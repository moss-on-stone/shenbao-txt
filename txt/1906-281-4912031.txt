# 1906 - 281 - 4912031

 

Page 1

 
 
   
 
 

Page 2

 
 
[勸官民擔負責任預備立憲]  
　　自立憲詔旨頒布以後。慶祝之曾。遍於東南。歡呼之聲。達於衢野。豈不以爲憲法者國家富强之先聲。立憲者吾國貧弱之轉機乎。然而向之專制。何以致貧弱。今改立憲。何以能富强。其中必有相生相成。之原因。不移不易之至理。斷非僅僅在此字面之美惡體叚之區别也。則官民之擔責任與不擔責任而已矣。 
　　何言之、專制政體者。寡人政體也。其意以國家爲一人之私產。以百姓爲一人之厮養以治民保國之事爲一人天賦之權利。是責任固在君主也。然而窮一人之智力。保四海之安全。雖在堯舜。其猶病諸。則君主放棄責任矣。百官之司。所以佐理機務。承君主之命令。執行政之樞紐者也。是官亦宜有責任也。然旣曰專制。則一人之權柄。不許有尺寸之下移。左右以牽掣之。層累以箝束之。非循例之事不能行。非阿順之言不能言。而其稍稍能言能行者。又内之則僅四五軍機。外之則僅二三有力之督撫。雖有蕭曹。奚克有濟。則官又放棄責任矣。至於區區小民。有當兵納税之義務。無叅預政治之權利。舉凡國事之整理。地方之治安。市况之盛衰。財產之保護。一切皆委任于官。而官之引任與否。不許問亦不思問也。則是向無責任之人。更無能盡責。任之可言矣。要而言之。專制國之通例。官無一定之責任。民無分寸之責任。其號爲擔負重任者。惟君主及親信數人而已。夫以不滿十人之才之力。綜治二十七萬方里之地之事。而欲國事日見興盛者。無異操豚蹄而祝篝車也。此專制以致貧弱之一原因也。 
　　不寗惟是。海禁未開之時。在上者能撫循呴育。以安反側之心。在下 
 
 
 

Page 3

 
 
者能食税衣租。坐享安閒之福。則亦幸而無事矣。故檢百餘年前專制之歷　。未嘗不熙熙焉日頌太平也。今則東西各國。民氣　張。歐風墨兩。各挾其全國之民力而來。干涉我關税。把持我航權。覬觎我路政。侵奪我幣制。以推廣商務爲要求。以剝奪民利爲目的。而蚩蚩。者民。顧以此爲國家。之事。非吾民所宜干預也。我無責任也。政府中人。以爲關于民業之利害。未必關于國家之興亡也。我無責任也。于是官臥積薪之　。民歌漏舟之中。日復一日。年復一年。民力漸凋敝于無形。國權亦奄忽而墮地又專制以致貧弱之一原因也。 
　　夫由前之説。是對内之無責任也。由後之説是對外之無責任也。以堂堂二十行省之帝國。無可以擔負責任之偉。人豈惟可恥。抑亦可惜。今幸朝廷。宣告立憲。百度維新。與民更始。此誠吾國千載之一時。雖然吾國今日。非立憲也預備立憲也。按憲法條例。無責任之君主。有責任之内閣。則官負其責任。三權成鼎立之勢。議院操立法之綱。則民負其責任。而且立法之當否。政府有否决之權。行政之良否。議院有監督之權。則官民又互負其責任。試問吾國官民果有此擔負責任之能力乎。果有此擔負責任之資格乎藉曰無之。則期限懸斷於十年。實行取憑乎人格。今日而不預備。豈將於十年之後更俟十年乎。光陰忽忽時不我待。列强耽耽。人不我待二十世紀。乃專制政體消滅之時期。俄波則於去年改。立憲。吾國則於今年改立憲。世界之專制國。祇餘一土耳其而己。當存亡絶續之交。懸千鈞一髮之重吾國之官民乎。豈願與庇人宇下之土耳其。爲魯衛之兄弟乎。抑將與英德日奥意諸國。爭歷史之光榮乎母畏難。母苟易。母顧惜私利母蔑。棄公益。母顧目前之安母忽百年之計。吾立憲國之官民乎。其不以予言爲河漢乎。 
[警部頒發報律兩誌]  
　　報律發布之原因警部頒發應禁報律九條已見念六日專電茲得京信悉中華報京話日報禁止之後京師效京話日報者爲數不少因此巡警部札飭外城巡警廳頒發報章應守規則九條（如前電所登一不得詆毁宮廷一不得妄議朝政一不得妨害治安一不得敗壞風俗等例）禁遏言論之自由外城巡警總廳接札後將報章規則分送本京城内外各報社惟聞順天時報館與北京日報館均未見其分送不知何故（盈） 
　　英國訪員與順天時報之談判自警部新報律頒示各報館後英國訪事員語順天時報社員云閲看該規則與各國報律禁制事項大同小異並非苛酷雖然報律限制國民言論之自由者其關係綦重故各國新定報律改正報律由專門法家調查立案由各政治家參核全國之情形斟酌庶民之程度釐定修正於立憲國則由議會定奪於專制國尚諮詢兀老院樞密院等然後定奪今中國則不然一巡警部札飭外城巡警總廳突然擬定報律突然頒發何視其事之輕易乃爾且該規則開列應守之條目而己對於不守規則之報館應如何處辦或罰例則不見開列條目亦怪矣順天時報社員曰公未知中國爲專制獨裁之國也今日之中國猶昔日之中國也生殺予奪之權存於行政官之手伸縮自在毫不受法律之覊朿故行政官吏便己則設法律不便已則廢法律如報館允准出報固可禁止出報亦何不可報館應守規則所以戒飭報館告示應守之分限也而該規則中不開列罰例者所以便行政官之任意擅行刑罰也訪員曰吾讀中國立憲之上諭胸中早已忘中國尚爲專制國矣以中國爲俄國以上之專制國亦何怪有今日之事哉談畢辭去節錄順天時報 
[吳侍御條陳改官辦法四大端京師]  
　　吳侍御鈁條奏改官事宜其辦法分四大端一薦舉人員不得泛注考語每薦舉一人仿日本隨筆記錄之例覆騐合格後又復當面抽問然後授之職事並行舉主連坐之法二均平俸祿設給俸調查局因事之繁簡定俸之多寡三革除升遷淆雜之弊但就其平日所長層遞升階不可如今日纔遷禮部又轉户部俾知所學在此卽終身之官在此然後專門人材始出唯閣臣總督必須奇材異能可以破格者不在此例四删除官塲習氣無論京外大小官員均宜實事求是不得沿用一切虚文（呂） 
[柯太史奏陳改官宜參酌中國制度京師]  
　　邇來政府所訂官制多酌仿日本章程日昨柯太史劭忞因遞一摺奏稱官制不可全仿外國宜参酌中國制度妥爲變通云云（呂 
[各部擬設議政投票櫃京師]  
　　日前各王大臣在政治館集議時管學張尚書謂改革政治非集思廣益不可商之各部堂官擬各於本部設立議事投票櫃俾司員等各抒所見條陳辦法自行投入櫃中以便隨時叅閲各部堂官皆然其説慶王澤公亦極贊成（呂 
[擬設文官考試處京師]  
　　聞厘定官制王大臣會議將來高等文官均須考試應俟内閣之庸勳局設立後再在該局内設文官考試處專辦奏補官之考試事宜所有考官則臨時奏請簡派各衙門委用官之考試等事亦歸該處稽核（呂） 
[委派員弁學生參觀秋操奉天]  
　　九月間河南彰德府南北大操各省均派專員往閲現　天趙次帥亦派巡警局總辦姜文臣觀察帶同武弁數員學生二十餘人給發路費二千兩前往參觀所有巡警總辦一差暫委會辦陳进卿太守兼辦（右） 
[留東鐵路學生改給官費武昌]  
　　鄂督因鐵路需人甚急前特行文駐東湖北留學生監督廖正華考取鐵路學生六十名　爲官費現己取定册報來鄂矣（户） 
[學部嚴甲烟禁京師]  
　　學部現已議定禁食鴉片章 
 
 

Page 4

 
 
程咨行各省凡學界中人無論敎員學生及辦事各員苟有學務之責任卽一律不准吸食鴉片如有染此者准同人隨時禀報卽行擯出學界（呂） 
[各國在内地創設學堂不予立案京師]  
　　學部新訂章程凡外人在中國内地創設學校一概不准立案亦無奬勵蓋敎育之柄不欲操之外人並爲收回治外法權之基礎日内已通飭各省遵辦矣呂 
[禀復截留徐海饑民辦法揚州]  
　　兩淮運司趙都轉昨奉蘇撫電飭謂近聞徐海饑民紛紛南下行至淸江竟有饑不得食抛棄子女者情殊可憫希即督飭沿途各州縣認眞查探遇有饑民到境隨時截留資遣勿任南下滋事等因趙都轉卽以揚城地當衝要時有窮民就食是以每年冬間均設粥廠本年收成歉薄就食者必較往年爲多前奉督憲派范道德培來揚會司勸諭淮商按引攤捐照章給奬該商等己尤照成案捐銀十萬擬分淮南八成淮北二成然北商尚未認可除由司先行墊解三萬兩交徐海作爲賑濟外現己檄委沈守泗孫携欵先往蕪湖購米一萬石運揚擬定於九月初在城外續辦平糶至城内本有平　茲囚欵絀停止嗣後各處饑氏來者必多只得發米資遣押令回籍惟徐海饑民徧地不下數百萬仍請嚴飭各該地方官認眞稽查截留資遣以免紛紛滋擾等語現已禀復蘇撫請　察核矣（達） 
[鄉民聚衆求免升課寗波]  
　　鄞邑新鹽場地臨海濱現在新漲沙田約有數千畝之多日前寗紹鹽運分司委員吳大令赴甬會同淸泉場蕭大使帶同圖書前往遍查按户造册升課該處鄉民竟聚集多人紛紛與吳委員爲難勒令書給永不升課憑據又欲在據上蓋印官戳委員因人衆恐釀事端祇得任其所欲事後訪知倡　者爲俞抱來因面請　縣高子勛大令飭差立提俞抱來到案押辦該處鄉民又　齊千餘人各拈香來縣籲求一時縣署内人多　蟻高大令誠恐肇事急飛禀浙提呂軍門撥派練軍正中營勇二哨來署彈壓一面再派寗防勇及巡防勇兵丁到縣以壯聲威大令升坐大堂傳令俞姓宗長一再開導諭以應否升課或免升等應由地方官禀請上憲核辦不得率衆挾制俞姓宗長始遵諭率領各丁口一齊回家其事始寢（故） 
[奉省財政用款大數奉天]  
　　奉省財政近年大有起色而用欵亦較增前數倍今年上半年支出各欵經財政局核算約共三百六七十萬兩而農工商兵各新政現正亟圖擴充恐下半年用欵數目更有加無減也丙） 
[請飭粤省停鑄雙毫之交涉廣東]  
　　粤省錢局鑄造二毫小銀元往年每日約造二萬両本年以毫子易成整元補水日多自二月分起卽經減鑄每日僅造銀一萬兩左右前駐粤英領事官以毫水太大有碍商務特派香港滙豐銀行總理人來省會議停鑄經洋務處温道等辯論駁復現英嘉署使又函請外務部轉飭粤省停鑄惟錢局委員以如果停鑄則香港銀毫源源進口利權外溢目在意中擬自本月下旬起每日鑄銀五千兩隨後察看情形再行酌量增益云（出） 
[調查澳洲商務員由叻往澳廣東]  
　　政府以疊接澳洲華商來電請設領事并婆羅洲之東荷屬某島三十萬華旅請遣華官巡視以免苛虐等情曾電囑粤督派人前往粤督經派湖北候補同知黃厚成於前月杪起程本月初旬抵叻旋於十二日附船往澳此行爲我國派官調查澳洲商務及議設領事之始聞黃君貴州人爲瞿大軍機之戚屬所携繙譯温吉雲新　人冬 
[酌給實缺官津貼奉天]  
　　奉省官缺無論旗民大小各署從前皆有陋規近經當　革除驟形瘠苦多有人不敷出之勢趙次帥體恤屬寮因飭財政局將奉省大小各缺詳細訓查分上中下三等酌給　貼按月目五六百兩至數十兩各分等次以資辦公並禀准立案永遠頒行聞此項每年開支將近五十萬金丙 
[駐藏大臣禀請開缺之原因京師]  
　　駐藏大臣有泰電懇軍機處奏請開缺聞其原因以西藏與英交涉事務紛繁日達賴未歸番情不靖諸多棘手之處故呈請開缺以便朝廷另簡賢員（呂） 
[法國保守在華之兵力]  
　　二十六日倫敦電云探聞法國己决定當保守日前在華之兵力譯字林報 
[美國亞東商業日衰]  
　　英國泰晤士報駐紐約訪事電致該報謂美國出口貨物運住亞東之數鋭減美人頗竊竊私議並　爲之顧慮者美國太陽報載稱西一千九百○五年春季美貨之運住中國日本香港處者計値美金七十八兆三十二萬一千九百七十九元今年春季運往者則僅値美金四十二兆四十八萬四千三百八十八元王由輪船運往中國之貨則由三十七兆十八萬一千二百二十元跌至二　兆六十一萬二千一百九十一元（美金）其運往日本者則由三十六兆八十萬○四百六十八元跌至十八兆七十七萬四千七百二十六元（美金）美貨在高麗及亞洲俄羅斯境銷塲頗旺惟此兩處之貿易均不甚緊要云 
[日本軍用鈔票通行滿洲]  
　　二十七日東京電云日本在長春發行之軍用鈔票因南滿洲鐵道全路業己開行故其價已漲百分之十且較俄國之羅布價爲勝譯字林報 
[香港輪船失火奇災]  
　　二十七日香港電云太古洋行之漢口輪船失火搭客死者約一百人該輪於晚間一句鐘由廣東省城駛抵香港停泊碼頭搭客等均已照常安睡迨鐘鳴三下忽報火警火勢爆發異常猛烈人人皆向艙口奔逃以　火未近身卽有踏斃者有熏死者警察已查得火燒之屍身七十五具内有四十具皆係婦人十三具皆係小孩歐洲人無死者起火之原尚不得而知揣度之當由于電燈破裂船内所裝之貴重絲斤均遭燬壞譯字林報 
 
 

Page 5

 
 
[德國聨邦選舉事尚未議定]  
　　廿六日柏林電云德國肯伯蘭公爵曾擬以十九歲之次子入承　倫斯維克聨邦大統惟國會不以爲然該公爵因致書國會辯駁然此與目前之情形並無更變因漢諾浮皇族問題尚未解决故也 
[俄皇往日對於日本之感情]  
　　廿六日倫敦電云德國霍亨洛親王日記載有一千八百九十五年該親王與俄皇在彼得霍夫宮敘談之辭當日俄皇提及彼爲太子時在日本游歷之行程與日本暴徒謀刺之事俄皇之言曰余眉間雖曾受瘡㾗然余對於日本人固甚有感情也凡余在日本所見者余懷頗爲感觸而日本人民之有秩序勤奮開通尤爲余所欽佩然日本如進取過急則余不能不起而抗之矣 
[土耳其防亂]  
　　廿六日柏林電云土耳其國皇葉門地方革命黨作亂已决定設法嚴防使亂黨不得揭竿而起 
[土耳其加税]  
　　廿六日柏林電云土耳其内閣己允各税加抽三厘 
[俄國陸軍大將回國]  
　　二十七日東京電云俄國陸軍大將葛羅德柯夫已於昨日由海參威起程遄回俄京聖彼得堡 
[海参威仍作爲自由貿易港之消息]  
　　二十七日東京電云俄國商務委員創議海參威仍作爲自由貿易港口特行投票法公議計贊成者十一票反對者僅八票聞不日卽須將此事禀明各部院大臣核奪云 
[南斐洲華工回國人數]  
　　二十六日倫敦電云運裝華工之輪船克來因雷號由南斐洲杜班地方載回國華工一千六百四十七人起椗開往香港 
[英國市游歷法京]  
　　二十六日倫敦電云英國京城市長偕議員數人前往法京游歷頗受法人之歡迎 
[英簡香港軍隊令司官]  
　　二十六日倫敦電云香港兵隊司令官已簡派陸軍少將白勞得舊德補授 
[英國屬島之反抗]  
　　二十六日倫敦電云英屬紐芬蘭島内閣决定如英美两國欲實行所定之條約則當出全力抗　 
[哀哉亡國之猶太人]  
　　二十六日倫敦電云旅居德京之有名日本人數人得悉俄國莫斯科舊京南三百英里之圖勒鎭前禮拜二日忽有屠戮猶太人之事直至西十月十二號尚未停歇其詳細情形現尚不得而知 
[法京鐵道坍塌]  
　　二十六日倫敦電云法國巴黎京城地底鐵道忽然坍塌全路隧道皆恐有變譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇藩示傳扣委人員蘇州]  
　　蘇藩司朱金殿方伯於念六日懸有榜示云照得蘇省中小兩班候補各員人數衆多漫無稽考本署司蒞任以來考核前項委册查得到省歷年過多及久未來轅人員十有六七其中難保無出有事故漏未禀知雖經各前司照章扣委第恐各該員等賦閒省垣不知輪委己屇到班或擅自離省或漏遞銜名因而扣委殊非體恤之道茲將從前扣委各員名單抄示仰中小兩班各官一體知悉務各遵限兩月内親自赴司呈遞履歷聽候傳見委用勿稍自悞倘違限不到卽將各該員名咨部删除其各凛遵切切（布理至吏目新班縣丞）孫作賓胡成性高如岱華承緖陳增第方邦楨汪元魯李丙榮俞雲唐麟章高世華丁尚序唐治姚祖順趙佩璜董驥陳啟賢朱景曾葉寳書沈增鮑恩普韓乃謙鄭濟霖丁書甲傅文煥陳鴻焜沈慶榮郭陶畦方炳涵葉恒新吳炯（主簿）徐如滁周柱王經畬邱慶騄（州判）潘定祥（經歷）許丙炎黃元錫潘秦棠（理問）朱景賢（按經）馬中皆（未完） 
[阜通官錢號東號成立京師]  
　　户部銀行總辦張京卿永言禀請户部擬於京城東南西北分設阜通錢號四所曾經部批照准己誌前報現聞阜通東號己賃房屋擇吉開張並由户部咨請警部行廳一體保護呂） 
[天津府目治局研究所規則天津]  
　　第一條本所附屬於自治局研究地方自治之學理法則以普及各屬實行無阻爲宗旨○第二條本局調集本府七屬選派士紳爲研究學員法政速成畢業官紳爲研究講員以便共同研究○第三條本所研究以四個月爲一期每期由督理於研究講員中選派出講○第四條本所除選派定員外有法政專門及熱心自治者隨時訂請講演○第五條研究學員之外另設旁聽席凡願聽者先行來局報名註册存記○第六條研究所科目如左一自治制二選舉法三户籍法四憲法五地方財政論六敎育警察行政七經濟學八法學通論○第七條研究學員於第四月終由督理就所研究各門出題試驗將成績列表禀候直督核定其傍聽學員實有心得呈請與試者一律辦理○節八條本所功課時刻聽講名簿以及一切夫盡事宜由庶務員隨時公布呂） 
[南洋兩視學員起程廣東]  
　　粤督所委南洋瓜哇視學員汪鳳翔星檳總視學員蘇啟元日昨禀見制府後卽日啟程前往（冬 
[奉天官事]  
　　陳侍郎璧十三謁東陵十六回京二十以後啟程來奉此次專以調查銅元爲主所帶司員以户部造幣廠人員爲多外間傳聞另有密查事件者實係謠言也○陶杏南觀察奉學部電調赴京校閲留學生試卷嗣軍帥以交涉緊要不可暫離電請另派已蒙學部尤准（天） 
[示知舉行實地測量蘇州]  
　　日昨督練公所懸有牌示本處所設測繪研究所現擬先派正副測繪員在城内及兩標駐紥地方舉行地形部實地測量分作兩班勘測一由本公所門前大路起點測至葑門齊門外寳帶橋爲界一由本公所測至胥盤二門外楓橋爲界惟蘇城地方狹隘風氣初開測量時恐有閒人聚觀因而滋擾除飭巡防隊撥勇隨時防護外併札三縣出示曉諭云云（舉） 
[禀准自備資斧赴東游學蘇州]  
　　普通畢業生趙曾翔擬目備資斧赴日本肄業大學專科投學務處禀請示准當經學務主政陸申甫廉訪核與部定游學新章相符因批飭於念六日辰刻赴處考驗是否合格再行核辦舉 
[札飭設立勸學所寗波]  
　　浙撫張小帆中丞日前札飭寗府喻庶三太守飭于甬郡設立勸學所以總理闔郡學務太守遵即邀商郡紳擬將江北工程局貨捐内每年提撥五千元以作勸學所經費現已禀准寗道世觀察不日卽可開辦（具） 
[通飭設所勸學鎭江]  
　　蘇省前奉學部行知奏定勸學所章程業已刊印發交各府州縣分給士紳閲看照行並將前設之學務公所一律改名遵辦在案茲乂奉撫憲札飭各屬無論城鎭廣行設所勸學以期敎育普及並速禀報以資查核　云二十二日丹徒縣宗大令已接奉此札矣（再） 
[巡防營調回敎練鎭江]  
　　駐鎭巡防軍各營哨向本分别駐紥城廂内外及鄉鎭要區茲該軍統領袁副將熙龍擬將各營一律調回敎練洋操俾成勁旅（要） 
[預備陳侍郎行轅奉天]  
　　欽差查辦銅幣大臣陳玉蒼侍郎將於月内到奉承興兩縣已就將軍衙門預備行轅矣（右） 
[限遷橋面房屋貨攤蘇州]  
　　蘇垣整頓街道店鋪欄杆業巳一律拆進所有橋面搭蓋之板屋及所設貨攤現亦由長元吳三縣會銜出示限期拆讓違干究辦云（且） 
[贛省學界巨案定讞江西]  
　　贛省師範學堂學周秀松被胡毓誣蔑激動學界公憤一案茲經南昌府徐太守委王魯二讞員會同承審當提原被告曁見證人等詳細研訊所有胡毓侵吞公欵阻撓出洋朦蔽縣府敗壞學務　十三條均訊明確鑿己飭摘除衣頂收押班房限五日内繳出憑照簿據再行提審錄供詳辦（丹） 
[調查學務失寔撤銷任委江西]  
　　署理南昌冋知某司馬兼辦學務處稽核及較訂事宜日前由處派往建昌府　調查學務嗣經各該縣具詞禀訐有該司馬憑差費之多寡定學校之優劣等語己奉贛撫批飭學務處派員查明屬實將該司馬署任差委一概撤銷（丹） 
[明經學堂議改法政作罷江西]  
　　省垣明經學堂全體學生茲議將該校遵照部咨改爲法政學堂禀奉撫憲批飭學務處核　詳覆茲已由處會同該校監督傳集各學生諭惟學堂甫經奏設未便遽改且課吏館已經改爲法政學堂並招本省在籍學員肄業　後尚可推廣不如仍留明經學堂多一造就人才之地各學生均唯唯稱是允作罷論矣（丹） 
[花會又興福州]  
　　閩垣西南城外近日有人開設花會有大 
 
 

Page 10

 
 
小總繳巴仔名目每到晚間男女雜遝爭相麕集不識地方官亦有所聞焉否耶（史） 
[禀控盜案寗波]  
　　鎭海願人鍾純泮家前曾迭次被盜報縣後迄未破獲鍾姓爰於日前投府　控寗府喻庶三太守批飭鎭海縣立提差捕嚴比一面派差會營赶將各逸　獲案懲辦（故 
[逆倫巨案蘇州]  
　　江寗縣民人甘正道妻孫氏生有一子年甫二十於上年娶回城王姓女爲媳子　成婚後卽赴湖北某機器廠生業王氏年甫念二淫蕩性成與胞叔翁甘正高私識旋爲翁姑覷破不許正高入室田是密　毒計經正商購得砒礵一包由氏置入粥内翁甫食一碗即覺渾身奇癢因將肥皂水吞服得乆叶　姑連食三碗致毒發斃命甘姓本係巨族經族長人等在祠堂内盤詰奸夫淫婦均直認不諱遂一併解請縣主訊明收禁氏旋於監内產一男孩當交穩婆收養念六日全案人証解抵省垣田蘇州府發審局提訊氏雖供認置毒謀斃　其　供詞異常狡展核與縣詳大相逕庭因飭分别收禁復訊核辦（且） 
　　今日尚有本埠及各省新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[前浙江試用知府瞿倬禀浙稿]  
　　敬禀者竊某前署嘉興縣任内因接審前任知縣陳廷勛寃濫無辜多命禀陳盜案六可疑一案聶前撫憲徇庇私人於開缺交缷後倒塡日期挾嫌誣叅業於上年冬臘两月两次臚陳被叅寃抑情節禀請前兼署憲曁憲台撤調陳令及全案犯證來省澈訊旋閲報載案經言官奏奉上諭飭查派員赴禾會審繼復提省發司審辦以欽奉特旨交審之案輾轉延宕半年之久月前始聞由司詳奉批飭將陳令撤調來省聽候查辦復將全案卷宗人證發委現署杭府楊守督同局員研鞫推究務得眞情詳辦不特多年寃濫重案至此可期昭雪卽某接審此案初因供情離奇一再函邀陳令籌商辦法及委員李守繩祺奉派赴禾會訊一意仰體勒結某仍不肯昧良從同之苦心亦遂可以大白此非我憲台具古人鞭絲見屑决獄審刀之聰未易臻此也惟案雖稍有端倪而某因之招嫌負屈之由尚未蒙曲垂亮察則不得不再臚寃抑瀆陳於我憲台之前查某二十九年七月初六日奉前署藩司崔道委署嘉興縣事八月初二日到任接印縣屬素稱多盜某自信頗以除暴安良爲心以故前任蕭山曾懸賞購拿屢次因盜行姦多年漏網未辦之惡棍吳和尚到案訊取確供禀奉前憲台任批飭就地正法有案可稽而無如張續林等一案起獲之贓旣非事主原報失單所有夥犯供詞翻異犯伯張士德又迭次具禀鳴寃並先控奉聶前憲批府轉飭確訊其時陳令己赴上海某係接審之員恐犯人因此逞刁曾两次回明本府惠守格函邀陳令旋禾會審乃陳令視要案如兒戲初以两廣總督岑雲帥託辦機噐繼以四川總督鍚淸帥電飭隨同吳道商辦免厘加税不能赴禾爲言當將两函面呈惠守請示嗣因接審期限將届犯供仍矢口呼寃號泣求伸不得已於十月初六日始上六可疑之禀非某有意挑剔與陳令爲難也迨李守繩祺奉委赴禾會訊一意仰體勒結某仍不肯昧良從同從此媒孽日衆而禍機卽伏於此矣　未完 
[道員改名武昌]  
　　候補道寶巽前充日本湖北畱學生監督交替來鄂辦理其兄寶豐喪　鄂督擬委要差　昨因改名李孺禀報註册蓋以籍隷漢軍内務府旂姓本李氏也府 
[上海官事]  
　　日本留學生陳寳鏞四川人范君質陳才度易本羲均湖南人前日抵滬寓梅福里禮部主事劉景熙江蘇試用縣曾楫新委製造局會辦張錫蕃等昨均至道分别拜會禀見○硝磺火藥局差現奉道委縣丞聶申翰接辦昨到道禀知到差前辦之吳彭齡禀辭回籍○新委太陽廟巡防局委員沈祺年禀知到差○候補縣陳宗雍梁冠勳昨到道禀辭赴甯公幹（宜） 
[滬道申請撤銷亞支奶告示]  
　　道憲前移商會查驗亞支奶文明戒烟等有無毒質害人一節刻由商會據實查復瑞觀察以前項各種戒烟丸旣經化學師驗過非攙嗎啡卽和烟灰烟膏土皮均係不肖之徒爭製僞藥罔利互相攻詰側軋居心實不可問本應一律嚴禁惟戒烟丸詔書甫下正薄海　士爭相濯磨之際似不宜驟禁致遏新機擬請聽其自銷由戒烟者自行擇良購買所有江督等前給亞支奶告示應即一併撤銷業己具文申覆江督請爲酌核辦理云（宜） 
　　按戒烟藥之害。烈於吸烟前旣吊銷文明社執照者今又撤銷亞支奶告示嚴而不厲辦法至爲適宜 
[滬道請飭嚴禁嗎啡]  
　　關道瑞觀察查悉嗎啡一物係爲西醫合藥所用故定章不許多帶進口其間有進口者亦須經醫生驗明簽字方可行用乃見近數年來市上行銷嗎啡日益加多難保無營私夾帶之弊故又出示曉諭重申禁令在案無如滬市嗎啡行銷者較往年更鉅故觀察近又函致新關税務司好君請飭從嚴杳禁如遇有私帶嗎啡一經查出務須加等罰辦云（宜） 
[道員將回原省]  
　　前製造局總辦魏蕃實觀察於前日午後移駐滬北公館臨行時本局警兵及砲隊營留防隊等勇皆排隊恭送聞觀察因係湖北候補人員不日即須赴鄂矣（尺） 
[道札嚴禁演戲賭博]  
　　上海縣近接松江府戚太守札文内開外來之匪必有土匪勾引欲絶外匪當以除土匪爲第一要義欲除匪類之嘯聚當以禁戲禁賭爲第一要義欲爲禁戲禁賭設一思患預防之法當以責成董保曁營汛佐貳衙門先行探報爲第一要義棍徒搭檯演戲搭棚聚賭其爲首者必運動於一月之内或數十日之先若責董保等共相禁止可諉爲無此權力且滋流弊但耳目甚近風聲易聞爲首者之預先運動能瞞該縣而不能瞞董保曁營汛佐貳衙門之耳目如非得規包庇董保等何難密報該縣速拿爲首之人庶幾禁遏於事前較易爲力否則該董保等得規容隱該縣無從覺察直待搭檯演戲搭棚聚賭千百人合羣之日始行拿辦徒釀毆差抗官之禍嗟何及矣是非責成董保曁營汛佐貳衙門先行探報不可如敢容隱不報坐以得規包庇之罪其又何辭本府於戲賭二端嫉惡最甚前己通飭杳禁現當新穀登塲新棉上市之秋愚民有錢在手彼棍徒多方誘惑借各廟神誕爲名妄稱酬應演戲因而大開賭塲釀成隱患不可不重申禁令合亟札飭札縣再行嚴禁一面統飭各廟董及各圖董保各具切結並移營弁曁佐貳衙門一體知悉如果董保等事前探報該縣並不上緊查禁則是該縣之咎如董保等胆敢容隱居然演戲聚賭一經事後查悉除拘爲首之棍徒務獲究辦外該董保卽提府嚴懲收租開賭塲之地基充公就近營汎曁佐貳衙門一併詳請撤參該縣如指名拿犯有犯務獲有獲務懲母任該差視一紙差票爲發財票空言搪塞是爲至要本府爲地方計當破除情面不避嫌怨也其各凛遵切切特札等因王大令奉札後立卽遵飭刊刷印諭統飭各圖董保並分别出示嚴禁札行巡檢典史並移提右營派差一體遵照密查禁止錄案懲辦矣（宜） 
[中央學校校長辭職]  
　　中央學校校長徐君顯曾近以有事他往擬將辭職所有今春置備凳桌及一切校内用品均畱助該校聞繼其任者爲許君云（望） 
[警察學生定期給憑]  
　　總工程局警察畢業生現由局董定於九月朔上午九時行畢業禮邀請道廳縣各官齊詣警察學堂　同給憑云（尺） 
[示諭抽收茶捐]  
　　學務公所前移上海縣興辦茶捐貼補學費茲己由土大令出示曉諭自九月初一日起每碗加錢一文統限五天繳解以免積滯（尺） 
[續誌德兵戳斃日人事]  
　　四德兵毆刺日人因傷斃命一則已紀昨報茲悉日本領事自得美捕房報告後卽飭日醫生至醫院 
 
 

Page 18

 
 
檢驗委係刀傷斃命旋即棺殮昨日捕頭又飭將行兇四德兵押送德領事署略訊口供仍飭由捕房帶回押候復訊（似） 
[是否因傷斃命]  
　　松明卿於前月至鞋作塲内用刀將作主徐金榮之妻劉氏砍傷報探解公共公廨將松押候核辦各情已詳本報昨包探李星福禀該婦劉氏已於昨午身死是否因傷不知其細明府提松略詰數語商之英巴副領事以人命至重判松還押徐自行　保投上海縣報驗一面由廨函請上海縣核奪（力 
[瘋婦覊禁]  
　　瘋婦高周氏用刀將鄰孩頭面砍傷昨由包探竇如海將高解至公共公廨孫明府以高癡顚已極訊不成供判押送棲流所覊禁（力 
[起火受罰]  
　　昨報紀城内火警傷人茲悉起火之陸順興店主某至今逃逸無蹤所有作内燼餘之銅爲數尚多昨奉王大令飭差協甲前往該處檢點一併交案聽候變價俾撫卹被災各户以示體恤（宜） 
[法界火警續誌]  
　　寳興里口於前晚失愼已略誌昨報茲悉火起於餘茂烟紙店樓上同居之馮姓家延及比隣朱成大洋貨店棧房蔡仁源廣成昌两烟間保安醫局等後面房屋數幢餘茂店主周祖才當　捕房包探拘入奉飭交保出外著交馮姓再行訊辦（深 
[盜案請緝]  
　　西鄉安國寺附近有殷姓家前晚有盜匪數人撞進内室刧去衣服首飾等件己由事主開具失單投縣請緝（宜） 
[關提巨贜已到]  
　　陸子恒前竊同居葉三陽家鉅贓由探倪順泉朱桂生將陸拘獲解至公共公廨據供贓給伊弟子蘭帶回慈谿原籍即由廨出票派差協同該探前慈邑關　在案該差探等到甬後會同縣差將子蘭拘獲並吊出原贓一併帶入慈署押候解滬詎被兔脱慈　令聞而大怒除將看管之甲乙二役各責四百板並限四天務獲外諭令廨差等先將贓物携回昨日該差探己回滬禀明廨員核奪矣（似） 
[超拔妓女案兩則]  
　　昨報紀公陽里洪霓閣妓女不願爲娼由濟良所告知捕房昨經探送至公共公廨請訊該妓供稱原籍浙江生長揚州母親賣與胡張氏家得洋七百元當初並不知妓院規矩現實不願作此生涯尚求超拔胡張氏供曾以八百元購得當時婦人問之實係自願襄讞孫耳　明府會同英副領事巴爾敦君以胡張氏不應買良爲娼遂訊尚有若干妓氏供只有洪霓閣一人洪霓閣供聞得揚州家中尚有買女二人明府著管押候查明再辦○濟良所送小東門烟妓徐桂紅到案供稱十六歲揚州人由母親賣與小東門河浜王福泉家得洋一百四十元　做二年不勝其苦倘晚間無客卽以手反綁吊于樑上如洗衣不潔亦要毆打爲此奔入濟良所求爲超拔明府商諸巴君判將桂紅押候俟至法界提王全福到案再行訊辦（力） 
[總工程局記事]  
　　職員顧瑛控胡迪生將租房改作馬棚又以墳墓爲牧地昨經孫明府研究判胡貼還洋十六元交顧具領完案○朱麗康控房客李福生近因　欠房租反來胡閙明府提訊判李限三天遷去○黃茂昌戴阿高控源興潮帮店主欠貨洋二百餘元將夥陳錫章　交店主在案昨又提該店主之甥莊文光訊問據供已往廣東明府着押候函催到案再核○倪兆榮扭周明德控被毆辱明府提訊倪供前荐伊友王金狗至稻香村爲夥竊洋十餘元逃去向周追問反被毆打明府判押候查明復訊○王阿來所駕馬車忽然溜韁踏壞東洋車三輛傷及車夫曹籠順趙　林干阿二由巡士解案明府以曹傷較重判王貼洋十五元醫治趙干各給洋两元○二百四十四號巡士在南倉街見黃萬興糖果店對面福泰烟紙店前有白糖一件　其來歷不明向該两店追問口角經地甲錢德勸散次日該巡士又來嘵舌喚同二百五十七號巡士將萬興夥李榮泉及福泰店主陸福星解至南區送局萬興主婦黃　氏情急投控明府令李陸及該氏退去候提到巡士查明澈究（尺） 
[公共公廨早堂案]  
　　濟良所女董偕張萬氏至案氏供野鷄　人年十八歲丈夫張錫生小婦人屢被翁姑痛打故奔入濟良所讞員孫明府詰以何故被打氏無詞可供孫明府判女董暫爲留養侍傳伊夫來案具領○二百六十號捕解胡桂林高三張阿順卽張氏至案據原告孫二姑娘禀稱丈夫胡桂林串同高張等欲將小婦人售入花烟館己議定身價洋四十元婦人不願鳴　求爲超拔明府訊得高張串同胡桂林賣妻屬寳判將孫二姑娘發濟良所留養胡桂林高三各押两個月張阿順卽張氏押一月○包探楊掌生以王福堂在租界私　安徽省副票有違工部局向　因卽解案請究抄獲小票呈案明府判王罰洋两元小票充公○華捕禀稱倪惟山倪五六倪惟生與陸泉龍李阿桃在途口角爭毆有違定章因即拘辦訊之倪陸等均供詞含糊明府不予深究判陸李二人各罰洋两元斥釋○僑居乍浦路　十號房屋之洋人控己歇出店張祥佩行竊時表衣服等件由探解辦判押六個月○楊樹浦鄉人瞿玉峰之女名寶妹幼時經其姊説合配於章和尚爲妻迄今年逾二十尚未完姻昨張和尚與其兄阿榮糾同陳毛貴施福泉沈阿三王阿金等伺寶妹由紗廠放工出外上前趙親經瞿報捕解究女供並未許配與章質之章供有婚帖呈電章兄阿榮則　兄弟和尚確曾聘寶妹爲妻因欲賴婚故爲此搶親之舉明府　两章發押捕房两禮拜滿期交保開釋其餘四人押捕房三天以儆○馬羊子李少山在燧　洋行買辦　　伸處爲馬夫昨日吳失去皮夾一只内儲十元鈔票六十七張五元鈔票四十五張並護照两紙疑爲馬李二人所竊因報由捕房將馬李两人解案　追明府判交保出外幫同查緝○何公館失竊珠飾値洋三千餘元報由包探陳云　因將　婦糜馮氏及其私夫丁三解案訊供不認押候查緝茲經陳包探在蕩婦陶秀寳及其姘夫洪阿大處查出原贓甚夥　係向糜馮氏竊取因於昨日將糜陶洪等解究明府畧　數語判押候禮拜六訊究（力） 
[法租界公堂案]  
　　魚販張阿慶擅娶有夫之婦劉范氏在同德里内結婚爲本夫劉杏卿拘控一案昨由捕房將一干人解訊劉杏卿偕母華氏姐夫姜文華等投案杏卿母子同稱在蘇州閭門内虹橋開德福樓茶館於三十年間憑馬范氏爲媒將其妹許與杏卿爲室至去年三月廿五逃出久尋無蹤迨至本月始知由李葛氏母子主謀轉許與張阿慶爲妾定於前日成婚報捕拘案請究詰之張供范氏由其姊同李葛氏之子阿楚説合當給聘金一百四十元金飾四件由氏母親自取去范氏於五月間卽住在小的家内並不知是有夫之婦求鑒陳明府得供判范氏給本夫杏卿具領李葛氏從寛罰洋廿元張阿慶所出之聘金禮物候關提范氏母及兄關卿到安嚴追○汪榮堂前以鉛餅調騙紹興人陳瑞和洋元判押捕房逃出茲又緝獲解究判押捕房一年○史阿榮　陳阿福至廨控被竊洋十四元請追奉判押交贓洋再　○徐阿三因竊西探各物昨日解訊奉判押捕房六個月再候提同黨小蘇州訊辦○車夫高鳳藻藏匿劉范氏金飾判押三天○唐阿桂控吳秋濤楊嘉生掩入圖竊楊供在豫園某書塲値堂實被誣拘奉判吳押七天　寛　○　福生代陸阿增藏匿所騙松板爲捕解案徐供陸等來租房屋先付定洋二角　而將板送來不知騙贓奉判陸押二月徐交保候查○顧丙生　　間夫袁阿金衣服由探拘案判押廿天○馬阿四持刀傷人昨日由捕解訊奉判先押十天候提到羽黨王阿三再行併辦（深） 
[美租界捕房事]  
　　孫阿大行竊元芳路某姓家木板由二百七十一號捕將人贓帶入捕房捕頭以失主不願多事將孫斥釋○陳阿三竊得烟槍絨毯等件由探拘入捕房奉飭押候查明失主送辦○周阿大行竊木工錢益生鐵鋸一把由六百零七號捕拘人奉飭押候解訊○唐二郎因被施載林惟推荐鐵路工頭騙去洋數十元金戒一只投報捕房奉飭自投公廨控告（似） 
 
