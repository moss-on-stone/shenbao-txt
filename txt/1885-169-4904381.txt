# 1885 - 169 - 4904381

 

Page 1

 
 
[四十二號畫報出售] [  申報舘主人啓]  
　　家奇幽險之境海外居多亞洲極南地方有柔物一部風土夫情廻與中西不同該處陸居者名曰土民山居穴處專以獵獸而食水居者名曰海　　其乏宅一以捕魚爲業他若鳥道蠶叢鯨波蛟窟尤非尋常畫筆所能曲盡其妙兹倩能乎分繪水陸兩圖以供衆覽閱是圖者若不啻親歴其境目　新人矣兩圖俱編入此次四十二號畫報准於本月初六日出售附送畫譜兩圖均係任君伯年所繪一係山水一係人物筆致蒼勁雅韵欲流畫報仍舊九圖後仍附淞隠漫録圖說一則閱者鑒之此佈 
[招人經售申報書籍] [  申報館主人啓]  
　　本舘擬請貿易中人在香港經售申報在揚州經售申報舘點石齋二處書籍碑帖畵圖如有願承斯乏者必須有上海殷實商家作保方可經辦此啓 
[經藝淵海出書] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹　周　將是書印成之樣重加校勘凡小有舛誤錯落必攺正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路申昌書畫室並各埠申昌號均有發售惟所印無多有志場屋之士勿以筌蹄視之而爲捷足者先得也特此佈告 
[論高麗宜多設華官]  
　　高麗轄内海島現爲英人踞守建築炮臺駐泊兵輪至八九艘之多高人曾派員與德人穆參判麟德往見該兵船英官而英官辭以踞島之意須問駐長崎之水師提督高員與穆君遂赴長崎謁見提督而提督則惟飭兵船竭力踞守一似英廷之意必取此島因恐俄人之捷足先登也者審是則高麗此島被英人佔據自不肯拱手退還高國之弱何敢與强大之英抗論爭辨哉斯時卽使近東北一帶海島爲俄人佔去高固無如之何且使别島之中更爲英人佔去一二處高亦無如之何也英人非有利於該島惟因島處中日高三國之間而爲至俄國琿春埠頭之要道扼而據之且盛設兵備於此則將來阿境與俄交戰之後設俄人由琿春口岸撥遣兵船東行而下如擾南洋及印度洋或直趨澳大利亞已開各埠則皆係英人轄地故英人憂之思先踞高麗之海島以當俄人之衝其計較固有極明者矣爲英人計旣非佔守其島不能禦俄之散擾是卽高人能以口舌相爭兵力相勝而英人亦不肯却退且使中國戍守高麗全軍未撤足以代瀋國乞恕於强隣甚而亦至關釁動兵而英人並無後悔也目前高麗人心惶惶咸以英人踞島恐尙不至一處彼俄人亦從而生心取其可取兩大交閧弱小不堪其禍有難於預知者蓋高麗近海之處島嶼環列不下數百而民居稀少地利藴藏皆動敵國之歆羨試思現踞之巨文島民人止有千餘亦可見其地廣而荒矣英人旣築礮臺復集師船與俄不戰則閒暇無事豈不周歴其地形詳察其物産久踞之志行且益堅彼高人安能禁其無他圖哉中國現無防兵在高卽使有之而中英輯睦斷不因藩屬一島輕啓嫌疑往返函商面加詰責英人之肯退與否尙未可知然而高人之心止惟中國不撤其妨而藉以安帖也今旣撤防能無滋懼乎竊謂現在高人旣介於英俄兩大之間喪地之憂時時弗釋中國以其接壤之故雖前與日本訂立同屬高麗之約然唇齒之依不能無所顧恤旣難背約以遣兵何不擇官以任事庶幾人心有所維擊稍爲安輯也前聞有士子數百人效伏闕陳書之舉或有謂爲請高王轉求中國復簡袁司馬來高者天袁司馬不過一委員耳當時隨吳軍門東征定亂之後駐於高京爲之籌辦一切興理商務高人知其大有造也於是口碑載道心識弗忘迨吳軍門星隕高人追念舊功因更愛戴袁公生祠禄位幾於徧國皆有竊謂中國人才如司馬者何可尋常相遇現在已回國中如推國人嚮往之誠重令東渡未嘗不可卽事格不行繼其任者又何必不如司馬嘗謂通商之國例設領事等官如有本國人民與他國交涉案件執中酌理兩不偏頗惟中國於高麗則交誼不止如通商設官不止如領事卽以華官代治其事亦不爲過惜乎日人挾制新約旣定數百年藩邦頓使舍棄而就通商之列此後中國設於高麗之官不過如各國之領事不能有袁司馬之權高民之心不可無所維擊且不但高民也高京及仁川釜山等處自前年開埠通商華商之挈資赴高者日益見多成聚成都方深厚望乃日本忌之過甚媒孽致亂以大言恫喝列欵要求遂至允其撤兵之請而日人之在高者近竟行凶無忌持刃殺人華人之旅高者相率歸來生意頓爲减色如使江河日下是高麗最親最近之國惟我中國而商民之居處者轉視他國爲少將來生意寥寥氣象蕭索華民或至相戒勿往高麗豈非大失中國之體統乎從前秘魯古巴等處未設中國領事所有華傭遭土人陵虐苦不勝言後經欽差過境華傭紛紛投訴越數年始派駐劄華官將傭人與土人所立合同章程悉心酌攺而華人始克見天日盖此等傭人在澳門被騙掠賣年限未滿不能脫身假如高麗華人之可以自來自去則旣未設華官應早作歸計矣雖然西洋之華傭遭土人之虐而弗能去高麗之華民慮日人之横而急於去其情形容有不同而華官之不可不設則一也吾願典屬國者及早籌之 
[英相未定]  
　　英國首相杞公辭職後英廷以沙公代之嗣因沙公以諸事甚多棘手故首相之職尙未議定云 
[法督赴甬]  
　　法國新任水師提督劉尼爾前日抵滬兹聞已往甯波登岸後謁見稅務司曁中國官憲然後回船云 
[京華摭要]  
　　四月二十八日考試二三品大員及四五品京堂以便擇優簡放使差業經欽奉上諭見諸邸抄聞是日應試各員到者約數十人題爲信及豚魚論煙外垂楊緑意多得多字五言八韻試帖題紙旣下各員振作精神一揮而就想見爐火純青得意疾書之樂也○錫鄧二星使於四月朔日握節還京卽赴總署卸裝次晨進内請安當蒙召見温諭有加二星使將在津訂約詳細情形一一陳奏天顔尙爲悅豫○近日皇太后皇上駕臨南北海時有數京員因公入内悮進園門當被皇太后皇上瞥見傳令盤問官階拿交刑部治罪○中法和約畫押 
 
 

Page 2

 
 
後巴特納卽將中法合璧全文繕成副本凡局外諸國領事署内各送一分亦公法宜爾也○張朗齋軍門矅刻下仍寓杭州會舘傳言上意擬放軍門爲某省巡撫然未見明文也○初二日黎明刑部某司官袖公文至朝房請堂官畫押黑暗之中誤至太監房内太監以是處非司官所應到綑縳攢毆致該司員負傷甚重次日太后臨幸三海駕出午門適軍機章京工部某司員至署辦公行經該處躱避不遑太后怪而問之左右具以實告聞該二員皆交部分别議處矣○客歲戶部陳奏開源節流章程二十四條奉旨頒發各省遵行嗣經張侍御廷燎奏稱開源十二條内有烟酒行店匯兌莊洋藥行商坐商均令赴部請帖按年分上中下捐資助餉各情恐與小民有碍請飭部另爲變通奉旨交戶部核議具奏兹戶部奏請飭下各省督撫察看本省情形酌量覆奏此旨一下恐各省章程又不能一律矣○今年值科試士子之期孫子授宗師於上月杪節抵通州刻聞録科已畢將接考童子諸軍想春蠶食葉得意疾書龍舟競渡之餘又可錦標奪得矣○京東趙姓僑寓都城報捐都察院歴經曾娶某校書爲室數年前趙因事罣彈章賦閒無事客歲遂遷居前門外柴兒胡同本年四月三十日僕婦某姓因事觸主婦怒趙撻以杖血流頭破滿頰鮮紅校書復撕其衣罰令長跪徹夜不得眼逹旦始逐之去僕婦受其蹂躪坐巷口哀泣過者問其故僕婦以實告有好事者立趙門前詈之更有慫恿僕婦告趙者婦巽懦無能爲自午至暮掩涙而去次日趙起啓門見門板上黏貼十字封條墻坦之右喪條羅列其爲何人惡作劇遍訪莫得主名趙怒無所施急使下人洗去喪條而仍留封條在上或言僕婦已控趙到官趙將留之以陷僕婦然亦未知確否也○光緒四五年間閩省所借洋欵每磅祗折銀三兩六錢之譜洎至償還時則已漲至三兩八九錢甚至四兩有奇惟原議按磅歸還中國除利息外虧折不少刻戶部擬請旨飭下各省督撫監督關道等員嗣後如遇要需奉旨借用洋欵須按中國庫平計算俾將來歸還無大折耗云 
[東瀛時事]  
　　日報稱中山道鐵路股分集金二千萬元作四次招募每次五百萬前三次已由日廷收足有盈無絀今屇末次諭民間於七月十號爲始如願入股者每股九十七元作爲足百備金向日本銀行及各處分行上兌毋得觀望云又近來各州縣報囚犯幾有日增月盛之勢監獄中幾無容膝之地在繫者大半良民旣困於生計又爲催科所逼殊可憫也計鹿兒島縣監中未决囚犯一千三百九十名福岡縣二千九百名熊本縣二千四百名大分縣一千九百六十名長崎縣一千一百名佐賀八百宫崎縣六百五十一名共計一萬一千二百名之多嗚呼是誰之咎歟 
[巨文島形勢]  
　　高麗口外之巨文島卽西人所謂哈密墩也查該島在濟州之東俗名三山島爲全羅道羣島之首距濟州海程三十英里東北距日對州八十英里風利半日可逹是處分内外兩島形狹而長旁有小島一如鼎足之勢山高七十九丈山脈連絡如斷而續相離處約一百五十弓闊中間天然巨港從右邊南島進港港水縱横約三英里深足容重大船舟楫均灣泊于此外島二村合民百五十戶内島民村村各百五十戶中尙有零星小村莊數處島民皆以種麥捕魚爲業不産禾稻終歲以麥爲飯魚爲羹時有遭風難船漂至長州現雖被英國人佔據而土民捕魚則仍其舊計共漁舟十數艘所獲鮑魚鰌魚最夥鮑魚大者重有三四斤云 
[覆舟遇救]  
　　日前一中國船内有男客八人婦孺數人行至香港洋面遇風傾覆男客均在艙客均在艙面船翻後仍鳬水扒上船底其婦女小孩均在艙内勢不得出正在危急該船又爲風打至香港後面卽經巡捕放小艇先將八人救起復用大斧將船底斫開一洞婦孺之屍身得以陸續起出惟尙有一婦一孩則無從蹤跡云 
[穗垣塗說]  
　　李丹崖星使鳳苞前日出虎門巡閱炮臺方照軒軍門督率部兵列隊迎迓藩憲龔方伯臬憲沈廉訪及方施兩觀察偕往觀看星使見軍門紀律嚴明極口稱羨坐談片刻策騎而回行至南石頭入彭欽帥行營欽帥設筵欵待懽洽逾恒藩臬二憲則先行返署○繼軍憲每日親率旗兵在箭道操演士皆駿偉技盡鷹揚洵足副千城之任聞軍憲校閱極爲認眞如有訓練未精者卽將旗領口糧减去一半如此賞罰嚴明自無難日有起色也○前日河南海幢寺大雄寳殿琉璃忽然爆炸聞者皆以爲奇聞前數年長壽寺大殿琉璃亦經迸裂不數月忽遭焚毁以故寺内僧人鑒於前事咸有戒心云○番禺林伯桐孝廉生平謹守好學望重鄉閭身後著作如林類多可傳可法鄉人思慕其德禀請入祀鄉賢祠業由兩院憲具奏奉旨允准前月下旬部文到省地方官行知孝廉家屬將牌位送入祠内門生世誼聞而色喜詣祠叩拜者絡繹不絶一朝勵志百世馨香凡屬儒林可不早爲努力哉○西關洪聖廟素蓍靈感近因疫症流行衆議于三十日恭迎神像巡遊各街道以辟邪氛出遊之時儀仗極盛遠近傳聞觀者如堵○南海恩洲堡向設田票鄉民藉以漁利視爲故常首府蕭太守勵精圖治必欲禁絶賭風前經札縣查封復出示曉諭三令五申想國法森嚴若輩定必幡然攺悟矣○皇華館爲兩大主考駐節之所每逢大比之年例於蒲節前後興工修理昨日藩憲諭知供事委員謂現時李星使暫駐　中須俟起程再行修理矣○各縣居民見中法修和太平有象遂於端節前後雇優演戲以伸慶幸兵氣全銷笙歌迭奏定有一番熱閙也○西湖街有賭館一所係某衙役所包庇日前忽來甲乙二人口操楚音向索陋規賭徒各持白刃欲得二人而甘心街鄰恐釀命案竭力阻止查賭博本干例禁而又持刃逞强目無法紀實屬誅不容遲彼有地方之責者奈何充耳不聞哉○前日老城拿獲搶匪一名解交南海縣邑宰研訊之餘供是旂籍遂發交旗官收受聞旗官須按法懲治不稍徇私云○惠州闈姓充公銀兩刻下尙未繳清日前府憲牌示限端節前赶緊赴善後局繳齊毋許延緩云○闈姓廠本設源昌東街各號近以該處濵臨海面銀兩出入防範難周擬將遷往第七甫云 
[鳩江雜録]  
　　荆山石壁蟂磯野浪爲鳩江八景之二郡人每於天中節泛棹中流尋芳欖古畫船簫鼓每以數百計今年因河水大漲遊船祈有數十艘遠不及往年之盛留連風景者不勝今昔之感矣○涇縣　蠶繅絲之家每歲出産頗豐刻下新絲巿價每百兩自十元至十三元不等而絲色亦極鮮美○今歲菜子收成略歉而油價亦較上年稍昻米價比前亦漲盖因雨多之故也 
[臺城談藪]  
　　有某甲在石頭城某營内爲什長數年前納某氏爲婦氏固朝秦而暮楚者旣入門卽因甲以識乙又因乙以識丙樂莫樂兮新相知待甲遂常在季孟之間甲自知一頂緑頭巾未必遽壓倒鬚眉七尺然人言可畏終不能以眼中釘爲牀頭人諱一日語稍侵婦婦卽商之乙席捲而逃乙兩肩荷一口昔仰食于甲而今仰食于婦者也然婦終不能餬其兩口前日夏舍乙而歸甲甲以覆水無復收之理拒不納婦竟遮總辦劉觀察之馬首伏地訴詞焉是亦可謂胆大如天者矣○東岳廟在雞鳴山之南麓赭宼之亂與十廟均夷爲瓦礫場事定後一木一石　衆善士募化而成有某甲者善持齋爲衆所推信因共舉爲首事司出納數年來家亦小康上月廿九日爲會期例應稽一年收支實數爲明心榜是日甲方據案握算子與諸首事論長較短榜未具忽瞪目直視口中作神語且批其頰曰汝不合以某事吞公欵若干又不合以某事肥已槖若干又不合以某事借公濟私復若干言訖倒地不省人事家屬聞知悉泥首神座下環跪泣禱自朝至于日中昃甲始稍醒告家人卽在東廂設榻不可移歸歸卽不赦嗣是日夕喃喃不知作何語予以食不食醫者以有神戒亦不敢下藥惟日許一願則病日輕一分云此事經金陵友縷縷録陳因卽照登如左眞耶假耶所不敢知也○上月石壩街土娼黑牡丹因事致傷前任江寗府羅觀察之轎班觀察查知綽號活閻王者爲黑牡丹護身符平時專誘良家子弟使之入其彀中蕩産傾家不可勝紀又有惡黨江某聞人某相與盤踞於蜃樓海巿之中擇肥而噬惡該轎班之出入 
 
 

Page 3

 
 
繡闥將敗乃公事已日夜謀所以去之是日適該妓有新樣鳳頭鞋被轎班籠入袖中膩索不與活閻王卽藉此爲由揮以老拳頃刻間惡黨齊上此脚彼拳轎班僅兩人衆寡不敵遂受傷觀察一面將轎班斥革一面送妓等至江甯縣請桂明府照例重懲現已過堂將活閻王笞八百收禁矣或曰黑牡丹神通廣大已乞得觀世音菩薩楊枝上甘露正未知如何揮洒也 
[烟臺瑣綴]  
　　離烟四五里之某　有土人於山角下探得銀苗一處遠近聞之爭來取事聞於官騐得脉線不旺且離　太近遂下令不准私行開採○四月二十八日俗傳爲藥王誕辰一時藥肆巨商杏林高手無不以香花供奉兾邀老祖之默佑也○從前郝家村黄務世回堯三處村落每於春夏之交賽會一次今年二月間郝家村已循例舉辦其餘二處今尙滅跡消聲豈以時事多艱天時亢旱之故耶 
[鎭戎出缺]  
　　昨報列狼山鎭楊軍門政躬弗豫一事兹悉軍門當時以偶染微疴並不介意力疾到淞出洋巡緝甫閱一晝夜病勢加劇醫藥無靈延至初四日未時在船溘逝當由通州營袁游戎派船護送至山港口將軍門屍身舁送鎭轅備棺入殮聞軍門之封翁垷屇九秩誕辰曾蒙皇太后加恩賞賚本擬二十五日在通署祝嘏稱觴現竟得此凶耗定必痛切喪明也至巡洋事務刻暫由福山鎭雷震初鎭軍接辦一面派弁赴通清理文案卷宗以俟禀報後出洋巡緝云 
[吳淞紀事]  
　　昨報列印姓被盜刃傷工人一案兹悉吳邑尊騐明傷痕屬實飭卽醫治一面准予飭差上緊跴緝務獲解辦諒貌兹匪類不難弋獲嚴懲也○督轅後營本係砲隊駐紥海塘一帶邇來梅雨淋漓營壘不無損壞且出入路徑泥滑難行自小木橋向西北至營務處行轅更屬泥濘異常現經彭振卿軍門派隊修整營壘并飭挑取零磚將泥路一律塡砌云 
[縣宰騐屍]  
　　昨據本邑廿五保十四圖地保黄鳳生投上海縣報稱昨晚有製造局工匠沈阿三王阿狗二人在圖内高昌廟左近廣東街興隆園茶肆口角以致將沈戳斃查知死者係甯波人並無親屬在滬爲特投案求請相騐莫邑尊旋於午後二點鐘時帶同刑仵書役人等前往先傳該處地保至案詰訊據供昨晚八點鐘時小的聞興隆園有爭毆情事卽往探視見沈已被人戳斃及訪知有王阿狗在塲因卽將伊拉住至起釁情形實未知悉邑尊命卽退去隨傳該園堂倌阿東問話據供昨晚有製造局工匠沈阿三前來啜茗隨有王阿狗邀同數友前來不知因何互相毆擊喝阻不依致將沈戳斃邑尊問戳斃沈者實係何人答稱人多手雜實未看明又謂爾旣在店中豈有不知之理顯見刁狡飭卽掌頰二十下復加盤詰仍執如前隨命提王阿狗至案據供本邑人家住左近浦灘已有十餘年素來安分營生未敢行兇邑尊謂爾旣不行兇可知沈係何人戳斃答稱伊等互毆小的曾爲之排解沈實係王某動手戳斃小的並不與聞求恩明察邑尊録供畢飭仵作如法檢騐仵作用銅尺量得屍身長四尺八寸肩膀闊一尺七十遂喝報騐得共有刀傷三處委係被戳致命邑尊離坐親騐無訛卽命棺殮黏封發壇標記復飭值日差將王及該店堂倌阿東一併帶回縣中時報時鐘已五下矣 
[兇手已獲]  
　　唐伏龍被毆致斃由莫邑尊相騐緝兇等情已詳前報前晚原差張俊等協同十六十舖兩地甲至浦東爛泥渡地方林阿慶麻雀杉板船中拿獲正犯林阿喜當卽帶回縣中收押昨日午後幫審委員王鴈臣司馬升堂集訊阿金卽楊衛氏供稱原籍常熟年二十二歲丈夫故已二年今春三月中意圖來滬傭工躭閣小東門外姊妹家小烟館中是日偶至高阿四炒麫店吃麫出門時適有甯人在途碰撞小婦人小婦人矢口駡伊伊卽將小婦人按倒亂毆以致鼻孔流血暈倒地上以後伊等如何打架小婦人並不知情司馬謂爾與林阿喜究已拼識幾時答稱從未與林相識司馬大怒喝令掌頰三十下始供林雖相識從未私通司馬飭跪在一旁命提林阿喜高阿四兩人至案林供小的撑　小船兼做小工餬口與楊衛氏素不相識前日在小東門外聞有打架事情前往觀看見一人將該氏拳毆小的因之解勸其人跌仆在地旋卽斃命小的並未行兇求恩明察高供向在小東門開設炒麵店前日林偕婦人阿金來店吃麵吃畢阿金先出被一寗人拳毆林見之上前帮助寗人卽被毆斃在地司馬問林是否與阿金同往吃麵林堅稱並無其事司馬大怒喝令掌頰二十下始稱小的與阿金同往並未同食司馬後加盤詰林高兩人互相推諉司馬復訊見証人曹阿寳據供是日小的與同船夥友唐伏龍至小東門外萬裕酒店對門飮酒小的正在惠鈔唐先出外忽被福建人三名扭住攢毆小的喝阻不依致遭毆斃司馬復將林高兩人研詰各執如前司馬遂飭帶回分别管押再行復訊核辦 
[典夥被控案結]  
　　昨報列典夥被控一節昨日下午帮審委員王雁臣司馬飭提原告范永清范張氏研范供語含糊司馬駁斥不理揮令一併退出 
[仍停解訊]  
　　英會審公廨昨仍飭捕房停解公事所有未經斷結之案由黄太守逐件晚堂覆訊發落云 
[英界公堂瑣案]  
　　前日有陳吉甫扭魏宏生至公廨訴稱小的與魏股開興昌馬車行刻因拆股帳不清叩求訊理黄太守庭訊之餘陳遞禀聲稱興昌馬車行實由小的與魏合開小的專司招攬生理魏則經管帳目詎被無弊揑帳侵蝕洋銀九百餘元其間一百元係總清與滾存之洋數不符餘皆朦混吞用且總清帳曾被撕去二頁今連滾存帳一併呈閱合股時立有合同議單載明一切章程設或司帳有獘察出倍罰由友人陳錦川爲見證合同呈閱魏供小的初與陳及林小景等股開興昌馬車行小的出資本洋五百六十元林及陳各出四百二十元旋林姓之股併與小的計小的共有資本洋九百八十元兹小的亦欲併歸與陳向索存本及盈餘之利共千餘元至總清與滾存不合實緣有三戶失筆未入滾存之故别無揑帳等情如有弊端儘可清查照罰太守察閱各帳顯見魏有不是魏又稱不敢行私扯帳太守謂然則失筆之帳何以連有三戶隨飭魏交保着邀原中陳錦川秉公清理禀候核辦呈閱之合同議單發還○蘇人蔣月山在雙德堂妓寮尋見其女六寳控案訊理各情節登前報兹蔣覔保書有領狀投請當堂領女適鴇母沈王氏遞禀聲訴價買是女祗有七日就有蔣來認領顯見串黨詐訛　小婦人亦無現錢此項半由借債兹悉原中與蔣一氣通連務求恩斷太守謂該氏爾買女爲娼本有應得之咎又問蔣曰爾女旣嫁胡姓後被價賣與查旋被查託人携帶來滬轉賣爾當向胡理追本不能竟白來滬認女蔣答稱根追胡姓殊費周折小的總不願使女陷入娼寮且亦無力償洋可否請發清節堂守節太守謂願發清節堂殊屬可嘉惟爾女不願不可免强設爾堅欲領女則當清償該氏洋元否則發由善堂擇配 
[法界公堂瑣案]  
　　去臘法界蔡順興燭鋪倒閉後店主蔡炳生虧欠洋元各債戶紛紛投控等情前已疊登報牘内有洋天來四白蘭地之五百元一項係木作頭馬世鎬爲中自春徂夏洋人屢屢向馬索賞馬被擾不堪竟爾抑鬱成病蔡所有彩視街樓房至今無人收取房租經黄泰隆等各户將情禀訴公堂并稱現有蔡之胞兄可以同往收租等語翁太守允准後馬於端節後卽偕蔡兄往收又因轇轕增病隨卽醫治罔效一命嗚呼其妻馬張氏投案伸訴前由并稱該處所有空閉房屋日前被小竊揭去牌門因之招人看管工資現亦無着乞爲公斷太守謂下期着黄泰隆等到案再爲斟酌辦理○陳如松將田房向徐炳春抵銀一案其中情節已列報中上期經作中之龔樸如投案訴稱有西人某公館中遣人至店傳人小的不敢前去翁太守着龔靜候訊理昨晨太守臨捕房時提陳研詰謂汝向徐抵借之項究由何人借出徐稱實係楊四德之銀太 
 
 

Page 4

 
 
守謂旣是楊銀爲何有西人出塲索取答稱楊卽西人太守問如何料理陳稱家有房屋十五間造時每間出洋七十元現願買去小的與龔係二十年至交可託伊代冩賣契與徐太守謂爾與龔有何深仇去年伊已賠洋一百四十元及向徐借銀又强令伊作中業今又有洋人向俟索銀是何遺理飭先掌頰二十下仍還押所着寄信出外嘱兒子趕緊料理完結違干嚴比○昨報列流氓范四金卽蔴皮四金攫去顧秀珠銀簪一事昨晨翁太守臨捕房時提范詰問范仍狡展不承并稱生平從不要人財物太守謂爾旣不要財物爲何今將簪子取去爾之爲惡久己有名着卽笞責四十板重加研詰范矢口稱寃太守謂爾攔截人家閨女可寃枉否范供前曾因醉悮犯過現在染病自二月至今不曾出外太守着再重責六十板還押靜思着將簪子取出當從輕辦理○王桂控葉南堂短少元和縣漕運糧米一案訊追情由備登前報昨太守復提比追葉稱奉押在内信息不通以致無人料理太守謂從前在外多時亦並不曾理楚况爾交結甚多豈有無人料理之理葉又稱載米之時與丁姓立有承擅今丁不到王桂並非原告實係口說無憑太守怒謂汝旣稱口說無憑前次爲何肯給伊洋二十元爾可知此非錢債細故乃是皇家糧米何可遲延着掌頰二十下明日將洋繳案再若躭延下期嚴比 
[浙省撫轅抄]  
　　五月初四日粮道廖禀知帶印北上進見禀辭驛丞陸惟楷禀知丁父憂○初五日州同孫汝鏞禀辭赴台屬催漕項差○初六日傳澤鴻禀知厘捐局委辦温　 
處厘局差禀謝學轅文巡捕潘禀見武巡捕陸杭府敎授陸俱禀知學臺於初五日未刻因病出缺護送關防禀安○初七日福建寗化巡檢王儒禀到候騐看給憑赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日報紀撞船事]  
　　日報載美國帆船名克拉利滿載布疋雜貨由横濵開赴神戶於西歴六月七日晚十點鐘時駛至戶口外時值大霧迷漫咫尺不辨祗得灘邊暫泊此處約離兵庫縣知田岬五英里適有英國剛西蘆夫輪船裝茶由神戶出口舳艫之端直衝克拉利帆船之尾彼此均受重傷頃刻間美國帆船汨汨入水全船沉没貨物化爲烏有惟船中十八人赶緊救起不至與波臣爲伍英輪船亦撞穿一洞幾乎入水船主速將船駛上神戶棧橋側之砂地初八日兩船主同至神戶各禀礤事於英美領事官不日當由兩國領事開堂會審該英輪聞將拖往長崎船廠修理而美國帆船仍擱於灘上僅露出桅竽一半而已大約此事須經駐紥東京公使查辦方能結案云 
[東報紀西事]  
　　美國泒駐朝鮮佛公使因去冬朝鮮變亂卽行回國現聞佛公使有復任之說查美國自换總統以來外臣工大半調動卽出使各國公使領事皆行辭職惟佛公使一人仍回本任豈非異數歟○近來歐洲各邦於内治外交政略日形棘手而法國爲尤甚近來法國各日報爲長治久安之策此論彼駁不遺餘力而持論最激者莫如夫蘭些日報竟以民主爲非任意誹謗大略謂我國處今日危急之勢若欲挽回大局惟有廢民主黜政府罷苦來烏大總統而立卨魯來安爲五稱七世希來部號如此則天下無不怗服内憂以弭外患以平卽宣國威於域外亦易如反掌然後可與中國妥定章程共敦友愛遠略近謨何所施而不可哉○輪船製造肇自歐洲遠隔重洋計程可逹有益人國良非淺鮮顧各國之輪船雖日增月盛而嘗推英國爲巨擘查英國輪帆大小不等共有二萬二千五百艘墩位一千一百二十萬墩其次美國六千六百艘墩位二白七十萬墩諾威國四千二百艘墩位一百五十萬墩德國三千艘墩位一百四十萬墩法國二千九百艘墩位一百十萬墩伊國三千二百艘墩位一百萬墩俄國二千三百艘墩位六十萬墩計英國輪帆等船在中國洋面貿易者居各國之半墩數則四五倍於美七倍於諾威八倍於德十倍於法十一倍於伊十二倍於俄云 
[諭禁賭博]  
　　甯波近來花會串客賭到處皆是于風俗人心大有關礙經鄞縣程邑尊奉道府憲嚴札傳諭一二三四東西各班首及該管總催頭役人等傳城鄉各圖地保正身定于本月十三十六十九等日齊集刑房聽候當堂諭話具結如此諄切不知以後賭風能少歛跡否 
[甯郡辨志文會二月分課案] 　 
　　漢學超等陶承澍汪開祉特等許克勤胡玉縉秦在鎔金文杜○宋學超等葉秉鈞劉孝思黄維瀚葉秉衡沈春元范彭壽葉慧業毛震鄭鍾祥管年祥特等周保珪王建勛張志詠秦惪楙楊引傳沈祥龍孫康祺鄭彬瑞李志莘童志善○史學超等鄒宸笙范本禮楊敏曾葛士濬屠承恩鍾允逵張尙純秦在鎔范彭壽許克勤特等秦惪楙俞振鏞孫鏘周敬惪秦錞毛震同以成周邦榦汪開祉林植梅○算學超等陳光榮方丙南王建勛朱受謙葉康瑞杜鏡清王瀛林植梅柳哲琛王存中特等沈春元何宗鎬袁紹初陳其昌葉春暉余仰垕葉廷枏董思曾王仁熙董志曾○輿地超等范本禮汪開祉黄雜瀚姚文枬許克勤陶景文毛震周道元特等嚴彬李志莘秦在鎔奏錫田葛其塵吕鈺胡友芸王以中○詞章超等陳壽祺葉墨林周同文李鳳翔鄒宸笙特等陳鳳鏘陳希瓘毛崇慶楊炳章 
[謹步俞曲園太世叔夫子元韵恭和令孫階青世兄泮元之喜卽希諸大吟壇粲政]  
　　第一樓高鉅製存自將弓冶付龍孫階青兄於 
戊辰年生乳名曰龍香搴芹藻超儕偶名重郊祁有弟昆篤臣世兄曲園師之令姪孫也今與階青兄同入泮蟾窟秋芳先得路鳳池春暖好輪元會看步武蘭臺上燦燦文星耀翰垣[  德清徐承祿步青甫求是草]  
[蔡乂臣廉訪偕令弟輔臣太史同年枉過劇譚用霞字韻賦謝卽請大吟壇翕政]  
　　玉清清籍列眞家仙吏前身是少霞老去表衫尙淪落先生以左遷需次豫章歸來縞藝對横斜和聲已自聆雛鳳先生長君已舉於鄉作陣依然號老鴉孝友之家弟兄宗族衆盛名爲老鴉陣見侯鯖録且喜聯床仍聽雨還應一笑見簪花簪花用坡老故事時先生年亦五十三年小弟桂卿朱福詵未是草 
[和武陵漁隠端陽雜詠四首之二]  
　　繭虎蒙茸班駁製何精佳節曾聞鼍長名豹變原憑刀剪力狐威敢與爪牙爭時交午日方離柙勢作南山總不鳴詎肯乞憐還乞食要知色相本空明○蒲劍三尺龍文用辟邪年年此日報君家削成紫電堪浮螘製就青萍爲斬蛇切玉性還常拜竹截書情在欲吞花盤根利器乘時濟廓爾乾坤仗莫耶[  海上種榆山人悅彭氏就正稿]  
　　大得其利 
　　逐月自運呂宋票全張半張分條照市兼收紅票可相宜士商惠顧原班回件註明棋盤街北首另有新章增彩軍隨票附呈不悞 
　　七月份票 
　　全張六元半張三元條頭七角遠客函購上海棋盤街同與印字館內並接印湖絲仿單關單紙料 
　　英六月對號單已到 
　　本行售出五六七彩以及小彩售去甚多除信報外　諸公所購之票得彩紅票請至兌洋格外克己並售七月票全張分半絛頭價照大市　上海拋球塲南本行啓 
　　後知不足齋　書 
　　知不足　叢書邀　賞荷　御題誠書林希世之榮僕雖不學心　宗之博搜精取成後知不足齋叢書四編編分四函函分數種紙墨印訂　不住　今先山初編二十五種三十二冊洋十二元惟　大雅鑒之上洋抱芳閣書庄鮑廷爵啓 
　　加料痧氣丸 
　　本閣祖傳眞方選料精工虔製加料痧氣丸每瓶洋一分八寶紅靈丹大瓶洋一角半小瓶洋五分射香臥龍丹每瓶洋一角半諸葛行軍散每瓶洋一角半萬應午時茶每盒錢二百文並各項參茸蠟丸藥酒膏丹發售　什商賜融造　事事請來購取貨眞價廉廣東延春閣分設上洋河南路開張 
　　生生堂再聲明 
　　上海有假冒本堂招牌之店前已聲明現有外面自立堂名而暗中假冒者似此以偽亂眞寄買之客無徒分辦四方　主顧如交信局寄買須囑誠實無欺為要此佈 
　　彭誠濟添置戒烟丸 
　　本堂向設姑蘇閶門內宋仙洲巷發兌極貞參片久巳馳名今添置極貞參茸定神戒烟丸每兩八百四十文如烟癮一錢服藥五分五日後逐漸　減其效如神 
　　翎扇出售 
　　本號自運各種　翎扇高下均有專做門莊發客開設上洋寶善街復新園隔壁　天津寶　源德啓 
　　工部局論 
　　英美租界居民友船戶人等知悉本局欲悉租界內華民人丁之數故特印　室單于中國五月十四日　捕按號各給一紙該家主必須五月十八夜將此單按　　行　　整于五月十九早檢收勿致　擱此次丁　之事本局欲知其大數以便彙成印出並無陰探及丁捐之意亦不需索錢文特示　光緒十一年五月初十日　西歷一千八石八十五年六月廿二號 
　　機器造紙局告白 
　　本局如工　選上白棉料監造中外各色　張俱極精美兼製各幫配用帳部信封信帋化箋　應俱　并接定造帋張厚薄長短闊乍均可如意限日應交價錢格外公道本局在上海楊樹浦分局在大馬路拋球場發售并發南北各帋號代銷　再本局收買爛布　包碎紙等如有新來面議 
　　輸船往釜山仁埠 
　　啓者本行納格約麥魯輪船於禮拜四　五月十三日早九黠���開往長崎另換快捷輪船開往釜山仁川等埠如各　寶號欲裝貨搭客者請至本行面議可也此佈　三菱公司啓 
　　五月十一日上海茶市行情例左 
　　履泰行 
　　連茅　工河　二百　十六箱十五兩二五 
　　珍眞　又　瀉　二百四十九箱十五兩二五 
　　德興行 
　　來薰　平水　五百二十箱　十五兩 
　　恆孚　又　一百九十箱　十六兩七 
　　又　又　一百八十箱 
　　玉豐　又　一百七十四箱十九兩二五 
　　又　又　二百二十四箱 
　　聲記　又　一百廿三箱　十七兩二五 
　　又　又　二百四十箱 
　　仁記行 
　　　　　平水　六百十六箱　二十二兩 
　　玉和　　平水　四百十箱　二十五兩 
　　天祥行 
　　葉蕊　平水　六百四十箱　十五兩 
　　綠記　又　又　六百四十四箱　十六兩 
　　貞記　又　一百八十六箱　十六兩 
　　怡和行 
　　久香　　湖州　一百七十七箱　二十九兩 
　　泰茂行 
　　允美　　平水　五百六十二箱　廿二兩五 
　　元芳行 
　　資元　　平水　一百八十二箱廿兩零二五 
　　珍香　　又　三百九十二箱　六兩二五 
　　和記　又　又　四百四十箱　二十六兩 
　　標芬　又　又　五亡八十八箱　二十兩 
　　　鮮　又　又　五百七十二箱　二十二兩 
　　　泉　又　又　五百四十二箱　廿五兩五 
　　五月十二日上海茶　行情例左 
　　美查行 
　　怡籣　　工　　二百四十九箱　十四兩五 
　　旗鎗　又　又　三百零八箱　十三兩五 
　　清香　又　又　八十五箱　十五兩二五 
　　五月十二日公平易公司各股分價　原價 
　　招商局新股　六十三兩　一百兩 
　　仁和保險三十兩零一二　五十两 
　　　和保險三十兩零一二　五十两 
　　歪泉　　　廿五兩百零五 
　　開平煤礦　六十三雨五　一百两 
　　自來水老股三十磅零二　二十磅 
　　電氣燈　四　兩一百兩 
　　　蘭格點銅　十一元　一百元 
　　公平　絲　三　兩　一百兩 
　　鶴　用礦　無市　一百爾 
　　中國玻粉粉　無市　一百两 
　　牛奶　二十元　一百两 
　　錢昌棧碼頭　六十二兩　一百兩 
　　喇叭　公司　十二兩二　五十兩 
　　上海保險公司　四兩七　五十两 
　　駁船公司　三十五兩　一百兩 
　　金州　　　五＋八兩　一百兩 
　　池州礦　十一兩五　廿至两 
　　沙　開地公司　八兩五　卅二两 
　　施宜銅礦　四十兩　一百兩 
　　承德三山銀礦四两　廿五两 
　　白土洠���碳七元　七十五 
　　貴　琪鐵礦十四兩　廿五两 
　　火車　　五十元　一百元 
　　烟台　絲　五十两　二百五 
 
