# 1905 - 94 - 4911485

 

Page 1

 
 
[電傳諭旨]  
　二月初五日内閣抄奉旨本月初九日所有進内奏事當差之王公百官均著穿蟒袍補褂欽此同日奉上諭江西南贛鎭總兵何明亮著卽開缺蔣雲龍著調補南贛鎭總兵浙江處州鎭總兵員缺著邱開浩補授欽此 
　　電傳宫門抄三月初五日召見軍機升允桂春劉恩漙 
[諭中國宜編交涉史教科書]  
中國自秦漢以降閉關絶使無國界之爭無種界之爭龐然自立於亞東之一隅於是有國史而無通史有一姓史而無國别史有治一姓一國之通鑑紀事諸政治史而一姓一國之外無所謂交涉史此在古人耳目之所限閱歴之所經祇有如是無足怪者若夫五洲大通鱗集羽萃欵關而至航海而來各挾其横絶四海之志而我獨茫然無以爲之備一著偶疏六州鑄錯溯自嘉道下迄今兹波譎雲詭變幻萬端因搆釁而議和因議和而締約而主權之日削日蹙幾幾乎有墮地之危者葢百餘年以來矣夫天下萬事有其果必有其因因鴉片之戰爭而有五口通商之約因鄂博之糾葛而有愛鄲失地之約種種虧損不可覼　造因旣非結果斯惡故非明約章者將無以爲善後之計而非精交涉者更無以杜來軫之遒今我國亦稍稍講交涉矣一敎堂之被毁而官吏黜一教士之被戕而全家屠上下惴惴莫敢罔動有志之士爰爲約章成案彚編分類纂要諸書將使當局者據約直爭或少殺其方張之勢藉杜其節外之枝蓋亦善矣而吾獨有進者約章交涉之一部分也有交涉而有約章交涉其造因之端約章乃結果之事也中國今日以能懲前毖後不亢不卑而吾得於其　然之時　　自强者爲上次 
 
 
 

Page 2

 
 
　　則如修改商約之事磋磨盡善而爲補教萬一之計又次則奉約惟謹不侵不背其目前能僥倖無事而已但觀其果不究其因固可以求目前之安不足以救往事之失所以拳匪之變國事魚爛而江西陜甘諸省京外頑固諸臣今猶有躍躍欲試者焉鳴呼前乘之覆後來之師中國之有資於交涉史者亦今日一至要至大之問題也矣夫中國之有交涉濫觴在康乾之時極盛在嘉道以後但康乾時之交涉僅有西北一路與俄人通往還卽今所謂貿易城者是也且奠鼎未久餘威炙人琉球朝鮮越南等處皆稱屬國故雖有交涉而猶無所損失也自鴉片之釁旣開中國腐敗之實情漸次顯露而猶守其閉關絶使之故態自以天朝爲至尊不知交涉爲何事於是禍變日開土地日蹙每立一約則損失不可計算添一附仵則損失又不可計算而國事乃岌岌乎殆矣今有編交涉史者可託始於鴉片一役依年爲次依事爲篇而以約章爲叅考書日人近著課本其事或不能附載而又有資研究者恒别爲一編以備叅攷所以便教者之檢查助自修之攷証法至善也烏虖强權之世界帝國主義盛行之時代交涉一事其關係爲至大影響爲至遠卽以中日一戰論自朝鮮舊約之誤（在光緒十年）而因以有臺澎割地　約　因以有遼東之紏葛而有旅大租讓之約而有膠州威海九龍廣州均沾利益之約事理至複雜流毒至久長讀交涉之歴史或能得其致禍之胎而雍雍者皆折衝樽俎之選觀參考之約章或可自籌對付之策而囂囂者無非理要挾之求則其於外交界殆不無小補也乎跂子望之何日成之 
[俄艦隊擊沈日兵船]  
　　三月初四日十點一刻鐘香港來電云傳言俄波羅的艦隊在距新加坡海面二十四華里之處與日艦相遇互相攻戰日兵艦五艘被擊沈没其餘各艘均乘黑夜而遁不知所之　捷報傳單 
[俄艦隊駛經新加坡]  
　　三月初四日下午四點三刻鐘新加坡來電云是日清晨俄波羅的海艦隊四五艘駛經新加坡譯捷　傳單 
[議駁德員請給護照京師]  
　　日前德國使臣照會外務部稱有德地理師前赴山東勘查地界請給護照現經外務部各堂會議查與約章不符碍難允准其覆德使照會略云前接貴大臣照稱地理師二只現擬前往山東勘劃地界請給護照等語本部查約章只有遊歴字樣並無勘查地界給以護照之語實與約章不符未便照准（訟） 
[俄敎士游厯内地武昌]  
　　内地教士游歴向以歐美人爲多近忽有俄國教士英諾肯提者由京來鄂遊歴内地已經官塲節節照料以盡地主之誼惟其目的何注則無從猜擬也（履） 
[義國預告賽會京師]  
　　義國（卽意大利）將於明年在秘拉諾地方設立賽會先期照會外部外部卽咨商部轉行南北洋查照以便商民備物往賽兹將外部咨文昭錄於下外務部爲咨行事光緒三十一年二月二十一日准駐京義國巴使照稱本國於一千九百零六年擬在秘拉諾地方設立賽會該會内極關重要中特有漁業分會今接得本國政府之諭應謂轉逹商部并海關總稅務司俾得通知各省及通水路各地方官員令其出示曉諭或漁業公司或漁業之人均行預備賽會等因除由本部札行總稅務司外相應咨行貴部轉行南北洋查照辦理可也須至咨者（震） 
[限制洋旗鎭江]  
　　常鎭道商諸鎭關稅司及駐鎭領事嗣後小輪碼頭須各將業主的確契據呈驗如係華産祗准華商出名不得冒掛洋旂洋商産業亦由領事查明契據爲憑不得因華商租賃洋輪卽掛洋旗朦混貿易違于罰辦（井） 
[黃陂又起教案漢口]  
　　前者英牧師施伯恒君在黃陂地方幾遭危險等情已紀前報乃此事尚未了結本月初一日晨駐漢總牧帥楊格非君又得該處教士警電内開陂屬研子虹地叚有教堂所購之房屋一所以備將來開設支曾之需不料土民與教民因事啓釁除將教民房屋拆毁外教堂所購之屋亦被拆去片瓦無存風潮尚猛云云楊君已電致縣令董幼維明府切實保護俾免再生枝節并另行派人前往詳查情形再行核辦（泰） 
[財政處現議裁撤京師]  
　　户部財政處公事清簡未免虚糜欵項現聞政府議及有决計裁撤之說（訟） 
[長庚有放伊犁將軍之說京師]  
　　聞内廷消息云兩宫日前與軍機大臣面商現在伊犁地方亦屬不靖且有某國在彼駐兵擬派尚書長庚補授　犂將軍作爲欽差大臣以資治理兼可鎮攝大約俟議定後卽將明發諭旨矣度（訟） 
[練兵處議定通用槍式京師]  
　　練兵處以現在各軍所用槍械參差不一用小口徑毛瑟者十之七用他項槍者約十之三故擬定陸軍通用槍式分繪精細圖說咨行鄂督飭漢陽兵工廠如式照造陸續頒發各軍以歸一律此項現定槍式係概用六米里五口徑（盈） 
[粤省購辦鎗彈武昌]  
　　日前粤東大府委徐司馬得葆至鄂廠購毛瑟槍藥彈若干枚解粤以資應用（履） 
[奏設軍醫等項學堂京師]  
　　直督袁宫保籌設北洋陸軍軍醫馬醫經理軍械各項學堂具摺到京略謂查光緒三十年練兵處兵部奏定陸軍衛生薪餉軍器各制一曰亟須考求各國衛生之術並儲馬醫之選一曰經理供給中國尚無此項專門人員宜參仿各國軍器愈出愈新我應擇其最新最利者以資戰備等因查東西各國崇尚教育醫學兵械皆設專科以專科學問定軍佐之職司兹爰遵照新章叅酌西法謹於武備各學堂外區設專門各學堂曰軍醫學堂曰馬　學堂曰經理學堂曰　械學堂挑取速成各項學生分班授課按期　業至建造各學堂曁應用各經費由臣督飭司道局所分别籌撥以濟要需等語聞已奉旨允准矣（訟） 
[招考鹽務學生津]  
　　前議開辦鹽務學堂盖造房屋修台 
 
 

Page 3

 
 
操塲現已竣工已由運署出示招考學生矣（升） 
[太平洲擬設撫民廳鎭江]  
　　鎭江東北太平洲一江之隔地方遼闊冋由六合縣分轄遇有命盜等案彼此推諉當同治年間曾文正督兩江時曾議設專官以理其事後因調任未果邇者大憲以彼處地大事繁非設專官不足以資　理爰特奏請擬設太平撫民廳一員專司民事錢糧以專責任現先派錢福初司馬前往該洲查勘地界司馬於三月初二日乘舟蒞鎭謁見常鎭道郭月樓觀察禀陳一是卽於初四日過江赴洲（觀） 
[教職議改外補京師]  
　　聞吏部堂官有將各省教職改爲外補不由本部銓選之議惟尚未具摺入奏（革） 
[松郡不用當五銅錢之風潮松江]  
　　松郡洋價每元祗換錢八百五六十文奸商巿偷詣蘇垣寶蘇局兌運當五錢文聞每元可易九百五十文載至松城出兌每元八百九十文民間見其洋價稍盈且便取擕故一時風行而來者益衆其實奸儈已沾厚利上月二十八九日忽起禁用私版之說於是巿廛嚴加挑剔凡啞版爛版概遭屏斥小民苦之打降詬罵之端因之蠭起府憲田紹白太守聞信急傳華婁兩縣出示曉諭通衢一例通用兩縣房吏送稿待發而民爭不已初三夜忽傳西門外巨鋪四十八家公佈傳單（啓者現因當五銅錢私鑄過多官私混雜一時難於分别各業公議初四日起暫緩進出一面聯名公禀請示嚴禁私鑄後再行通用此訂光緒三十一年三月初三日西門各業公訂）通限初四日起一例禁用此信傳出小民爭於是夜携當五錢向各店購物如阜成萬成水烟鋪祥泰日泰臘燭鋪章一大愼大洋貨鋪廣豐萃昌山貨鋪義順啓新油醬鋪等來者踵接擁擠不開西門街人影憧憧比除夕爲盛其餘各店均早刻閉户城中大生昌紙店亦聞耗早閉旋集各業領袖十餘人乘夜至團防局請李靜甫千戎詣華署請示華尊孫花樓大令倩干戎傳諭各店謂明日華境仍各通用已與錢業商妥矣各人退後卽向西門外大錢莊探問而各莊夥仍不肯收取當五錢於是初四日晨城中各巨鋪均半開交易以防爭端當五亦一例不用巿廛摇惑議論蠭起孫大令先於下午出告條云華正堂孫示照得官鑄當五錢文奉飭一例遵用奉經示諭在案並於上年由各錢莊兌運來松以維巿面兹届府試士子雲集合再查案示諭爲此仰錢莊鋪户人等一體知悉爾等鋪户買賣貨物錢莊兌換銀洋如係官鑄當五銅元著卽一例遵用均不得故意挑剔如敢故違定行查明懲辦本縣征收錢糧房膏等捐亦一例准其完納著卽遵照毋違切切聞婁縣亦將出示惟巿人議論謂錢莊不收巿上終不能用不知明日如何也 
[章革牧酒肆恐將封禁江甯]  
　　甯垣思益公立小學堂設於廬江試館其地頗極清靜邇因商務中著名之某殿撰與已革海州知州章邦直股開悅生酒館於其側車騎雜遝喧擾異常且任令游客挾娼歌聲逹於學堂殊紛學生心志管學人卽向悅生詰責悅生置之不理思益總理恩投督轅及學務處商務局禀控大致以按照章程學堂不可與茶館酒肆戯園狹邪地方相近免礙道德衛生本堂設學之初原避去上項違礙不意悅生相逼而至妨害學堂懇請卽日封禁或勒令遷往他處等語章革牧知之乃連日筵宴當道之有權力者爲之掩飾彌縫特不知果能免封禁否也（豫） 
[甯省城崩續志江甯]  
　　省垣南門外東首綱常巷附近城牆忽於二月二十七日夜崩塌覆壓城下居民十有家事後經營縣保甲會量崩處横直各十三丈有奇當卽上禀督轅奉署督周玉帥飭營兵於二十九日投運磚石檢理屍骸至初二日始竣共檢出男女老幼屍首七十餘具均經兩縣備棺掩埋玉帥慮城垣續有崩塌重傷民命爰於清明節輕騎减從出朝陽門巡閱一周（豫） 
[幸園改路京師]  
　　三月初九日兩宫駕幸頤和園向例警蹕經由西直門現因修築馬路届期恐難竣工已擬改出阜城門外工巡局遂飭勇夫平塡街道以備蹕路矣（訟） 
[張煜南業經出洋京師]  
　　潮汕鐵路工人滋事一案疉紀本館兹得京友傳來最確之消息云日前粤督電致商部略謂潮汕鐵路事已結并已據報開工張京卿煜南前請出洋應請卽日放行聞商部已經核准轉電粤督張京卿已經出洋矣（震） 
[川督密保洋務道員京師]  
　　日昨四川總督錫清帥有摺到京云近年川省商務教案交涉日繁而駐渝各國領事又時常往來省垣商墔事件均關緊要必得熟諳外交明逹大體之員方足裨助查有候選道陳玉麟才敏年强交涉明練以之會同司道等總辦洋務局可臻盡美等語聞已奉旨允准矣（訟） 
[滿漢廕生一例免試京師]  
　　吏部奏定新章嗣後漢廕生報部按照滿廕生章程一例辦理凡報到者憑同鄕京官印詰註册卽行帶領引見分别授職不復欽派大臣考試業已奉旨允准矣（革） 
[飭籌棉紗概不重征事京師]  
　　日前商部接到蘇撫效中丞來電略謂通州棉紗一案接奉正月豔電遵卽派員密查旋據委員查復此次通海紗商尚非有意偷漏已飭淞滬總避陳道令將存棧棉紗照數發還并飭滬局核明捐章以後通海連紗必須遵照定章辦理以顧課釐而順　情正電陳間奉到前電用特奉復至上海各廠棉紗若照通州定章由廠代征正稅一道概不重征是否可行已飭該總局陳道妥籌復辦（震） 
[典肆求免提息京師]  
　　江寗各屬典商於上年公禀户部請免提二釐之息聞已由部咨謂江督查核迄未咨覆日前復由張季直殿撰電請商部轉電江督重申前說并禁革通州各典首月三分之利（震） 
[僞造鈔票又見蘇州]  
　　邇來蘇垣常有歹人僞製各銀行鈔票持向巿中混用而以閶胥門外妓院中尤多前日某妓院 
 
 

Page 4

 
 
　　龜奴持僞票向某錢莊兌換洋銀經莊夥察出喚巡街捕將甲拘至捕房管押着交出用票之人始准開釋（隨） 
商部調查新疆各礦表京師續二月初四日稿（震） 
[于闐縣金廠]  
　　公司名目　　　　　于闐等處金礦總局坐落某屬　　　　　屬喀什噶爾道和闐州于闐縣距治方向里數　　　大金廠距縣東二百六十里小金廠距縣東八百餘里再列克廠距縣西南六站阿克他克廠距卡牆東南十里四至界限　　　　　均係宫山未分界限占地若干方里　　　縱横綿理二千餘里官民地若干畝　　　概係官地無須丈量畝數礦線道幾處　　　　設廠四處礦綫　多礦質若何　　　　　專辦金沙官商辦姓名　　　　唐令允中總辦姚令蘭陸令恩泰朱縣丞言敏輩辦何時由何衙門奏開　先本相沿辦理嗣於光緒念九年四月經喀什噶爾袁道禀請新疆巡撫部院批准委員督辦礦師何人　　　　　土人沿習尚未雇用礦帥用何法開採　　　　土法官欵幾何　　　　　繳金一兩向給價銀念五兩百念五年四月起每兩加給價銀四兩每年約由喀什噶爾道庫發過價值銀三萬餘兩金存道庫華洋股幾何　　　　繳金領價無集股銀數每股銀數股息若士　無集股銀數卽無股息借欵幾何　　　　　借欵無 
息金幾何　　　　　無借欵卽無息金餘利分法　　　　　貧民應募藉營生計無利可分報効成數　　　　　俟儲金售銷後除開支廠費外再有　儘數提充　餉屆時另案申明有無自備輪船鐵路　均無五項比較表　　　　邀免編遠　　　　　　已　完 
[廣州府請提盈餘廣州]  
　　粤省各府缺向以廣肇潮三府爲最優自張香帥　黃岡稅廠派員總辦改給肇慶府津貼肇缺已大不如前日前雲帥又將潮府一缺盈餘全數提解每年除給還該府公費二萬四千兩外餘銀分給瘠苦之州縣各缺酌盈劑虚至爲公允現廣州府沈太尊以廣府一缺雖大遜於前然以現在情形而論每年收欵除解支辦公外有閏之年約可餘銀一萬一千餘兩無閏之年約可餘銀九千餘兩尚屬優裕自應援案禀請酌提俾使涓滴歸公云（寒） 
[淮撫恩飭金陵清淮兩釐局會同甯藩司籌議分清陵淮界限札文]  
　　照得江淮現設行省欽奉諭旨以寗藩司所屬之江淮揚徐四府通海兩直隸州全歸管理並經本部院會同督部堂奏請將海門廳一屬仍歸淮屬以免紛更各在案查金陵清淮均設有釐捐總局所屬各卡分隸江寗等府州屬金陵名爲寗捐清淮名爲漕捐有一地而設兩卡者亦有寗捐帶收漕捐者兹旣改爲行省所有該兩局所屬之屬同爲本部院所轄之地自未便再有漕捐名目惟是江北地方遼關防務極爲吃重全恃漕捐所入以濟軍需再分别刪留餉源更絀益覺措手無從不得不照舊抽收俾資接濟應將漕捐各卡一律改爲清淮釐捐其中有與寗卡並設一地者如仙女廟之類應充比照寗卡帶收漕捐之例歸併一卡作爲淮屬帶收寗捐分解濟用以及寗卡帶收之四成統捐等項嗣後如何辦理方爲妥善應統出金陵清淮兩釐局會同江寗藩司詳細查明妥速籌議分清寗淮界限詳細核奪總之兩局厘金同爲餉項要需當以兩得其平爲斷不可稍有偏　本部院並顧兼籌於該兩局原無歧視也除分咨外合亟札飭札到卽便遵照迅速會同妥議具覆核奪（結） 
[湖北叅謀營務處聘用製造顧問幕僚合同]  
　　立受聘約章今因大清國欽命湖廣總督部堂張爲聘用軍事製造顧問幕僚飭參謀營務處商由大日本欽命駐劄漢口署領事官吉田舉薦充當兹已薦到大日本陸軍炮兵大佐栗山勝三本莊道三應聘來鄂所有議訂各條關列於後一受聘人必須認眞從事奉總督部堂節制督部堂亦以優禮相待凡有軍事製造諮詢事件均應切實陳說遇有飭令籌辦之事亦應切實籌辦遇有飭令考察之事亦應切實考察禀覆如有文武官員奉督部堂之命前往詢問考究者亦應一體切實詳告二受聘人每月由湖北給與薪水洋銀七百元火食在内所有領薪水期限以受聘人從本國啓程之日起算每月逢西歴一號發給三受聘人准以二年爲限限内無故彼此不得辭退倘期限未滿湖北欲辭退者除給本合同所定川資外應給四個月薪水如受聘人因事自行辭退則祇給川資至二年期滿之後如彼此情投意洽仍可由督部堂立約續聘四受聘人認眞從事辦有成效應於一年之後由督部堂酌加薪水如受聘人不照合同辦事督部堂可隨時辭退五受聘人赴華川資由湖北給洋銀五百元另給一個月薪水以爲整裝之費期滿後所有回國川資仍由湖北給洋五百元另給三月薪水以爲酬勞六受聘人如於限内病故卽給前欵川資另給六個月薪水作爲弔卹殯殮之費如係因公身故應給一年薪水七受聘人因公受傷須在醫院調養之時除照常發給薪水外另由湖北按日給洋五元以資醫費倘於其傷未愈之間期滿湖北不得辭退八受聘人因公受傷至輕倘將一肢挫截失用以致辭退囘國之時除發給本合同所定川資外應由湖北另繪六個月薪水九受聘人因公行旅在途之時除由湖北發給船車馬等費外按日另給洋十元以資一切開支惟一到鄂垣此費卽行停給　十受聘人住房及房内所需床鋪桌椅需用器具由湖北預備衣履則湖北不管十一受聘人除每　拜日及兩國大節一律停歇外每禮拜六日辦公半天十　受聘人於日歴七八月歇夏之時擬欲回國卽聽其便惟來往川資應由受聘人自備十三此約專立三紙一存參謀營務處一存日李領事署一交受聘人收執（結） 
 
 

Page 5

 
 
[上海道拒俄艦員弁擬設酒肆]  
　　前日袁觀察以浦東圈出地方俾俄船員弁兵丁水手人等散步一事與俄總領事面商俄領事以俄船員弁兵丁水手人等在船日久易生疾病擬在東青碼頭附近租賃民房開一酒店爲遊息之所云能照允可不必另圈别地俄船員弁兵丁水手人等當不再往來租界觀察以聚衆飲酒易啓釁端面拒後聞又函致俄領事詳陳利害矣（鼎） 
[上海道挽回轎捐]  
　　租界轎捐業已開辦道憲袁觀察以租界定章原不准巧立名目歛取捐錢且此項轎捐專收華人又未據備文知照殊屬有越權限現在各門籮夫皆以生計頓絶禀請商阻因於昨日照會租界領袖總領事請飭工部局將所擬章程卽　罷論並吊銷已捐之照以安生業而符定章（鼎） 
[嚴詰黃革委隱匿欵項案卷]  
　　前公共租界會審委　黃耀宿司馬卸差多日未將欵項卷宗交代清楚且兵從前所理錢債訟事多有在簽押房私自交接　不備案新任屠司馬深恐無從稽攷難免糾葛不得不據實禀詳昨奉道憲袁觀察札委魏蒓塢大令船詰守提並勒令黃前委具結存案如尚有隱匿不交情事一經察出定干未便（鼎） 
[催送投考龍門學校師範生]  
　　龍門學校監督尚未定人昨由道憲袁觀察照會沈心卿孝廉恩孚暫代刻下開校在卽各屬送考學生尚屬寥寥聞因各州縣尚未奉到轉行之文因又飛飭蘇松太三屬轉飭各州縣務於二十五日午前送到投文二十六日補考不得再遲（鼎） 
[上海道令遵新章照收漁稅]  
　　漁業公司裝運鮮魚來　所定稅則以月之衰旺分等差四五兩月爲旺月餘月爲衰月旺月每船徵銀十兩衰月每船徵銀五兩經張季直殿撰禀准商部是月初二日有金吉利金祥發兩魚船裝載鮮魚來滬銷售稅辦理司仍欲照前抽收已田殿撰函告袁海觀觀察轉致稅務司遵昭新章（鼎） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兵部遵旨議籌辦公經費摺]  
　　奏爲遵旨酌籌辦公經費恭摺仰祈聖鑒事竊光緒二十七年四月欽奉諭旨裁汰書吏令各部堂官督飭司員躬親部務等因欽此嗣於二十八年十月陜西巡撫臣升允奏各部辦公本需經費與其暗中婪索居間中飽莫若化私爲官一摺奉上諭著政務處會同各部將辦公及奏銷經費妥定章程恭錄諭旨黏抄原奏行知各部將前次經費名目澈底清查和盤托出通咨在案臣等公同商酌决然將書吏裁盡上年七月初八日業將裁吏辦法恭摺奏聞奉旨後各司員深感天恩逾格暫免公罪三月現在奏咨稿仵均各司員親自擬辦查例查案註册管卷亦係各司員自行經理繕錄摺奏文移登記號簿等事悉由筆帖式自行書寫爭相奮勉自朝至昃不以爲勞然責其勞形案牘復使之慮及身家似亦非朝廷勸土重祿之意近來外務部商部因有津貼事無積壓弊竇亦少臣部辦公經費向僅恃驛站奏銷册馬兵馬奏銷飯銀劄付飯銀數項各省皆多蒂欠辦公已屬不敷而紙張筆墨等件庚子後久未承領旣須自行備辦合署飯食僅户帮千餘金尚不逮十分之一惟有欽遵前奉諭旨酌擬辦法以期辦公有資不致竭蹶臣等查考各部情形凡經費有定名有定數者流弊自少吏部之照費工部之水利俱隨文報解定數外不聞多索是其明證書吏私受之欵皆因無定名無定數乃得據以爲奸此時若將其私受名目盡行刪去恐亦不免有從旁影射之弊擬卽仍因其名核定其數免蹈巧立名目之習似於公家有裨且於政務處澈底清查和盤托出原咨亦相符合除將舊有各項飯銀逐欵開列外並令各司員將向來彰明較著各項名目量爲酌核擬一適中數目繕具清單恭呈御覽如蒙俞允卽田臣部咨行各將軍督撫遵照辦理各項經費或隨案咨解或本員呈繳均隨到隨給回照所籌各欵卽爲臣部辦公及津貼各員之用除由臣等督飭經管人員核實動用按年奏明外所有遵旨酌籌辦公經費緣由恭摺具奏是否有當伏乞皇太后皇上聖鑒訓示遵行謹奏請旨謹將臣部酌籌辦公經費各數目繕具清單恭呈御覽計開一驛站飯銀二十六年七月奏定每萬兩按四分核收兵册馬飯銀兵馬奏銷飯銀各省有按二分報解者有按三分四分者今擬仍照各省舊章核收軍需善後報銷費每萬兩銷費十兩查書手冋收規費每萬兩六釐八釐不等並有逾一分以上者今擬酌中均按六厘核收至軍火器械採買外洋軍器核銷費每萬兩亦一律按六釐核收一武職劄付按品級官階核收提督六十兩總兵五十兩副將四十兩叅將三十兩遊擊二十兩都司十兩守備八兩千總四兩把總二兩以上係舊有經費名目一馬票費每匹按六錢烙馬費每匹按二錢火牌勘合口票門票路引費每張按五錢解餉勘合兵牌回照每萬兩按五錢核收一辦理各省武職赴引公費實缺副將一百六十兩叅將一百二十兩遊擊一百兩都司八十兩守備五十兩六品廕生十六兩千總八兩其有例不赴引僅予註册各員卽但收註册費一項按照赴引各費减半揀選補缺武職帶引各員公費照以上官階數目按三成之一核收一襲職公費恩騎尉八兩雲騎尉十六兩騎都尉三十二兩輕車都尉六十四兩凡係陣亡立爵者其子孫承襲接襲兼襲概不收費至武職歸班註册按品級官階照劄付核收捐照亦照劄付核收一滿漢武職加恩廕生執照京内一品二品均人兩外省一品二十兩二品十八兩滿漢世職請廕每員八兩以上係新擬經費數目統計以上六條係暫擬開辦章程此後如有未盡事宜并有無窒碍難行之處隨時體查情形奏明請旨 
[鋪保誣賭福州]  
　　后洲阮慶慶家女眷偶戲牙牌鋪保陳甲素有嫌隙揑告聚賭聳禀警務三局立時派兵來捕旣見座上皆係女流遂將旁觀之茶箱店藝徒甲某扭獲到局甲年甫十七八惶恐無措鋪保給之云上堂須認有賭係做小彩卽可放回甲信以爲眞及提訊時如其所供警官見其供詞確鑿予責五百下荷枷示衆一面飭拘阮慶慶并標封其家阮母年老忽聞此禍恐成大獄忽萌短見雉經目盡幸經鄰右聞悉施救得蘇時新福成米行東莊曉藩素好行善致函警員辨明此事現已將官封吊回銷案并將發枷之某甲開釋詎該局差以此案吊銷莫名一錢羣向該行東索取差禮行東慨出入元給之（萃） 
記者曰警官外蔽於鋪保内蔽於局差是倪　也是中國之官也何獨責於福州一警官 
[會匪猖獗湖北]  
　　近日湖北讓陽一帶哥老會匪蠢動暗遣餘黨散放票布煽惑愚民一時入會 
 
 

Page 10

 
 
　　者甚衆是處所駐營勇亦多與勾結幾有不可收拾之憂地方紳董禀知督憲張香濤宫保當卽電飭文武各官嚴密防範聞現已由襄陽叅將劉叅戎派勇往剿矣（暑） 
[竊賊扼斃事主松江]  
　　東北鄕十字莊十五圖鄕民王姓聚族而居有寡嫗張氏年逾七秩薄有儲蓄前夜四鼓忽來劇賊毁門而入竊取銀洋該嫗起與抗拒竟被扼斃隨掠取各物及壽衣數十件並入廚恣啖始濳蹤颺去翌晨王姓各人查見一切立卽報知地保來松投華亭縣署禀報孫花樓大令准詞飛飭刑仵人等伺候前往相騐旣又探得該賊卽係鄰近屠夫王阿小黎明時携贓至西門因質庫未開在渭水台啜茗被婁署捕役所見伺其携贓付質拿住詰問之下直認不諱卽報由孫大令訊究一鞠而伏（賁） 
[會審賭犯松江]  
　　南匯張中因賭獲案訊實科以軍罪發往配所半途脫逃復經拿獲由縣刑訊轉解府署府尊田太守疉次研訊供無拒捕各情當日有原獲之蘇捕營領哨唐弁到松太守飭偕發審會訊張一味呼寃乃令還獄（賞） 
[札查學師下落松江]  
　　蘇藩憲陸申甫方伯札行松江府略謂委署華亭縣學沈錫光迄已日久未據禀報到任日期有無别故是否已抵任所除札金匱縣原籍查察外飭卽尅日查明禀覆或謂實缺揚州人高姓將至故沈不願作五日京兆或竟謂因病棄世惟不解何以未將委札文憑呈繳也（賞） 
[提憲抵贑松江]  
　　前江南提督李壽亭軍門於正月十五日抵珂里部署一切旋復出山日内已行抵贑州其隨行巡捕王君西庚發電來松請中營何雪門參戎轉飭本轅巡捕姚雲生千戎國樑迅至九江伺候聞軍門因四公子文定現署江南鹽巡道潘觀察學祖之女公子此次將挈來就婚或謂江督周玉帥電促來寗將以鐵路或統兵重任故憲節不能久駐也（賁） 
[調署首縣松江]  
　　華亭縣孫花樓大令得蘇省來信已調署元和縣缺所遺篆務由藩憲陸申甫方伯委趙大令來署理（賁） 
[漢皋日日新聞停辦武昌]  
　　張宫保聞有日商在漢口租界開設漢皋日日新聞報館日前特與駐漢日領事商明卽飭停辦令改爲印書館原有日本股東二人現已聘入湖北官報館充當繙譯員優給薪水以免他圖（師） 
[咨請騐放銅肧]  
　　江督周玉帥近淮閩浙總督咨稱閩省銅元局曾向上海禮和洋行訂購銅肧四千枚請飭滬道免稅放行後以前准財政處咨明不得購買前項銅餅如有購用及手摇機器法查票當經咨明查照在案因飭該局嗣後毋再購用以免私鑄朦混其已經購定則已札上海道咨關放行（金） 
[咨明預購銅餅]  
　　湖南銅元局司道近奉湘撫札飭嗣後購用日本銅料務須先行咨明或照會日本外部轉飭驗放等語查湘省銅元局先就機器局製造後添印花春　　　　部並在美廠訂購銅元機器全副在局鑄造嗣又不敷在未奉前文之先於上年十一月向天津日商小栗洋行立有合同購銅餅二千萬枚俟河水開凍後自今年二月起至五月止分四批在津銀貨互交現特遵照新章先行詳請湖南巡撫預爲咨明江督周玉帥屇時轉飭滬關驗放此後則不再購用銅餅云（金） 
[札知開辦農工路礦公司]  
　　本縣汪大令近奉松江府田太守札交略云奉蘇省商務總局札轉奉署商督憲周札准欽命商部考察外埠商務大臣太僕寺卿張咨接准商部咨稱本部附奏張振勲在廣東省設立農工路礦總公司並先籌墊經費一摺奉旨依議欽此相應恭錄諭旨抄錄原奏咨行貴大臣欽遵辦理等因准此兹已於去年十二月二十日在廣東省城靖海門外設立閩廣農工路礦總公司兹將開辦日期咨行查照轉札到府合亟飭遵札照（金） 
[牛業陳情]  
　　前有華人某某等倩義商出面在滬設立連牛公司每年認運三萬頭業奉批准後經丹陽縣洪大令及釐捐局會銜出示每牛一頭捐錢六百文沿途共有七卡牛販因捐項重大無利可圖以致來源省頓前前日滬上各牛行以生機困難聯名具禀法租租公廨及法領事署請爲設法疎通（水） 
[俄兵來去計數]  
　　前日太古洋行黃浦輪船田旅順來滬載有俄兵五百名由美界招商局北棧碼頭登岸卽住於老閘橋南首租定之洋棧至前住華順馬頭對過及提籃橋兩處之俄兵五百餘名則於前日雇定德國某輪船載回故國矣（木） 
[春賽定期]  
　　本埠西商春季賽馬之期兹已訂於英五月二號起卽華本月二十八二十九四月初一等三日（木） 
[署屋坍塌]  
　　本城縣署中公事房屋忽於前日坍倒一間幸其時並無人在彼辦公故不致有傷人之事（金） 
[諭潔押所]  
　　新任公共公廨讞員屠興之司馬昨日發出手諭諭知各差役略謂本分府於日前查閱押所見内中污穢不堪皆緣從前不加整頓之故以致工部局醫官謂如此齷齪押犯等有傳染疾病而巡捕房有所藉口皆山此出現自今日起務須將各押所掃灑清潔凡牆壁之垢污飭髹工粉刷一清舊染之污如有陽奉隂違察出提究不貸各差役奉諭已卽日大加修理矣（木） 
[不允解縣]  
　　日前凝禧菴羽土朱年亭由原告控之道轅飭廨照會覆訊任代理讞員關司馬據情照會英德副領事旋據覆以案經斷定未便更張道憲袁觀察重行照會英網領事請將凝禧菴羽士之案照華人控華人之例循章解送上海縣辦理以免糾葛兹亦接到回文謂朱年亭之産係在租界如遇控案應歸公堂會訊屠司馬已據情禀覆道　核示矣（木） 
[查拿賭徒]  
　　上海道袁觀察訪知西門外各茶肄往往容留匪徒集衆賭博治賭負後伏於要道見有單身行人動　持刀勒索以致行人受害不淺視爲畏途若不從嚴查究實於地方爲害匪淺故已諭由上海縣汪瑶庭大令及　巡朱森庭明府　爲查究詳辦矣（金） 
[禁放風箏]  
　　浦東沿浦一帶所設德律風電線日前遭風吹 
 
 

Page 11

 
 
折經公司中派人修竣現查是處每有頑童施放風　纒繞線上實於電力有阻爰禀請保甲總巡謝明府設法禁止（土） 
[英界小火]  
　　前晚九點半鐘時英界廣東路卽寶善街典當弄内五百八十三號房屋仁和號忽然失火幸爲時尚早卽設法救息巡街捕投報捕房捕頭特飭包探前往查察（木） 
[法界火警]  
　　前晩十一點鐘法界紫來街陳春記縀莊不戒於火經救火會西人救熄僅焚去樓房二幢事後將莊主某甲拘入捕房准予交保俟堂期解請中西官訊問（水） 
[環控受害]  
　　惡棍朱華生屢在南巿一帶持刀行兇迭犯命案此次由上海縣拘獲訊供候辦滬南萬裕馬頭一帶商家平日曾受其累者爰具禀請爲嚴辦以儆不法（土） 
[控究把持]  
　　船户陸野曰把持船捐將收捐人陳雙喜敺傷并撕毁車德全之衣服控經馬路工程局總辦翁子文太守倩黃二尹研訊車供當彼等鬥毆時失去銀表一枚馬掛亦被撕碎求究陳供小的向他船收捐陸插身多事輙將小的毆傷二尹判將陸還押再訊（土） 
[飭傳輿夫]  
　　滬城警察東局昨日飭人傳轎夫金元當差不允特將金拘局以便備函送縣請究（金） 
[上海官事]  
　　太陽廟巡局委員章仲英二尹萬航渡巡局委員楊聘侯二尹電政局文案孫明府安亭昨日均因公到縣謁見汪大令○前南巿馬路工程局總辦候補道陳齊明觀察學同昨日由寗來滬住滬北祥發棧午後詣道轅拜會袁觀察面致公文一角○淞滬釐捐局督辦陳亦漁觀察璜雲南補用同知方幹臣明府炳華江蘇試用巡檢余翰丞少尉家謨昨均因公先後到道轅分别拜會禀見○瀏河釐局委員吳明府樹楷因公來滬兹已事畢昨日乘舟前往瀏河○會丈局委員俞夔尤明府昨日因公到道轅禀知赴蘇州謁見撫憲面禀要公○奉委松江五庫釐卡委員某太守昨日道經滬江投道轅禀見（金） 
[上海縣案]  
　　去歲在英界妓院拿獲盜犯十名奉上海縣汪大令飭捕徐文解蘇蘇省大憲飭將葉子紅李老么卽李悅生訊實正法其張玉慶陳瑞亭劉桂雲三犯供詞翻異於上月杪發回本縣前晚奉大令升訊飭將張玉慶卽張少堂又名胡老九喝責二百板鞭背五十下又飭跪鏈據供湖北江夏縣人去年四月中來滬因川資用罄隨同曾壽田爲扒竊曾在城内摸竊銅元五月十八日曾屬以洋傘付質被包深瞥見暗中跟隨是日適由表弟趙員生邀至百花里妓院飲酒被中西探捕閉門捉拿同席十餘人無一得脫陳瑞亭供實名張喜成向隨張家祥在閙巿中竊人銀洋旋又將此会授與侄張洪山去年小的被拿到案到五月十二省釋十八日到妓院吃酒亦思乘機竊物詎被探捕拘解案下劉桂雲供在漢陽縣原籍爲米店生意去歲由某洋行買辦陳仁卿紏合來滬五月十八日有陳熟識之日本人囑令陪吃花酒因至妓院卽被探捕拘拿求察大令判各還禁内監　行　訊○陳涽氏控江錢卿唆婢東蘭竊捲手鐲銀洋一案經英公廨將江解縣訊押後汪大令移請公廨飭傳原告未到兹經大令復訊江供東蘭自至小的處央求帶回車寓迨後查知由陳江氏處逃出卽將東蘭送陳江氏非但不給酬貲反誣控誘拐乞鑒大令以原告不到未便久押判卽開釋○鵰花阿三同黨郭春海爲縣差拘案後亦奉大令提訊郭供在父親郭榮華所開竹器店内作工日前來城買銼刀因見　花阿三裝在站籠示衆小的在旁觀看台差疑小的交談卽被拘案大令判交保省釋（金） 
[公共公廨晚堂案]  
　　連恊記報鑪作司帳陳財生控胡生源拖欠巨欵避匿不面等情由屠興之司馬准詞飭差恊探牌提到案前晚屠司馬提案研訊陳財生供紹興餘姚人在協記司帳有年去春田石姓薦胡生源來作居住後與居停代攬棉花生意自春至秋由小的代保莊銀二千五百兩居停處亦拖欠銀一千五百兩詎知至冬杪胡忽逃至杭州富陽縣被小的尋獲同至杭州城内將其綢皮衣十八件質洋九十元金鐲銀練賣洋二百七十元除收尚欠銀二千五百兩今春聞胡遷避鳳山鄕間小的又前往尋見誘同至申因特控請究追胡生源供上虞人貿易申江十易寒暑去年三月由石姓介紹爲協記主人代販棉花銀洋出入由陳財生作保無如機會不佳至七月底結算蝕本約二千金後開花行又虧銀五百兩當時言明或贏或絀作四六分認至冬間十二月望日小的動身時曾付棧單一紙抵銀二千兩又立餘莊票五百兩迨陳財生追至杭州又將衣飾質洋三百六十元及上海復興之股本先後付陳照小的結算所差不遠現求明斷司馬以兩造供詞各執其中恐另有别情著胡交妥保各央公正人將所控情由澈底查明從速理處俟再訊奪○前者德商通和洋行控莊永泉等經手買地從中舞弊之地保沈拜卿由前任讞員訊明押追前晚亦奉屠司馬提訊沈供前爲地保時與姜錫三莊永泉等兠售地畝於通和洋行被爲中之姜錫三私自用洋一千元其餘亦皆分用小的因升科一層致被控押現欲繳洋實難籌措尚求恩釋司馬著仍還押從速央人了理再延血比不貸（木） 
[公廨紀事]  
　　某巡捕拘在途曳客之雉妓姜金寶至廨值日差禀知屠司馬著交官媒看管俟今日解訊○某巡捕送病民李鳳祥沈祥順先後到廨司馬著分别送棲流所留養（木） 
[英租界捕房事]  
　　李茂林行竊廣西路雉妓院王桂香汕頭路楊小寶雲南路邵桂香王張氏張阿二朱月紅等七家綢皮衣飾約値洋銀數百元由包探方長華拘獲將贓物吊齊俟今日公堂傳同各原告解案訊辦○僧人方則良因屢次犯案經歴任讞員遞解回籍兹方又私來滬上在客棧中與某甲有曖昧事爲包探竇如海所知卽將方拘入捕房侯解公堂請究○王金生行竊葉春山家蚊帳等物爲包探劉路芝拘入捕房押候解究○七十三號華捕在黃浦灘見某洋人之馬車將東洋車撞壞因卽拘入捕房捕頭著押候解辦（木） 
[法租界捕房事]  
　　小流氓申乙等五人在途訛詐爲探拘獲 
 
 

Page 12

 
 
　　送入捕房押候堂期解訊○偷兒某甲行竊東洋車一輛經夫主尋獲拘送捕房捕頭准將東洋車領回甲則押候解送公堂究辦（水） 
[美租界捕房事]  
　　前晚有某俄兵於醉後在西華德路一帶恣意行兇適有婦人孫蔣氏道經其處遽被扭住兇毆爲巡捕所見將俄兵拘入捕房捕頭令押至酒醒再核○前晚陳耀庭投捕房控稱在百老匯路開　米店婦某氏被俄兵某乙用磚擲傷眼額請爲究辦捕頭令將氏送同仁醫院醫治俟醫愈再行查辦○昨日甬人唐坤菊投捕房報稱僑居茂海路某號房屋生有一女小字阿虎年已十七向傭於某絲廠前日到廠工作至今未歸請爲查緝捕頭允之（火） 
[江蘇官報]  
　　十五日知府孫葆珪禀謝奉飭廿五年分海運案内蒙保三品銜署松海防同知沈翊　禀謝奉委調署南捕通判事花翎四品銜隨辦江防營務處署常州府靖江縣賴豐熙惠丁來省禀謝調署武進縣事署加臯縣胡廷琛禀辭知縣兪世球禀辭赴松滬勸辦賑捐委署奉賢縣縣丞馬彬禀謝牌示撫轅監印縣丞劉鴻禀謝奉委管解京餉差縣丞郭增益禀謝奉委貨捐局查驗差姚昌履禀謝奉委江隂縣保甲差府照姚佐廷禀知奉委辦兩廣賑捐差十六日同知吳承德禀謝奉委發審局差調辦常昭海口厘局知州樊恭壽專丁來省禀知本月十一日接辦到差撫轅武巡捕兼營務處委員補用守備朱錫琛禀知奉撫憲札委帮帶水師中營差十七日藩轅牌示傳府照磨陳福恩從九江混二員於二十日甄别金壇縣翁有成專丁來省禀謝牌示調署昭文縣事知縣許應奎禀謝奉委署靖江縣事查亮采禀謝奉委暑荆溪縣事巡檢蔣鑄顔禀謝奉飭留蘇差委十八日臬轅牌示本月分考試候補佐職月課定於廿一廿二兩日考試辦理海運滬局委員知縣陸淸臣由滬專丁來省禀謝牌示請補陽湖縣缺太湖東山司巡檢邵光煦禀辭赴任縣丞姚昌履禀辭赴江隂縣保甲差十九日督轅牌示安徽濳山營游擊陵鴻慶升署遺缺所遺六安營參將查有記名提督陳輝彰堪以署理又授糧道谭啓宇現已到省應卽飭赴新任江寗藩轅牌示署江都縣朱枚　滿遺缺查有准補斯缺之陳琪景應卽飭赴新任江寗府南捕通判屠作倫由寗來禀謝奉委調署松海防同知事縣丞孫鏐禀謝委署寶山縣縣丞事道庫大使陳培基禀辭赴海運　沽局差從九江鯤禀謝　准留蘇勸辦賑捐並註册委用二十日調署松江府海防同知屠作倫禀辭赴任巡檢陳其韶禀謝奉飭派蘇差委從九張鴻恩奉委撫轅監印差守借朱錫琛接帮帶中營水師差廿一日兩江補用叅將楊建益禀知奉撫憲札委管帶常備後軍第日營差辦理師範學當提調知縣杜召棠禀知師範學堂招考取新生明日進堂委　訓導吳光奇禀謝委署丹徒縣訓導縣丞吳德培禀謝奉委閶胥門外　段水巡差廿二日統領蘇捕節制飛划左右副左旗等營徐錦堂通知辭赴江震松江浦束一帶巡緝同知馮汝禧禀謝奉委銅元局新廠總稽查兼收支差知縣壽慶慈謝奉委藩署稽核文案差新選布理問朱善詒禀知接印任事廿三日督轅牌示淮揚鎭標田湖營都司陳凱應行廻避遺缺查有福山鎮標右營都司曾廣斌堪以對調南匯縣陳禀到府照磨舒家騄禀謝委署青浦縣澱山司巡檢事許以莊禀謝奉委　門旱關稽查差吳國泰奉委赴松屬勸捐差馬琳書禀知奉府委赴江震監放孤貧口糧差張錫昌禀謝奉飭派蘇差委二十四日聶宗義禀謝奉委宜荆　局差府經歴馬彬禀謝委署奉賢縣縣丞事巡檢朱鼎新禀知到婁門水關差補用叅將楊建益禀知接管帶常備軍第三營差二十五日藩轅牌示本月分輪應考試候補同通州縣直隸州州同州判各員月課定於二十八日考試新任奉賢縣陳其壽專丁來省禀知本月十七日接印任事縣丞姚霆禀謝委署丹陽縣主簿事補用游擊陳祐祥奉撫　委管帶續備右營差管帶續備右營楊榮勝奉撫憲委調　常備後軍第一營差二十六日南匯縣陳禀辭同知馮汝禧禀知到銅元局廠總稽查兼收支差知縣壽慶慈禀知到藩署稽核文案差 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
