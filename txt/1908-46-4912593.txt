# 1908 - 46 - 4912593

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
　　正月二十日奉 
上諭都察院御史陸寳忠旣據陳明戒烟凈盡著回任供職欽此上諭甘肅新疆巴里坤鎭總兵員缺著馮安良調補周玉魁著補授伊犂鎭總兵欽此 
論說 
[論紳權]  
　　（亻）（广）續十五日稿 
顧此猶就舊事言之也。新政舉行以來敎育之機關。則紳士握之。實業之大權。則紳士攬之。將來自治諮議等局成立以後。董事議員等等。其大多數又將以紳士充之。（津鄂二省已有成例）是豈一爲紳士而而即萬能者乎。抑以上種種。皆紳士應得之權利。而人民無此資格者乎。一言以蔽之新政發生以後。乃紳士恢復權力之一好機會也 
何也。中國旣因上下之隔閡而致弊政叢生矣。則當此預備立憲之時自以溝通上下爲要義。然官吏旣挾其積威。不肯稍事俯就。人民又限於地位。不敢貿然上攀。上下之間依然隔絶。而彼紳士者出無乞丐之擁護。入無皂隷之暄喝。其在社會之上。究與人民爲切近民間之疾苦。政治之利弊必能周知而盡悉。故有一新政之舉行。必有一紳士之位置初不知紳士之能得官。塲信用。而又能受官塲。委任。者其足跡。恒盤旋於官塲。之側其名氏恒出入於官塲之耳。大抵親於官而疏於民。與其謂之知民間之疾苦政治之利弊。母寗謂之知官塲之禮節熟拜跪之儀文之。爲得也。試觀地方紳士。一握政權。則其言論皆襲官塲之氣派。宗旨多以官塲爲依歸。氣概煊赫。不可一世。而一般之人民。又秉有勢利之特性。見其氣概若是之煊赫。以爲官塲且信任之。何况我民。遂舉地方上一切財政實業。悉以付諸若輩之手。而紳士之權力乃益張。紳士之氣燄。遂不可嚮邇矣試舉其害。殆有三者 
一阻敎育之發逹也。敎育亦一學科也。必先研究其學理。然後徐察社會之性質。歷史之遺傳。方可以爲措施之具。而今之握其機關者。大都。老朽之編檢。廢置之部曹。即盡出其經史舊學。猶無補於萬一。如之何經史猶未盡通曉。而亦儼然擁此臯比焉。坐使大好靑年。皆淪曠廢。敎育。世界常處黑暗。是誰之過歟。是誰之過歟 
一礙實業之前途也。實業二字至難言矣舉農工商三犬部分。皆隷屬之。乃我中國之實業。大半爲紳士所把持。雖商部定章。有若干股者方得爲總理。有若干股者方得爲協理。而起視各公司。往往以官階之崇高聲氣之廣闊運動之巧捷爲衡。呼朋引。類窟穴其中。而一般之人民。又以此事與官塲有直接之交涉。故雖予以選舉之權。亦有舍此莫屬之意坐使血汗金資。各投虚牝。而當外界風潮劇烈之時。且有依附官塲意旨以保祿位者矣。處羣情憤激之秋。且有公然借貸洋款以遂私圖者矣。前車之覆。後車之鑒。試問他日。尚有敢投巨資以圖營業者乎 
一遏自治之進步也。欲求地方之自治。必以監督地方財政爲基礎。今地方之財政。幾無一不在紳士之手。而所謂自治局諮議局者。又多以道府爲局長。聘紳士爲顧問。若某某科。某某長。依然一班無賴之紳士。藉爲充數之齊竽。則論其效果。舍阿附官吏之舉動。加重人民之負擔。無他道也。自治云乎。哉 
嗚呼吾言三害。非謂紳士不宜有權。而將以權利盡屬諸官吏也。祇以今之紳士。大都迎合官塲之人。一日受官塲之任使。澈其感恩圖報之心。充其保全祿位之計。勢必因緣以爲奸。狼狽以。爲害。而遇有剥削我民之時 
 
 
 

Page 4

 
 
 ]HH [ 
官吏且可。指紳士爲人民之代表。借是以間執人民之口。則人民之受害不可言矣。散記者之意。苟有學間有才具有經練。不必問其紳士非紳士皆可有參預政事之檯。正不必以此權利專屬諸紳士也。則庶幾三害去而百事理歟 
專電 
[電一（松江。）]  
十九晚楓涇鎭兵匪接仗各店舗關閉官軍獲勝斃匪五六名擒四名解赴郡城 
[電二（河南。）]  
汴路已集欵八百萬先由汴潼兩頭辦起 
[電三（北京。）]  
郵部奏借欵官辦各路俟行車得利後再納地稅其餘官商自辦各路仍照舊納稅 
[電四（北京）]  
學部奏派張煜全爲留日學生副監督 
[電五（漢口。）]  
漢報館新舊股東衝突十九夜被巡警道封閉 
緊要新聞 
[東督奏陳黑撫病狀北京]  
　　東督徐奏陳署黑龍江巡撫程德全患病情形略謂臣於某月日行抵江省見該署撫雖經患病尚可支持與臣同在一處辦事情神尚好思慮亦仍周密察看情形眼前所辦各事尙無貽誤。惟該署撫所患係腿疾行走需人扶掖。據醫云非換水土不能就痊。該署撫深受重恩力圖報稱江省事極繁難。正慮無調養之暇耳奉硃批知道了（山） 
[黔撫奏請維持財政北京]  
　　黔撫龐鴻書奏稱黔省歲入總數不過一百萬兩有奇而每年應支之欵如廉俸薪工津貼驛費防軍薪餉奉派賠欵以及雜支公費綜計已在一百四十餘萬兩加以新練陸軍一標開辦巡警農工商戒煙礦政各局並辦各項學堂有定經費共計新加支欵六十餘萬兩統計近一二年内新舊支出歲幾及二百餘萬兩出入兩抵敷之數約百餘萬兩此猶就額支言也至如翰林各部之津貼出洋大臣學生之經費均尚不在此内臣到任時適值土藥改辦統稅且將額取之四十餘萬兩改撥爲二十一萬兩半年以來司道局庫羅掘一空查黔本受協之省在光緒九年前督臣岑毓英核减餉需曾奏明每歲必須的餉一百九萬兩方可支持在當時並無新政此數己屬萬不可少今則庶政方新百端待用而所恃於各省協濟者竟漠視如彼本省額收之稅欵部臣又不允全撥而核减如此竊以爲就練兵而言黔己奉到奏章限五年編練成鎭餉款五倍於今亦應早日籌備又就撥欵而言則黔實産土之地本省應得之利益不能較外省獨絀况黔省目前除土藥外别無大宗物産可以生財值此萬分窮蹙懇即飭部將每年額収土稅銀四十餘萬兩。如數撥給黔省。俾額用有著。至於歲虧百萬遞年有增一切新政尚須加辦臣與司局再四籌商查明各省欠解恊餉自光緒年十起至本年止己積至千萬餘兩合併請旨飭下欠協之江蘇山東湖南湖北廣東浙江江西福建等省各督撫臣。勉力圖維。將欠。款各暫籌五成解黔。以濟眉急。云云正月初五日奉硃批度支部議奏（政） 
[海關嚴禁銅餅偷運入口北京]  
　　稅務處日前電致各省關道云查銅餅一項向不准私運即前日本楊使亦與日政府商允非由知照不得由日本海關放行出口乃近來各省銅元價錢而京師尤甚其弊由他國夾帶私運入口奸民用印模壓成攙入行使混用以致銅元到處充斥殊於圜法有碍應由各海關切實嚴禁偷運入口。以維圜法並飭總稅務司轉飭各關稅司一體查禁 
[總稅務司准給病假北京]  
　　去臘總稅司赫德准給假回國己奉諭旨兹悉當時稅務大臣原奏略稱總稅務司赫德自咸豐四年來華至同治二年補授今職總理各關稅務佈置周密擘畫精詳收數遞增確著成效近年以來續開關埠以及推廣郵政兼理常關各事宜異常繁劇皆係該總稅務司經理一切均無貽誤邇來雖因積勞致疾猶復黽勉從公未嘗稍懈今因病勢增劇呈稱給假二年回籍靜養臣等察其情詞懇切實係出於至誠木應照准藉資休息惟念現時關務緊要該總稅務司辦理有年甚爲得力未便久曠職守應請先行暫准給假一年俾得回籍。安心調理一俟假滿病痊仍即回華照舊供職以資熟手而裨榷務至請派副總稅務司裴工楷接署總稅務司一節。查該副總稅務司自同治十二年到關光緒二十三年升任今職帮同總稅務司辦理公務本年自夏迄今因總稅務司患病一切事宜多由該副總稅務司代拆代行以之署理總稅務司當無貽誤擬即准如所請辦理。 
[蘇浙防匪彚聞]  
 
 

Page 5

 
 
 ]HH [ 
孔遊擊發押督練。處淞南營遊擊孔子元素與鹽梟往來匪首夏竹林爲其乾兒子十五前江督端午帥電召遊擊赴寗外間尚未悉何事迨孔赴寗後於十七日江督即電逹江南提督劉軍門略謂孔己發押督練處。限十日内須將余孟庭夏竹林等交出。如不遵辦定將該遊擊嚴辦該缺請先委員署理十八日劉軍門接孔遊擊電請代向江督電保暫釋當依限將夏孟等交出聞劉軍門以孔斷難交出匪首故不敢爲孔作保云劉軍門親往金山。十八夜松江提督劉軍門接到策電小兵輪齎來金山縣蔣瀾江公文内開梟匪致信金山衛約期搶刼等情劉軍門閱禀震怒立調松江留防隊二百名正副營兵各一百名。令兩營帮帶張玉德李天伸兩弁及哨官四員隨往中營李蘭閣前營余道生請代往督勦軍門不許十九日軍門改易戎裝。親携快鎗隨從人等。均給軍械藥彈。並携快砲兩尊。用鵬飛小輪拖帶兵船。親往金山衛。並先期電請南北洋兵輪總統薩軍門遴派小兵輪赴金山衛會同搜 
凌弁奮勇斃匪獲獎。江督端午帥接到瑞方　禀報徐統領擊斃匪首一電即電致撫藩兩憲云此次徐錦棠督同凌何二管帶兩次與梟匪接戰先後斃匪二十餘人官兵亦有傷亡聞匪首余孟庭夏小辫子均各受傷江北阿四己經擊斃殊屬奮勇可嘉近來各處紳民僉稱官兵畏匪而匪黨遂藐視官兵如入無人之境有此一戰庶足稍懾匪胆凌管帶奮不顧身。以致受傷甚重。深堪憫念。應即由寗發給養傷費銀二百兩。並派員齎送傷藥。兼致慰勞之意。此外陣亡二兵每兵給撫卹銀一百兩。受傷各兵每兵給養傷銀二十兩。均己由寗籌備寄交莘儒分給蘇可母須再給嗣後如蘇有應行賞卹之處寗亦不再給發以免重複其臨陣擊斃要匪之弁勇仍希飭令查照請獎。一面轉送子藥並添協助並飭趁此軍威迅速奮力撲勦勿稍鬆懈至要 
靑浦趙令自明無過。靑浦縣趙豹文。大令因公電請兵一事被陳中丞譴責頗覺悻悻特單銜禀覆撫憲云陽電敬悉靑浦境内嚴密巡防目下幸託福庇並無匪蹤城鎭團練督董添招民莊赴滬購辦後膛鎗一百六十枝分撥濟用聲威較壯澱湖一帶早經密爲布置設有大股梟匪闌入自應權其輕重就近禀商提憲本府派兵勦捕知縣向來如此辦理斷不敢稍涉張皇當邀憲鑒前電請兵。不知係何縣主政。事前事後。均無隻字通告。竟列知縣銜名。致奉譴責曷勝惶悚除函詢華婁金三縣外謹先電復 
元和縣禀報接仗情形。元和縣魏純塢大令禀報各憲略謂本月十二三四三日據所派之偵探在邑境輪流探聽匪蹤崑山陳河地方。遇見匪船多艘停泊該處登岸招集本土流兵開塲聚賭由徐統領督帶凌管帶往剿匪在尚明殿開鎗拒敵接仗。由營忿戰三日。始而稍却。繼由撫標中營蔣帮帶助勦擊斃一匪併傷多人追至歇馬橋匪乃逃散無蹤。至　統領擬調陳墓茜鄉鎭之飛划船七號移駐該處奈該鎭亦時有梟匪聚賭情事似宜另調别師爲宜 
沈葆義募軍赴蘇。前鹽捕管帶沈葆義都戎所募舊部三百名名曰飛划新中營己在閔行借永清小輪船。於十九日帶赴蘇。垣俟中丞點騐後即以備勦梟之用 
萬叅將渡浦迎剿。滬道梁觀察訪聞有犬幫梟匪被飛划營水師擊敗由西南逃竄東來爰特移請提石營萬。棣華。速派師船親自督率由黄浦江向西迎剿。勿任竄擾 
寗軍泖灣小勝。南洋三十五標新軍十八日在金山縣泖灣。地方見港中駛過四船查係皇匪新軍七十名卽與之接戰梟遂向西敗竄 
華亭縣探查匪蹤。十八日有梟匪過華亭境縣主張大令飭差往探知係梟首夏竹林。率同黨羽約七百名。連檣進榭塘口。一路入夏横涇至倪家莊。小泊復入金山縣。境隨後有飛划營徐統領及鹽捕王遊戎跟蹤追勦 
觀音堂官軍敗績。靑浦縣北鄉觀音堂鎭。附近十五日梟匪與官軍接仗官軍敗北由黄渡營統領林開武飛調駐劄南翔之撫標兵兩棚前往救援。 
[西報譯要]  
　　間島問題近。情字林報載北京訪函云近日外間傳言中政府己解送兵器軍餉至間島以備該處駐兵之用兹得確實消息則並無其事。蓋中國對此問題頗知自量故實無幾微之意。以與强鄰爲難大員中如袁世凱梁敦彦。均主張開放該島。爲各國商埠藉以解此爭執 
此事就軍事上觀察則間島附近華兵不過千人之譜且盡係舊時兵勇不足以抵制日本之侵略。而日本則于去臘時己托名管束韓人大增兵力。且日本如欲調兵則從高麗徵集甚爲便捷。 
數日前陸軍部曾以舊式機器砲四尊運交吉林巡撫以備攻勦鬍匪之用大約運送軍械至間島之說或即由此而起近日又有北洋陸軍二鎭調往東三省以平匪亂亦皆分駐于奉天黑龍江等處就刻下情形觀之中政府即或有抗拒之意亦斷無派遣新軍前往之舉也 
日領不允公判大津丸案。又十九日東京電云粤督以拘捕大津丸事甚爲糾葛故欲付之公判。駐廣州日領事已駁斥。不允并要求將該船立即釋放 
北滿稅關無効又十九日東京電云得哈爾賓日人電稱近今北滿稅關。雖己開設然俄國貨品之經綏芬河者仍不肯納稅。云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
[畫史（蘇州之兵。）]  
要摺 
[江督奏江北水災辦理留養資遣及冬春兩振收支報銷摺]  
　　奏爲江北水災辦理留養資遣及冬春兩賑謹將收支用欵列爲第一案報銷開具淸單恭摺具陳仰祈聖鑒事竊查光緒三十二年江北徐海淮安各屬大水爲災飢民甚衆仰荷聖恩頒帑截漕飭部撥給桂捐並准開辦賑捐七項常捐代收免保留省兩項又息借農工商部存款撥用淮運司庫欵借撥湘省歸還江海關賑款一面分電各省廣爲協濟並由臣等率同司道倡捐廉銀益以上海商約大臣呂海寰盛宣懷籌撥義捐俾振撫平糶河工三者得以從容就緒曾於奏報春賑完竣摺内聲明用過各欵開單奏報欽奉硃批知道了欽此即經飭委江寗布政使繼昌署淮揚海道楊文鼎等在省設局淸釐用欵赶辦報銷各在案兹據該局司道詳稱上年江北水災以徐州府屬之銅山邳州宿遷蕭縣睢寗淮安府屬之清河山陽安東桃源阜寗海州沐陽贛榆等十三州縣情形爲最重籌辦賑撫以淸汪浦爲樞紐人數最多事極棘手始則設廠留養繼則按名資遣令其各回原籍就賑俾免流離四出其未辦冬賑以前有散至揚州鎭江江寗等處者亦皆一律収養至本年正二月間陸續遣送清江浦由淮揚海道接收遣回就賑所有冬春兩賑辦法先查户口後給錢文遴派義賑紳士會同各州縣委員隨查隨放官賑義賑併作一起以灾情之輕重户口之多寡定口粮之等差並設施粥廠以救危急開當地局以資接濟極貧者施放棉衣有病者撥給醫藥或酌發籽種或収養耕牛其被灾輕重州縣春賑尊放後距麥熟之期尚遠恐有遺漏又各就地方察看民情補賑加賑不遺餘力其年幼無依子女徐州則設留養所淸江則設工藝所妥爲収養免致逃亡失所他如揚州之寳應高郵通州之石港淮安之鹽城徐州之豐縣碭山以及江寗府屬上江句溧高六等縣或有偏灾或與灾區毗連均經分别撫恤此外如江寗所屬河道洲圩淮揚徐所屬之運河隄岸六塘河工黄河舊隄沐贛各河均大加修治招集附近灾黎以工代賑又派員分赴直隸奉天安徽等省廣購米麥雜糧並遠至四川貴州採運米榖設局平糶减價出售轆轤轉運源源接濟使灾民領錢後可以多購糧食藉輔賑務之所不逮以上各情均經先後奏明在案現值清理報銷之際除一二十一年江南工賑用欵另案造報外所有光緒三十二年江北水灾辦理賑撫综計收到恩賞鉅欵官賑捐借各項銀三百八十七萬四千二百六十兩二錢二分又收義賑捐欵錢九十五萬二千一百七十千文共支留養資遣冬賑春賑等項銀五十四萬六千四百八十二兩二錢四分二釐錢六百八萬七千九百七十四千七百二十六文内以義賑錢九十五一萬二千一百七十千文抵支外其餘五百十三萬五千八百四千七百二十六文合銀三百三十一萬三千四百二十二兩四錢四釐統共支銀三一百八十五萬九千九百四兩六錢六釐據各州縣册報賑濟灾民共大小口七百三十萬四千六百四十八口按照賑票逐細核對數目均屬相符所支各欵亦皆實用實銷毫無冒濫應請援照順直灾賑及江南前辦淮徐海灾賑成案將江北賑撫用欵列爲第一案開單報銷免予查造細册其修辦各屬河道隄工及平糶轉運支用各欵仍俟查核完竣另行開單奏銷至撥濟蘇屬各州縣工賑用欵並蘇屬經收賑捐由蘇藩司另案造報以清眉目又此項義賑一切正雜各欵均係紳捐紳辦應由商約大臣呂海寰盛宣懷自行報銷等情詳請具奏前來臣等伏查上年江北鉅灾爲從來所未有幸蒙皇太后皇上皇上周恤民隠厚澤頻頒始能使數百萬垂斃之灾黎咸資安集鴻施稠疊　古無儔當夫上年九十月間灾民紛紛南下若非各處設法截留分别辦理留養資遣不特載道流離情堪憫惻且恐匪徒勾串别滋事端各該員苦 
 
 

Page 11

 
 
 ]HH [ 
心籌畫殫力經營事事悉臻妥洽且各深知欵項奇絀籌措萬難無不力求核實至各屬冬春兩振均係義紳查户印委放錢實惠及民毫無浮冒此外各欵亦皆實用實銷查光緒二十三四等年徐海淮安各屬灾振經前督臣劉坤一分作三案開單奏報均奉硃批該部知道欽此所有上年江北徐海淮安各屬灾振事同一律理合繕具清單恭呈御覽除修辦各屬河道堤埂工程及轉運平糶支用各欵接續分案開單奏報外謹合詞恭摺具陳伏乞皇太后持上聖鑒謹奏正月初九日奉硃批該部知道單併發 
分類新聞 
正界 
[州縣請復丁漕未准。安慶]  
　　去臘懷寗等州縣劉啓文等曾聯名上禀皖撫略謂近來銀貴錢賤收納丁漕虧累甚深擬請規復丁漕舊制懇予减免歷次提解盈餘以免賠累等情刻聞馮中丞批示云所禀情節不無可原仰布政司妥籌變通辦法量予减免提解盈餘所請規復丁漕之處應母庸議孔） 
[福州官事彚誌福州]  
　　福州府知府張星炳己奉詔升授福建督粮道遺缺例應由外調補或謂現任福寗府曹垣最爲合例或謂尚藩司己許興化府陳景墀代爲詳請調補但目下尚未揭曉汀漳龍道何成浩禀請留漳差遣之儘先守備余光忠拿獲要犯有勞足錄可否將該守備准其存記拔署之處出自憲裁現署建寗縣華宗智丁艱遺缺府委曾彭年就近庖代（主） 
[限止運米出境武昌]  
　　鄂督接湘撫咨開嗣後湘省販出之米榖只准運至鄂境爲限不許商人轉運下游各口等因趙次帥當即札知湖北牙釐局司道轉飭沿途釐卡認眞稽查凡自岳州雷灣灃安出境之米只准運至荆宜武漢爲限如違扣留充公（今） 
[漢關收稅紀數漢口]  
　　江漢關本年西正月份所收各稅計有二十九萬餘兩漢上商務之盛可見一斑（今） 
交涉 
[禁止龍燈之交涉。漢口]  
　　漢上於元宵節向有龍燈賽會曾由當道出示嚴禁十四日夜河街三井中桐日信等洋行執事雜役人等所玩龍燈經過黄陂街由都司署勇丁出而阻止致起衝突遂將燈彩及各物盡行打毁各洋行日人聞信即往都司署理論陳慶門都戎當即傳提滋事之勇丁各責一百板各日商猶未滿意刻己開具打毁物件及損失銀洋清單向陳都司索賠聞都戎己願如數賠償矣（生） 
[不准鄉民帮運機器安慶]  
　　洋礦師麥奎盤踞銅官山雇用鄉愚帮工築路現經新任楊令繩藻訪悉當即嚴束紳民不准受其朦誘帮彼搬運機器以及築路租賣山塲等事（美） 
軍界 
[籌設警衛隊。漢口]  
　　鄂督趙次帥現擬在漢口設立警衛隊已飭巡警道馮少竹觀察核議辦法招募勇丁五百人分爲十隊十隊中又分爲五十小隊擇要駐紥以輔巡警之不逮（生） 
[憲兵學生限期畢業武昌]  
　　鄂督以憲兵爲維持軍紀之要政日前特傳諭憲兵學堂監督潘軍　門限二月内將該堂學生考試畢業以便分派各處調查軍政（今） 
[安省擬辦憲兵安慶]  
　　安省憲兵尚付缺如現經巡警總局詳禀撫憲請速開辦並懇由陸軍巡警兩界合選官弁兵士兵生充任其事以資聯絡（孔） 
[更調籌餉局委員武昌]  
　　湖北黄州團練籌餉局委員李倅維仁現屆期滿己由善後局司道委現辦沙巿籌餉委員府經歷朱鍾騏前往接辦遺差委知縣孚保接辦（今） 
學務 
[温州師範招考揭曉。温州]  
　　温處學務總匯處籌辦之師範學堂建築工程業已落成去年兩次招考已登本報現由總理孫仲容比部將試卷詳閱於本月十五日揭曉計正取屈温鈺等三十名次取陳祖唐等五十六名備取潘武烈等五十六名（來） 
[分設職業學堂常州]  
　　武陽公立小學現擬分設東西區職業學堂定額各四十名不收學費聞報考者各有五十餘名（口） 
[學董准予告退常州]  
　　武陽勸學所總董係由屠元博徐果人兩君擔任去歲兩君一再辭職未奉學使批准現毛學使以屠君旣任中學監督勢難兼顧故已允其告退僅留徐君兼理兩邑勸學所事務業經札縣會同核議禀覆（未） 
[籌設師範傳習所揚州]  
　　揚城擬辦師範傳習所當經寗提學移請運司將梅花書院内巡警總局遷移改設現趙都轉己諭飭巡警局黎總辦遵照辦理（司） 
[積榖存欵借撥學費寗波]  
　　甯郡勸學所及鄞縣學堂經費均極支絀該縣黄文若大令會商紳董擬將積榖倉積榖存欵暫時借作兩處經費當經禀奉浙藩准將存儲積榖之欵暫行撥充惟以後仍須由紳董等就地設法籌足歸還以資儲備（用） 
[鄉團分設小學未准長沙]  
　　湘省學務議長王紳先謙前將每歲之夫馬等費捐辦簡易小學當經禀奉吳提學批准立案旋因限於經費祗設十餘處現長沙縣明道都都總康晉侯具禀提學司請將此項簡易小學分建鄉團以期敎育普及吳學使以小學不敷分布批飭不准（敏）實業 
[皖撫優待竹工。安慶]  
　　建德縣竹匠徐致祥前由皖撫馮中丞飭 
 
 

Page 12

 
 
 ]HH [ 
縣傳諭來省現據該縣申覆謂該匠年逾七旬實難赴省當奉批示云該工徐致祥以年逾七旬舊疾屢發不能來省深爲憫惜惟一藝致精良不易得况現舉工戰時代尤當與外競爭若令美藝失傳更可惋惜本部院正就皖省土産提倡美術凡小善必錄一藝皆庸該工旣有田字竹聯竹屏書畫絶技以七十衰年其子尚少正應傳諸其徒賡續轉嬗俾紹世守仰卽飭傳該工到縣將本部院重工之意明白宣諭並飭携帶伊子來省隨身學習另飭丁藝所挑選聰頴子弟聽任敎授該工雖年邁多疾但得口講手畫必有成績可觀現先由本部院賞給六品功牌一道每月給薪水銀四十兩以示特别榮異仰商務局支發川資二十元連同功牌飭由該縣轉飭祗領併飭於正月内卽行來省俾資敎授（孔 
[創設製造玻璃器公司。廣西]  
　　桂商蔣君仁現擬集股創辦玻璃公司日前會商周壽山左師都先行試辦製造玻璃燈管燈罩燈壺及玻璃杯盞器皿等類周左二君己允往梧州設廠開辦（午） 
[長淮航路之便利安慶]  
　　近有職商李德祺等擬在長淮河岸創辦利淮公司租購小輪數隻由壽州正陽關行駛至淸江碼頭以便商旅刻己詳請撫憲批示立案（孔） 
雜記 
[刼財殺斃三女。蘇州]  
　　閶門桃花塢廖家巷何姓家其子於十八日因事赴申家中僅有姑媳及女嫗三人而己十九日早並不啟户糞夫叩門聲急亦不之應嗣經鄰右排闥而入見三人皆己殺斃大駭立即告知地甲巡警飛報縣署時帮辦吳縣王竹坡剌史會同北路巡官臨場勘驗見三屍刀傷無算慘不忍覩并查得後墻有穴穴外有短墻爲天津帶舗之地因飭向該舗查問見該舗有一老嫗臥病在床揭開被窩有寶銀二枚珠花一對金飾數件包上沾有血跡遂將東夥五人連該嫗一併拘至北　巡局經剌史會同巡官研訊（必） 
[厦門擬設弭鬭會。厦門]  
　　泉厦風俗强悍械鬥之風日熾近由林紳季商擬就弭鬥章程十餘條其法官爲監督紳爲會長於厦門泉州設立總會每鄉另公舉一人爲會員須具鄉長族長資格言准充作會員遇該鄉有事報告會内公評曲直不得械鬥如隠匿不報釀成鬥案罪及會員請官究辦經費由各鄉公攤劉子貞觀察閱禀大加贊賞當轉禀督藩各憲立案札飭通行照章辦理以弭鬥禍（夏） 
[龜山開洞作罷漢口]  
　　漢陽鐵廠前因擴充基址擬將龜山鑿一涵洞以便出入現因各紳以有損風水羣起阻撓故鐵廠總辦李一琴部　己將此舉作罷（生） 
路股報告 
　　蘇路。漢口河街信義儲蓄銀行報告蘇省路股數目 
余滋翁二十股　朱寳翁十股　張烟翁十股　李硯翁二十股　李小翁五十股　范甲翁六十股　蔣君一股　王耀堂十股　伍福堂一股　始亭堂一百股　圖書室一百股快雪時晴一百股　郭文彪二十股　郭帥三二十股　黄仲堂九股　順興昌五百股蘇德卿二十股　劉世昌一股　公成十股　周璧翁二十股　黄記八股　劉逹椿二十股 
劉逹珩二十股　劉逹瓛四十股　劉逹秀二十股　朱元記一股　俞海珊五股 
[武昌信義分行報告蘇省路股數目]  
　　高惠村六股　李伯明一股　讀經堂一股　世清堂一股　崇德堂三股　龔佑虞三股 
居易堂十股　又十股　舞鶴堂一股　馮珏一股　　鶴年二股　殷靜記一股　文林楨二十五股　滋德書屋五十股　藍緯吾一股 
浙路。甬屬集股處寗波同鄉認股清單 
王汝枵　吳來甫　王初成　王國守　王雪琴　袁廉卿　袁正德　湯遠椿　仇承燾 
鄭成榮　陳顯章　王裕琛　洪京琯　忻際昌　張昶慶　徐障之　鮑廣生　戴熊 
張苞舲　項霞舫　林杏村　張申之　陳菊仙　姚緘三　徐攸山　包珊泉　吳汝洲 
張樹孫　方師剛　周蓮生　趙汝記　揚從龍　余子權　郭予開　吳良官　陳質記 
陳松慶　俞秉陽　俞諧卿　陳綿綿祀　觀光社　祝寳珍　俞昌齡　吳綿春　朱昌珪　施佩璜　陳升陛　張貴福　石定音　洪爾壽　屠磊　應啓棠　林克儉　陳仁亨　王廣瑜　顧清廉　鮑子萇　蔡榮和　錢朝溶　徐玖琛　徐錦琛　王愼德　范章侯　　燮藩　王秉月　沈壬水　鮑相水　郟九林　王羽元　李亭芳　周松慶　豫泰號　洪範　孫慶笙　方錦才　包來順　張嘉棻　李復初　周忠貞　西義昌　彭美瑜　以上各十股　王初成　戴樸庵　戴厚德　樂森記　陳俊藩　毛安甫　林孟垂　王聘琛　應蕙生　張峰桐　施國祺　羅惠僑　毛佾臣　俞安時　郁樨庵　張樸庵　戚嗣楊　水滬生　舒寳馥　金式麟　林山記　林菊生　陳壽記　俞安汝　俞李慶　陳企朝　湯聚記　袁霞苓　朱德茂　馮仲光　李得壽　陳萬興　以上各二十股 
共計一千四百四十股 
清談 
　　蟻體内之靈藥。 
西國之蟻酸柏林醫學界。近來研究蟻體内有一種毒素。爲弱性劇藥。稱之曰蟻酸。治風痺病有莫大之功效。已屢次試　。將極少量之蟻酸。注射血骨。則無論何人。頓覺精神爽快。能堪平日二倍以上之勞動。如神經衰弱。臟肺結核等病。尤有神效。此誠世界新發明之靈藥也。中國之蟻酸中國之民命。向稱蟻命。故民之脂膏精髓。亦可稱爲蟻酸。官場中上自督撫。下至州縣佐貳。苟吸得小民之脂膏敲得小民之精髓者。亦莫不精神爽快。故中國之蟻酸。非特可以治風痺神經衰弱等病。凡一切無名雜症。皆有神騐。此誠官場之靈藥也。惟此藥。中有毒素。性甚劇烈吸飲過多。反致有病狂喪心之慮。與性命大有關係。不可不愼。 
小說 
諷剌小說新水滸（九）泖浦四太郎 
毛婆聽見朱三的說話。再看時。心裏反疑惑起來。想道。天下的人。面貌相似的人。本是不少。或者不是王英也未可知。又想道王英是一個色中的餓鬼。他旣得滬三娘做老婆。猶如蒼蠅兒聞着了臭肉的氣昧。萬萬趕不開的。爲何忽地裹來到上海。卽使來到上海。爲何七顛八倒。裝束得這般模樣。目己反埋怨道。爲何我年紀有了一把。還這樣鹵莽哩。正在胸中這樣的想。忽見王英。把頭回了轉來看見王婆。忽然跳將過來。一把拖住王婆的手道。好好。接連說了千百個好字。王婆笑說道。正是好所以在大馬路上遊玩。朱李看他這般模樣。在前咯的笑了一聲。王英原來見了王婆。不曾見了朱李。聽見背後一聲怪笑方纔回頭看見二人。卽便轉身唱了一個肥啫。回轉身去。仍與王婆接談。朱三乃與李四抛個眼色。把嘴向王英鞠了一鞠。李四會意把眉頭一皺。亦不做聲。朱三心裏想道。這只猢猴。跟住了脚跬兒。我們的事情又要幹不成哩。必定想個。金蟬脫壳之計纔好。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
[小說]  
哀情小說情海波瀾記（十七） 
美芬旣得伯爵之許可。知此言一出。華特恩與己之情愛絶矣。顧欲恢復華特恩之幸福。即亦無恤。立告伯爵曰。事定矣吾卽署約爲信可乎伯爵曰可。美芬曰。伯爵當不至失信。伯爵獰笑曰。是安有此詎吾以世族之貴人。乃失信於汝耶。汝勿慮此。汝今日署約者。明日之晨。華特恩之利權復矣。此數語者。一入美芬之耳。乃大受剌激。其神經之苦痛。殆無物可以比擬。自念吾今日與華特恩。爲最後之交涉矣。計吾與華特恩摯愛如是。安忍作此决裂之語。果與華特恩離婚者。吾旦夕死耳。第此可憐可愛之馬格。將如何者。思及此。忽如電氣之一震。周身皆顫。天下之物。其原動和過鉅者。則反動力之回激。必倍於原動力。此時美芬之激力動矣 
此窮途之女子。冒萬死以拯華特恩於阨苦之中。第一念及其幼子馬格則心經之酸惻。不可復忍。因大恨老而殘忍之伯爵。以爲吾兩人之幸福乃俄頃之間悉爲此老人刦奪而去苟無此老人作梗於中者。吾輩之歡樂。正未有艾。是此老人者。直爲吾兩人生命之蠧。思極忽發聲謂伯爵曰君究何所爲而必欲妾與華特恩離婚。伯爵不待其詞之畢。即抗聲答之曰。汝乃不解吾命意之所在乎。汝試思吾華族之子弟。而與齊民之女子爲婚。此胡可者。美芬此際己怒絶。不顧伯爵之怒。亦抗聲謂伯爵曰。妾之祖父。亦倫敦著名之資本家。名惠爾生搿蘭土。美芬之語尚未竟。伯爵忽自椅上狂躍而起。如遇重眚。面目忽現凶惡之色。大聲呼曰。汝速去速去汝頃所言者。老夫亦不能承認。汝苟不去。老夫將以法律逐汝綜言之。無論如何。華特恩之權利。决不能復。語己。繞室而走。如中狂易。美芬見此可怪之老人。忽變其宗旨。若顛癇之驟發。乃大驚。再欲有言。伯爵力揮其手令之速去。又以手按鈴。將召僕人入室。以逐此無告之女子。美芬見狀。知無濟。不得己。以手掩面。痛哭而出 
本埠新聞 
要事 
[江督復江蘇敎育總會函（爲蘇省游學預備科改辦存古學堂事）]  
　　敬復者頃誦來函以蘇省游學預備科畢業停辦元和縣訓導德謙禀請改辦存古學堂而蔣編修爲使高等學堂經費充裕學科完全起見謂宜將經費校舍歸併高等貴會同人僉議以爲蔣編修所規畫頗中窽要詳覽來牘具見敎育方針能得其準蓋今日之學堂辦理尚未完全人才致難成就此中關係至爲緊要蘇省高等學堂旣有基礎於全省學子高等學業所關尤重不及此時增籌經費使學科儀器概臻完備將來畢業程度必不能齊升入京師大學者必致寥寥蔣編修謂影響及於全省學界者甚鉅所見遠到敬佩無量至存古學堂爲保存國粹之至計權輿於鄂天下向風斯事體大未易學步南皮相國奏立存古摺内齗齗以異於湘豫之景賢尊經諸堂爲言者其意可以想見蓋有南皮相國之精心擘畵網羅天下邃古之儒爲之講師故規模宏遠致極其盛與泛言保存國粹者迥乎不同亦絶非以抱缺守殘爲貴蔣編修所見不無少差惟欲率爾仿辦其勢不能得如許名師安望其有實效恐於南皮相國剏辦存古之意亦大相逕庭總之蘇州遊學豫備科一欵或以之開辦存古或以之擴充高等皆當務實而不務名而財力有限尤當審時度勢先其所急鄙人就敎育方針聊貢所見如此至蘇省財力究竟如何無從懸揣此時兩校能否並舉抑或專就現有之高等極力擴充俾底於完全以宏其造就應由貴會函商伯帥權衡緩急主持其事庶臻妥洽有裨敎育前途爲不淺矣專此布復 
[郵部調查電車]  
　　京函云郵傳部以上海租界築造電車軌道所有行駛章程及路程遠近部中均無查考爰咨請江督端午帥特飭滬道將繪圖送部查核并聞嗣後各省如欲築造軌道行駛電車應將章程辦法先行禀部立案方可開工興築業己咨行各省督撫查照 
[研訊盜案彚誌]  
　　盜犯李德勝方得勝唐桂林趙鑽之等前晚又經上海縣李大令覆訊李方唐三犯均供趙鑽之與竊盜各案無涉實係誤拘詰問鑽之亦極口呼寃李等三犯自供犯盜犯竊並不狡賴惟稱所搶之處係在高郵州三都鎭地方故大令除將趙開去脚鐐改押自新所外李等三犯仍飭收禁候備文解歸高郵州訊辦○又訊搶刼鄉人布疋之匪犯李少卿王晋生萬阿毛供詞與前堂無異大令謂爾等若將爲首之雲亭交案尚可從寛否則惟爾等是問不能姑寛三犯均有爲難判仍還押聽候詳辦 
[巨匪不認接濟軍火]  
　　巨匪周錦成在四馬路昇平樓茶肆就獲情形已紀昨報昨日解至公廨訊究周供實無私購軍火接濟梟匪之事求恩寛宥寳讞員以案關上憲飭拿未便擅斷遂商之英巴副領事判押候解送道轅核辦 
[日領請給運米護照]  
　　日本告糴自去年冬月起己陸續購運兹又由日商鈐木在漢口購辦白米一千三百七十石裝輪運滬駐滬日領永瀧君擬以大貞丸輪船裝運第七批食米一千零七十石以岳陽輪船裝運第八批食米三百十石昨特函請滬道給發護照兩張一面知照稅司准於日内騐放出口以便運回濟用 
 
 

Page 19

 
 
 ]HH [ 
[國秀女學堂之組織]  
　國秀女學堂係由桐城姚女士發起經費由黄拯華胡曉秋兩女士擔認己賃定美界愛而近路小菜場明德里爲事務所定於二十一二等日招考定額一百名每月學費分三元二元兩等膳宿費一律五元其校址在永源里新造房舍定二月朔開學 
[商餘學會體育部添招新生]  
　　商餘學會體育部高等生己於土年十一月間畢業今年仍須添招新班生六十名以補缺額聞定於本月二十二日開操 
[南巿商團公會開始會操]  
　　商團公會事務所集議開操己見本報兹議定於二十八日下午二時假南碼頭商業體會操塲開始會操操畢後再行集議分派崗位事宜以後每一禮拜仍會操一次前紀定期廿五日開操係傳聞之誤云 
[製造局開工]  
　　製造局各廠年節停工後業己於十九日開工總辦張觀察又因奉江督飭令赶備軍火以資防匪故再須添募工匠云 
[西人毆打華捕案已結]  
　　日前有二西人在外洋涇橋毆傷華捕已紀前報前日下午由法副領事惠德君傅集兩造及証人等審訊被告延博仕律師辯論再四惠君等始下諭判被告給華捕洋五十元了案 
𤨏事 
[城内]  
　　商人妄思出洋○滬道批歐陽祥等禀云案准美總領事函復據該商自述係作小本生理在南方貿易並無多日近二年始到上海某字號爲夥卽與雇用之人無異今欲往美國貿易又祇共有資本銀三千兩核計每人六百金除去盤川等項所餘無幾本總領事實無權在照内簽字因該華人三名旣証實爲雇用之人又無多資本更不合於高等商人之資格恐一朝抵美依舊不能登岸徒勞往返將原照送還塗銷等因着卽印照 
圖姦行兇○王文炳之女阿二神王香林圖姦不遂用刀戳傷昨由總工程局解縣提訊香林供在三星紙烟公司爲夥與阿二並無姦情是夜初次闖入伊家適被遇見誣指圖姦餘供含糊大令騐明阿二手腕略有傷痕着文炳領回醫治香林押候核究 
爲火灼傷○昨晨老北門内紫禁橋堍某姓家因潑翻火油爐焚燬牀帳灼傷婦女一人小孩一口幸卽撲滅房屋未燬 
文案押解赴寗○金陵銅元局文案雲海秋被拘看管已紀前報兹滬道已接江督覆電飭令解寗訊辦昨觀察遵卽傳諭上海縣赶卽起解請示核辦 
官事○新授嘉定縣高蒸昨至道署辭行鈞和兵輪管帶馬廷樹禀知赴寗兩淮鹽經歷潘熙昌福建試巾典史周宗瀚浙江補用同知陸長嶔北洋大學堂畢業生同知孫保圭均到道禀見 
[南巿]  
　　學習海軍○南北洋海軍總統薩軍門招考學生派往烟台學習海軍已紀前報兹已於十六日取齊考試所有錄取者均給予船票遣赴烟台肄業矣 
修理輪船○太古洋行天津輪船現因機噐損壞駛至製造局船塢修理聞三禮拜卽可完工云 
將人作抵○划船婦林袁氏借胡宗來洋十五元不還被胡將九歲養媳領去匿於新北門内兹氏至工程局控告孫栽判諭候飭探指提養媳到案再訊 
爲小失天○鳥山船户葛守仁至鼎興押店質衣與店夥翁道春因調換小錢口角被翁兇毆扭至總工程局控告判翁罰洋兩元充公 
[新租界]  
　　查緝匪徒○靜安寺捕房捕頭因租界刦案迭出爰於昨日起飭探至茶酒肆及烟館客棧等處密爲查察如有匪徒匿跡立卽拿辦 
找尋西崽○西崽王阿二抛工逃避由洋東報知靜安寺捕房派探往查無着當將王之行李車入捕房核辦 
[英租界]  
　　翻印書藉○某書館翻印别發洋行所出之南思文典一書經該行查出控告捕房並延愛律師於昨日投廨請究被告延高易律師代辨寳讞員以翻印屬實判將起案之書充公再罰洋念五元賠償損失 
混售牛奶○沈鴻泉顧杏全將攙水牛奶出售又無照會兹經查捐洋人查悉解廨請究判罰洋四十元充公 
枷號棍徒○地棍陳阿三在美租界攫取唐朱氏金挖耳由某西洋人帮同追獲昨該洋人投廨作証寳讞員判將陳枷號一月期滿再押五個月 
管押蕩婦○蕩婦夏胡氏誘拐吳少梅女兒一案昨由公堂復訊氏仍不認判押官媒一年再核 
押犯病斃○朱和尚因行竊杜曹氏家金飾各物由廨判押在案兹朱在押所病斃捕頭當卽飭探協保報縣相騐 
定貨不出○朱紀生向茂生洋行定貨不出控奉公廨傅案押候再訊 
調戲未成○張金標調戲吳葉氏不遂行兇並將首飾攫去報由捕房拘獲解廨請究判枷十四天押一月 
延宕自悮○俞富記與英商信餘洋行紏葛一案昨又由捕房將俞解廨寳讞員以案懸已久判押候理楚開釋 
流氓○流氓彭來初前在租界内持刀剥衣逃逸巳久兹經包探陳金標拿獲傳同被詐之周宗堯解廨請究彭堅不承認判押候查明再訊 
水販○王桂卿串同水販某某等買良爲娼兹經張王氏控告由捕將王拿獲解廨請究讞員以人証未齊判押候查明再訊 
公堂瑣案○過犯陳阿生兹又圖竊判押一月逐出租界王阿二竊舊鐵押十四天陳阿二竊周海金等衣物押三月逐出租界陳阿坤竊莫四法衣服押三天瞿有恒竊車照押一月瘋子巫仲和在路滋閙送棲流所安揷陳阿二深夜賣烟罰洋十元張三囡陳阿保聚賭抽頭張罰兩元陳押兩天梁阿榮第五次犯竊押二年 
[美租界]  
　　舟子逞兇○舟子朱阿梅朱阿狗在虹橋港中與石子船户梅林生口角將梅推跌下河旋由巡捕援起一面將二朱拘入捕房押辦 
婦人短見○住居茂海路李阿二之母陳氏因與鄰人口角被毆吞烟圖盡幸卽爲李知覺報由捕房飭送同仁醫院救治再核 
打妓院○武昌路梁阿蘭所開之妓院前晚被流氓多人毁物行兇昨日報知捕房飭探查緝 
押捕房○陸同生向伍順生索欠在途扭毆由捕帶入捕房一併押候解訊 
[法租界]  
　　提訊拐案○林安仁蕭舟山杜榮卿林寳裕等串拐沈阿囡周阿七兩女孩附乘新濟輪船擬往北洋價賣旋被拿獲昨解公堂訊究林蕭供認不諱寳裕榮卿稱雖與蕭等相識並不同謀判林枷二月押改過局二年蕭枷一月押改過局年半實裕榮卿交保候查二孩給母領回 
准予退保○萬蓉記欠符榮昌洋四百元昨又解廨訊追保人吳逹三投請退保讞員准之判萬押候追繳 
串竊一○湯小弟姚福生串竊陳良初等家衣物昨由捕房拘解公堂訊判各枷一月押捕房一的 
串竊二○立茂船水手周九寗通同王三子陳大寳串竊船上芝蔴數百斤售於張二寳蘇油作昨百解廨訊判周押四月陳王各押二月張罰洋十元充公 
國外新聞 
[日美移民問題]  
　　十九日紐約電云駐日美公使亞孛連己將日外部大臣林董業於日人入境問題最近之意見書轉遞於華盛頓政府有謂此事業己定妥日本所禁制之地即夏威夷坎拿大墨西哥等處是也 
[美艦隊行蹤]  
　　十九日紐約電云美艦隊明日可抵比魯國之卡勞埠 
[英議院近事]  
　　十九日倫敦電云英議院中盛傳格蘭斯東將升爲貴族院且繼瑙處閣伯爲澳洲總督云 
[葡人撫恤兇犯家屬]  
　　十九日倫敦電云葡萄牙京城立斯崩地方店肆商人等互相募集英金四千磅以週恤兇犯之家屬 
[英美又將立約]  
　　十九日倫敦電云華盛頓來電謂英美兩國欲理結兩政府及兩國人民間一切細微之事以免誤會故擬互相派員商 
 
 

Page 20

 
 
議現己議有條約草稿聞該草約己交駐美英使孛立西君轉呈英政府磋議矣以上譯字林報 
[法摩攻戰近訊]  
　　十九日柏林電云得摩洛哥消息謂法國軍與摩僞王摩連海飛之軍激戰甚烈海飛將設計園攻拉白城 
[菲立濱之軍備計劃]  
　　十九日柏林電云美國海軍少將斯貝萊接得政府命在菲立濱置設美海軍駐屯所即以根得開凱三仇伊立瑙阿白麥四軍艦駐守云 
[英國船塢工人失業]  
　　十九日柏林電云英國東北海濱一帶各船塢關除之工人約有八萬三千人之多 
[美國對於遠東之近狀]  
　　二十日倫敦電云華盛頓來電傳言美總統羅斯佛因中國之懇請將向日本詰責其滿洲所行之政策云云全然不確○又電云有謂美國於東方己失其立足之地其故因政府干涉内國各鐵道致使多種商業因而中輟云 
[旅順失守案訊結]  
　　二十日倫敦電云旅順失守案司徒塞大將經軍法會議審至三十小時之久判定予以死罪兹經俄皇寛减改爲監禁砲臺十年削職之處分福克大將則申斥免議斯米拿甫及萊斯大將均開釋以上譯文匯報 
來件 
[商團公會第三次報銷册]  
　　兹將丁未年三月朔起至年終止收支各欵開列于后　請公鑒 
計開収入各項 
一收二月底止除報銷過崇餘莊存欵規元五百三十一兩二錢四分二厘一收曾員特捐各業歲捐規元二千五百五十兩又洋一千二百元一收體操曾友月費洋一百零五元又回呢號衣洋七十五元一收會友朱　臣君告還貼衣費洋念五元一收崇除莊息規元四十兩零零六分七厘 
共計収入元三千一百念一兩三錢零九厘洋一千四百零五元 
計開支付各欵 
一支各友薪水工食洋一千三百四十四元五角一支印刷紙答洋二百四十二元三角六分五厘一支房租地租巡捕捐洋六百零七元九角一支報費電話洋一百七十八元四角元八十兩一支宴飲出隊酬應洋三百零三元一角五分元一百念三兩四錢一支建築操場費洋八百念四元五角元五百五十兩一支添置修理物件洋五十三元零工分 
一支雜項各欵洋三百三十二元八角三分 
共計支付規元七百五十三兩四錢洋三千八百八十六元七角一分五厘 
向崇餘莊支洋轉兌入洋二千四百八十一元七角一分五釐計元一千九百十五兩五錢五分二厘 
収付兩抵凈存元四百五十二兩三錢五分七釐 
兹將各業歲捐細賬列后 
商務總會　歲捐元五百兩　錢業公所　歲捐元五百兩　洋布公所　歲捐元三百兩 
洋雜貨公所　歲捐元三百兩　金業公所　歲捐元三百兩　轉運公所　歲捐元三百兩　鐵業公所　歲捐元二百兩　電報總局　歲捐元一百五十兩　紗業公所　歲捐洋二百元　當質業　歲捐洋一百元 
共計収入　元二千五百五十兩　洋三百元 
謝贈 
　　春陽社今日在張園續演外國新劇蒙贈入塲劵兩紙書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
