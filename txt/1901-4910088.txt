# 1901 - 133 - 4910088

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史　實洋五元○十一朝東華錄實洋十元○綢監易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明　南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕雙義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書晝室或申報館帳房可也此佈 
[續辨惑論湖北自强學堂中學教習嫉惡居士撰]  
　　余讀南皮公勸學篇痛闢康梁邪說其進呈御覽奉旨頒行天下正當康梁用事勢燄熏灼之時南皮公旣闢康於先則康梁逆謀敗露後朝廷方嘉其先見之明又何恐懼震懾之有若果恐懼震懾慮及於禍則政變後南皮公必大改其宗旨乃夷考其行鄂中政策若局廠若學堂若練兵若派遣學生出洋非但無一事中輟且汲汲皇皇悉力而恢張之此又何說耶夫内而閣部列卿外而將軍督撫春荷恩眷而有權力十倍於南皮公者多矣康黨亦知之稔矣然而戊戌之變政不聞有爭之者已亥之立嗣亦不聞有爭之者何也中外大臣之意見於此數事其異同然否未必盡同要之此等秘密大事除親貴權要數人外内而列卿外而疆吏其爲分不得與聞勢有不能及則一也夫以中外大臣無一人能言之事彼黨於數十百大臣皆一無所指摘而獨厚誣南皮公一人此必有故矣由今考之清議知新天南三報揑誣諸說發於前年之秋去年之春而重複點綴推衍於八月閏八月之間蓋自康燄方張北自輦毂南及江海趨之若鶩其黨以爲康學行逆謀遂矣康初入都時梁啓超貽書於康勸以聯絡南皮康復書曰此人與我不同道愈說愈遠無可聯絡此書經前粤督譚公簿錄康原籍文字中查獲併逆黨往來書札一箱封送樞廷樞譯兩府諸公皆見之洎戊戌夏間康之羽翼已成觜距已利則又馳書告其黨曰吾道已行南皮不足畏也此書尤爲京師士大夫所傳誦合兩書觀之康黨於中國大僚所忌者惟南皮公一人耳自勸學篇出流播海外英法德美日皆有譯本咸加贊歎其序文及明綱宗經正權變法非弭兵諸篇力政康學之謬謂始於邪詖必至終於亂賊由是才人志土不入康之網羅者多矣此爲一大恨戊戌事變以後康黨以爲中國從此埋頭八股無人敢圖自强者見聞日蔽人才日乏各國謂中國人人頑固永無轉機遂起而瓜分之然後逆黨爲之一快乃湖北一省恪遵懿旨上諭廣開文武各學力杜邪說亦力求自强絶不因噎廢食於是康學西學劃分兩事是非大明人才不能絶中國不能傾此爲二大恨及去年夏秋衆謬横行羣强開釁康黨之意以爲數月之間各省必亂中國必亡康有爲眞可以爲民主矣乃南皮公遵保守疆土之電旨奉釁不可自我開之寄諭一省鎭定東南從之康黨固已　然失望矣及唐才常作亂被誅鄂省兵備甚嚴武漢荆岳衡湘常澧之票匪渠魁大率就獲悍匪四起起輙撲滅因而沿江沿海未發之匪戢其謀已發之匪沮其勢梁啓超已來滬而垂翅東歸孫汶已亂粤而奪氣南遯於是康黨撫膺大慟以爲數年來煽惑糾合之詭謀竟不能效百年奇變難遇之機會竟不能乘此爲三大恨不特此也康逆所以能惑文人甘心以從亂能欺遠商出資以助亂者以保國保皇兩語爲幟志也乃唐才常一敗而奸媒逆據全行發露自稱新造自立之國不認滿洲爲國家則與保皇之語背矣以焚戮三日爲規條以沿途刼掠爲號令以攻燬督撫司道各署劫奪局庫占踞城池爲指歸則與保國之說乖矣甚至明言欲復民權借遵皇權形諸僞檄經南皮公刊入告示國而可造皇而可借則保國保皇之欺誑敗露無餘環毬萬國皆知康梁爲會匪不謂康梁爲志士皆知康梁爲亂人不謂康梁爲忠臣從此文人不能受其煽惑富商不能供其揮霍此爲四大恨康黨旣萃此四恨於南皮公自惟有切齒報復醜詆洩忿服讒蒐慝以誣盛德初不顧其說之絶無影響絶無情理鄙妄可笑一至於此易所謂誣善之人其辭游不其然歟至其情詞之悖逆狂悍又出山膏瘈狗之下適以自表其叛亂逆惡之心亦可謂自敗也已夫可鄙可笑之妄言不辯可也然而不能不辯者彼其意非爲南皮公一人也必如此說而後可啓天下之疑解逆黨之罪仍冀死灰復然以圖一逞也天夢民殆風雨漂摇余懼受其惑者之奬亂人禍中國也若與王偉之舌爭短長則吾有所不暇 
[意見不同]  
　　日本某日報云目下列國使臣咸欲中朝將全國闢爲商埠外人任意經商獨俄人以爲不然 
[貸欵述聞]  
　　英京倫敦來電云頃者中國政府向英國各商家稱貸英金六十兆磅浼各國作保蓋用以付拳匪擾亂時應償之款也 
[法增軍費]  
　　日本某日報云近日法國主計大臣豫計明年海軍部所需經費較上年須增一千二百萬勿郎克蓋以羣雄角逐防務不得不加嚴也 
[英增丁口]  
　　日本某日報云近日英政府稽查倫敦及愛爾蘭二處丁口計共三千二百五十二萬五千七百十六人較前次稽查時增添三百五十二萬三千一百九十二人 
[鏡無遁影]  
　　南洋新加坡叻報云本年正月華字各報恭錄去年十二月初十日上諭中有康逆之禍殆更甚於紅拳及康逆之談新法乃亂法也非變法也等語煌煌綸綍薄海咸曉然於理亂是非而康逆之爲忠爲奸遂成定論頃英京倫敦太晤士報已將此諭譯登歐洲人士觀之咸滋駭異以爲康逆向者固力言竭忠於皇上直至今日始能洞燭其奸不特華人爲康逆所欺卽西人亦被其蒙蔽是以歐洲人士有談及康逆名姓者無不掩耳不欲聞矣 
[賠欵述聞]  
　　京師訪事人云此間傳聞各國所索賠欵經議和全權大臣慶邸李相函請使臣免計利息每年付銀一千五百萬兩分三十年付清 
[停試述聞]  
　　京師訪事人云本年鄉試近經行在來電垂詢兩全權大臣究竟何省應行停止本館按近 
 
 

Page 2

 
 
日外間傳說紛紛或謂各省鄉試一律停止五年或謂當緩至明年壬寅歲舉行二者皆與此說互異未知究竟孰是孰非也 
[奏緩試期]  
　　南昌訪事友人云庚子辛丑兩科鄉試本定本年八月一併舉行嗣奉行在電旨飭各省督撫體察情形可否如期試士兩江督憲劉峴帥以和議尙未告成擬奏請再行展緩江西撫憲李勉林中丞亦以爲然刻已由電覆奏矣 
[奏請回鑾]  
　　京師訪事人云前者惲薇生學士曾繕摺奏請回鑾兹聞各衙門堂官亦將聯銜彚奏籲請皇上早日返蹕以定人心 
[美兵已撤]  
　　京師訪事人云美國兵隊於上月二十二日撤退所轄地界交英德二國管理一切悉照舊章居民相安如故惟占據先農壇之美兵尙未退盡前傳聞有六日後出京之說大約卽指此而言也 
[總理營務]  
　　京師訪事人致書本館云胡芸楣侍郎到京後議和全權大臣李傅相卽派充總理畿輔一帶營務處 
[海外籌捐]  
　　京師訪事人云李傳相奏請開辦順直振捐就賢良寺設局收取旋復檄委陸壽峯太守赴南洋各島廣爲勸募太守前隨吕鏡宇星使出使德國現甫請假回華於新嘉坡各處情形夙所熟悉諒必能實力籌勸不負委任也 
[札查匪黨]  
　　昨由蕪湖采訪友人郵寄蕪湖保甲總辦許司馬密札一道其文曰爲密飭事竊本總辦於三月二十六日奉皖南道憲吳札開本月二十五日奉督憲劉有電開聞有九江人徐春山包辦長江一路各衙門各營内施放炸藥務須嚴密防備查拿贓犯並獲重責優保等因奉此合亟電札飭札卽該局立即遵照嚴密防備選派通役查拿務獲禀報毋違毋忽等因奉此合亟分别飭札到該員卽便遵照選派勇役嚴密查拿務獲禀報毋延切切按昔年英人梅生私販炸藥案内亦有徐春山其人意者徐果慣以炸藥禍人乎抑此次另有同名同姓者乎執筆人分居局外誠不能逆億而知已 
[弭患無形]  
　　紹興訪事人云上月某日會匪田化龍萬國華等在皖浙交界處約期起事幸經浙江孝豐縣趙鑄伯大令偵知督勇前往勦滅繼又慮餘黨未除終爲隠患除將太山巢穴焚燬外復時時出外偵巡一日突遇田黨黄友才等四匪未及逃避次第成擒旋復緝獲匪目馬盛栽程從雪研訊之下直認不諱因卽釘鐐收禁聽候詳請上憲核辦大約不日卽當明正典刑矣并聞兩省大憲以此股匪徒勢甚猖獗大令能不動聲色於七日内立卽芟夷保全大局實非淺鮮因之下札奬勵并擬會銜保奏請照異常勞績給予陞階 
[刑人於巿]  
　　杭州訪事友人云上月下旬某日浙江臬司黄幼農廉訪奉到行在刑部釘封公文飭將斬犯九名立卽處决因札飭仁和縣蕭藴齋大令提出餘姚縣盜犯袁小狗袁阿招餘杭縣盜犯方喜台鄞縣盜犯周明榮臨安縣盜犯應用茂五名錢塘縣黄鞠友大令提出湻安縣盜犯王添曹於濳縣匪犯丁茂全陳得純三各押赴巿曹正法兩大令奉札後卽於二十五日會同城汛李千戎將各犯提至案前騐明年貌箕斗绑赴清波門外校塲次第行刑其中應方丁陳四犯均須梟首示衆隨將首級裝入木籠派員督差分别解往犯事地方尙有上虞盜犯劉子毛一名業已瘐斃訊係爲從例得免予戮屍　 
[甌茶减色]  
　　温州訪事人云茶葉爲温州土産之大宗今歲天時寒沍雨水過多以是苦茗生涯甚形减色浮梁大賈無不雙鎖愁眉歎天公之不做美也 
[甌郡官塲紀事]  
　　温州訪事人云浙江温州府王雪廬太守履新後因前任林少筠太守之瀛眷尙留在署權借試院辦公兹聞新任温處道童觀察不日榮蒞甌江爰於上月二十二日鶯遷入署將試院略加修飾以便觀察暫駐憲旌○前署温州府林少　太守交卸篆務後卽奉省憲委辦温郡釐捐洋務二局因於上月十九日將瀛眷遷入謝池巷公館○新委大荆茶捐局候補府照磨姚柳村少尹裕鈞現於上月二十二日由上海附招商局普濟輪船來甌定於四月朔日任事○上月下旬某日温州府經歴袁新栽叅軍培接家中電訃知封翁在籍仙逝隨遣家丁禀報丁憂遺缺由府尊王雪廬太守委候補府經歴包吉甫叅軍俊年代理已於本月十六日接鈐任事矣○新任温處道童觀察兆蓉近奉省憲飭回本任現署温處道王心齋觀察仍回杭嘉湖道本任大約隴麥黄時彼此均可接替矣○上月二十二日温州府王雪廬太守接奉浙江提督學政李大宗師行知定於四月初十日舉行縣試五月初十日舉行府試爰飭札書吏備文分飭各邑出示曉諭○温郡土藥局總辦尹澄甫大令近奉藩司榮方伯牌示委署建德縣篆大約四月初旬卽須料理履新所遺土藥差使委何人接辦刻尙未奉明文也○左管守備吕輔臣守戎前乘某兵輪船出洋巡緝兹已公畢於上月二十二日回甌 
[潤郡官塲紀事]  
　　鎭江訪事人云邇者長江各處鹽梟會匪頗有蠢動情形常鎭通海道長久山觀察思患預防特於上月下旬某日札飭稽查商輪船委員周錦堂遊戎新兵前管管帶兼署鎭江城守營叅將吳養吾叅戎及洋務局委員邵大令文炳凡遇各輪船到埠務須親帶勇丁認眞稽察俾羣不逞之徒無可潛藏亦可謂慮周藻密矣○江蘇巡撫聶仲芳中丞之太夫人由湘南珂里取道漢皋乘江孚輪船下駛上月二十五日傍晚行抵京江道憲長久山觀察署鎭江府許東畬太守以及印委各官均赴江干迎迓旋卽展輪東下由滬乘民船赴姑蘇節署○上月二十五日江安督糧道效述堂觀察乘某輪船抵京江道府縣各官均詣舟次投剌觀察一一接見旋卽展輪下駛由滬赴蘇聞有要公須向撫憲聶大中丞面稟也○正任鎭江府向子振太守現已調署蘇州府篆行將料理履新各鄉紳耆製就匾額一方德政牌數對萬民傘二頂於三月二十六日整肅衣冠恭送至署○三月二十六日統領新湘全軍陳宇山軍門親詣象山都天廟東馬頭等處履勘砲臺兼閱新湘各營伍蓋以重江防也 
[鴛水客譚]  
　　嘉興訪事友人云新任浙江秀水縣方大令訪得著名流氓數十名飭差按名緝捕旋卽拘到若干名訊責有差似此嫉惡如仇誠禾中人民之福也○日前正右營水師某哨弁不知因何被營官禀明統領解送嘉興縣署縣主巢大令略訊數語飭發　房管押候再研鞫情由 
[上海官塲紀事]  
　　昨日上海縣汪瑶庭大令探悉福建臬司吳廉訪將次到滬卽飭辦差人役預備恭迎○昨日刑部主事朱似石主政因事來滬命駕赴上海縣署拜會縣主汪瑶庭大令大令延入花廳茗談片刻而别○前蘇松太兵備道現上海洋務局總辦蔡和甫觀察將於日内赴金陵禀見兩江總督劉峴帥昨日命駕至道轅向蘇松太兵備道袁海觀觀察辭行觀察延入花廳茗談良久始興辭而出○前俄國駐滬總領事來覺福君交卸篆務將次回俄昨日蘇松太兵備道憲袁觀察命駕出城前往送别並拜會新任俄總領事闊來明君晤談良久至午後始握别回轅 
[覆勘廠基]  
　　某英商在本邑大南門外江南機器製造局火藥廠旁建廠製造肥皂事經管局委員吳明府查知以廠中烟囱相離甚近深恐火星飛散易肇禍端禀明蘇松太兵備道袁海觀觀察轉請英總領事飭卽遷移觀察委上海縣汪瑶庭大令屢次往勘昨日大令又帶同亭耆人等前往丈量以便繪圖貼說禀請觀察核示施行 
[充公不易]  
　　本邑西南鄉閔行鎭釐卡巡丁在閘港口查獲老公茂紡紗廠漏捐棉花三十包禀請卡員方明府變價充公老公茂主聞 
 
 

Page 3

 
 
之控經駐滬英總領事署總領事璧利南君據情函致蘇松太兵備道轅道憲袁海觀觀察札委南市馬路工程局總辦葉孟紀司馬設法調停前日午後司馬偕英繙擇官梅爾思君秉小輪船前往會同方明府將前後情由向梅君細述一遍許以如數償銀梅君允之遂相將返滬昨日司馬已親詣道轅面禀一切矣 
[賞格照登]  
　　昨日太湖廳同知程司馬行文來滬並附賞格一道上海縣主汪瑶庭大令卽飭役發貼通衢略謂太湖廳轄境二十九保四圖大浜村民人姜長餘家於本年三月十一日之夜被盜用石撞門入内刧去衣物首飾約值銀一萬金之嫂翁氏被盜拒傷當經控請履勘屬實飭捕緝匪迄今未獲誠恐遠颺爲此擬定賞格如有人能獲首盜並贓者賞洋銀三百元從盜每名賞洋銀五十元知風報信因而拿獲者减半給發 
[大令騐屍]  
　　浙江海寗州人沈正芳僑居本邑南巿平安街與南匯縣人傅阿妹爭充船埠夥積恨成仇前晚九點鐘時傅糾人至沈處呼之使出突出利刃猛戳致沈頭額胸際均受重傷血如泉湧負痛追逐仆於油車馬頭南首遽爾斃命其妻孫氏得悉卽偕十二圖地保顧桂榮投報上海縣署縣主汪瑶庭大令飭卽預備屍塲旋於昨日午刻傳齊刑仵書役等人命駕前往旣升座顧保禀稱昨晚小的聞沈被人戳傷倒地急往查看早已氣絶身死因卽率同屍妻投案禀報叩求騐視至兇手現已脫逃不知去向沈孫氏供小婦人年二十有七丈夫死於非命務乞伸寃徐蘭洲供小的與金蘭坡充當治下船牙大令問爾有夥役幾人徐稱祇傳一人大令怒叱令笞責徐所供依舊含糊大令飭仵役如法察騐良久唱報死者偏右太陽及心窩等處受傷深約寸許委係致命大令離坐親視無悞飭吏塡明屍格諭令家屬自行收殮隨將徐交差帶回限三天内獲到兇手 
[收殮浮屍]  
　　昨日清晨南巿二十三鋪地甲查知三泰馬頭南首浦江中浮有男屍一具周身腐爛當卽報明救生局轉報同仁轉元堂給棺收殮舁厝荒阡 
[暴斃可憐]  
　　前晚十二點鐘時行駛長江之某輪船進口有丁某者由鎭江附之來滬至英界三馬路益豐和客棧投宿棧主見有病容揮之使去移時卽斃於門外旋由其姪到來備棺收騐寄厝京江會館 
[獲盜受賞]  
　　匪犯金老五卽井福林行劫寳山縣境裕源紡紗廠銀錢匿跡法租界小東門外某小客寓捕役凌振偵知會同法界包探嚴頌眉前往擒獲解回寳山歸案訊辦崇明縣主沈大令以金在崇明縣境亦有劫案三四起包探捕役破案迅速殊屬可嘉特捐洋銀二百元送請讞員杜枝園大令賞給以奬其能大令著存候會商費繙譯官然後分派　 
[滬北盜案]  
　　前晚十二點鐘時本邑北鄉太陽廟北首趙家花園趙錦章家突來强徒二十餘人明火執仗破門而入翻箱倒篋劫去金銀首飾衣服等物約值數百金事後趙投太陽廟巡防局禀報并呈騐强徒所遺鐵錘一柄似係石匠錘石之物局員某君許卽飭捕緝查未知能否弋獲也 
[火未成災]  
　　昨晨本邑美租界西華德路寳和里第二十九號門牌張林林所開棉紗棧内不知緣何火起幸卽設法救熄祗被焚去棉紗二包 
[山西壽陽縣知縣秦大令上全權大臣合肥相國書]  
　　敬禀者竊卑職舊隸仁帡嘗瞻棨戟倖登詞苑旋謁門墻恭維宫太傳伯中堂一代偉人四朝元老德澤被乎華夏聲施炳於古今嘉謨碩畫欽仰莫名卑職滬江下士知識凡庸由乙未庶常選授山西壽陽縣知縣一命之士期濟生靈尤所兢兢者則以保護洋教綏靖地方爲要務乃去年六月中太原省城殺害教士一案前撫憲奏稿有壽陽縣解到滋事洋人七名之語伏思卑職送英國教士畢翰道等進省之意原專爲保護起見反被戕害心已不忍更於死後加以滋事之名尤有不能不爲剖辯者顧非洞逹中外之情而素爲中外所仰望之大賢其言旣不足取信於外人亦何能代爲昭雪敢將卑職去年辦理拳教實在情形詳爲中堂陳之畢教士所居教堂卽在卑縣東關當五月間拳匪蠢動卑縣地處衝途謡諑日至經卑職商令暫爲他徙該教士遂於二十後將眷屬送往南路六月初一日省城焚毁教堂該教士亦於初三晚間往南路進發詎初六日黎明該教士濳率眷屬暗叩卑縣署旁小門聲求保護當卽詢以連日何往據稱遍地拳匪無可逃匿其時教堂迭被匪徒擁入已經卑職發封勢難令伊回住因在署中閒房打掃潔室暫囑安住内派教民伺候飲食外示邑人以管押之狀洎初七日卑縣拳匪滋擾衙署該教士等近在署中竟未受害則卑職令住署中之力也自是人心惶惶常若朝不保暮卑職深恐匪徒復至猝難保護於是商諸該教士令擇所往卑職願任護衛該教士請往省城顧卑縣赴省必西經榆次之什貼鎭而晉省拳匪以該處爲窟穴斷難飛越因復商令作爲卑職遞解之狀外用公牘以冀不爲拳匪所害派營兵練勇民壯用車護送卑職親送至大堂以外並令住宿卑縣西界口要羅鎭庶可不及天明濳過什貼現尙有從中關說之教民可以質証非容卑職一人飾說者乃已行過什貼該教士等方慶更生仍爲拳匪察知追回送往榆次該匪首將欲加害經營兵等示以公牘告明解送之故匪首一一取視始令原解人等仍行送省則該教士等之不見害於榆次者卑職作爲備文遞解之效至省城六月十三日殺害之事同城司道尙不得知何况卑職然卑職原禀撫署道署俱有擋案可查於畢教士並無一字說壞特預爲拳匪取視之地故不能將卑職保護之意詳細說明此卑職保護教士之實也該教士所居教堂原令教民看守初四日爲匪徒擁入卑職聞信卽行前往驅逐令地方等將撩棄物件搬回眼令齊集一處始行發封回署及初六日匪徒又復擁入卑職仍自親往當塲拿獲數人帶回管押重行發封令地方看管該教士聞卑職兩次親往彈壓之信知卑職實係眞心保護彼等故於當晩來署洎卑職親送上車之時該教士深恐結怨衆人請將拿獲匪徒從輕責放此亦在旁教民所共見共聞者也卑縣衝途兵差絡繹該教堂雖經封禁恐被過兵前去折毁卑職時時留心閏八月初甘軍統領趙有正過境意在卑縣駐紥卽欲住宿其内復經卑職力爭而止現在堂中什物雖已毁棄而房屋無恙此卑職保全教堂之實也卑職自聞直隸拳匪之禍深恐受延來晉意惟嚴查客店不准容留形迹可疑之人可以杜其來晉之路不意卑縣拳禍乃自西至詢知晉省拳禍初非有人教授不過從直隷傳蔓符咒互相學習一呼百應卑縣與榆次毗連一時無從禁遏顧當六月初七日滋擾衙署卑職卽於當夜禀明前撫憲請兵彈壓而在卑縣即日抽募練勇百名發給軍械勤加操練人心始得少靖此後拳匪屢次來城卑職俱令練勇排列大堂以奪其氣始不得再進署内而匪徒究屬愈聚愈多復於十七夜備禀令卑縣把總石弁面投前撫憲堅請派兵下縣蒙照派馬隊百名步隊百名於十九夜星飛到縣卑職始於二十二十一二十二等日陸續拿獲拳匪七名旋訊出爲首二名張和尙胡文會禀明在卑縣正法示衆於是鄉間拳匪始各解散故卑縣自六月以後卽無拳匪亦遂無被害教民夫當榆次拳匪恣横之時各處聞風響應乃其蔓延於西南者幾無底止東則僅至卑縣而止不得過雷池一步卽卑縣亦止接壤榆次之處東鄉卽無一人未始非卑職竭力　拄之故使當時仍令蔓延東與直隸拳匪粘成一片省東咽喉之地何堪設想此卑職辦理拳匪之實也顧自七月以來大局糜爛凡在臣子引罪不遑故卑職始終未敢有一言剖訴以預爲卸過之地惟無端令畢教士等受滋事之名私心區區實所不忍伏維中堂德業爲中朝所仰賴勲望爲外洋所欽崇雖回紇之於汾陽契丹之於涑水直駕而上之爲特將實在情形懇求俯賜鑒核并將先後實情逹知各國以湔雪畢教士死後之名庶稍卑釋職隠微之疚齒芬所及自能吠枯嘘生亦以昭實是而存公論俾卑職心迹得因以昭著中外則感戴之忱益無旣極專肅敬禀恭叩勛祺伏維垂鑒 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[人才蔚起]  
　　南昌訪事友人云江西提督學政吳綱齋太宗師歲試袁州府屬時萍鄉一學之考取古學者多至三四十人正塲府學一等中萍鄉幾占其半文宗極加嘆賞謂萍邑人文當爲江西首屈一指云 
[賭徒涉訟]  
　　前晚有侯某者在引翔港某姓家開塲聚賭左近衆流氓一擁而入將洋銀盡數攫去侯忿甚奔投巡防局减控局員李二尹立卽飭差前往將衆流氓拘入局中押候訊辦 
[上海縣署瑣案]  
　　前者改過局逃去顧和尙及伍某等四犯嗣將顧拘獲局員某君查知已革看役殷晴得賄私縱爰一併送縣請究縣主汪瑶庭大令訊無實據飭將顧犯仍發改過局收管殷收所再核兹者殷在所患病勢頗沈重由管所家丁禀報前晚大令飭提至案察得患病屬實略加申斥諭令交人保出○前日某巡防局移送酬酒滋事之楊仲生到縣大令訊供收押兹者楊呈求交保開釋大令提案略加申斥著具改過切結然後交保 
[英美租界公堂瑣案]  
　　前者有恒洋行主金世美控買辦陳鳳岐欠銀請提保人陸仲甫追繳讞員張柄樞司馬將陸押追在案陸延不清理昨晨原告投案請追司馬提陸研訊陸一味推諉原告稱陸有地一方坐落虹口可抵是欵陸稱是地已押與晉隆洋行得銀七千餘兩無可再抵叩求明察司馬商之梅繙譯官判令將地拍賣作抵○洋人亞露波控駁船頭目黄金木李桂行竊煤斤托　客董天成汪楚得售與王瑞生高張氏李友記老虎灶黄李一味狡賴董供小的爲黄售煤九墩汪供小的代售七墩司馬判將黄押一年追繳煤價洋銀一百十元李責三百板押半年董追繳煤價洋銀十二元汪追繳八元王瑞生等人從寛斥釋○包探趙銀河解彭煥章吳耀堂張松亭朱伯堂到案禀稱伊等四人至吳顧氏家冐充親戚騙去鈔票洋銀一千元現洋銀五百元及金飾若干件質得洋銀八十五元經小的拘解請究吳顧氏稱彭到小婦人家中以租賃房屋爲由乘間竊去鈔票金飾洋銀等物求恩追究彭供並無鈔票只有金飾洋銀司馬飭將吊出之現洋銀一百餘元及金飾給氏具領并著償還當本彭管押捕房半年期滿遞解回籍吳發回捕房追繳洋銀二百元張責二百板管押捕房半年期滿遞解回籍朱責手心二百下吳顧氏伏地大哭求吊餘贓司馬揮令退去○包探李四春解積賊沈芝山到案禀稱此人行竊某西人等五家銀茶壺銀票等物經小的拘解請究司馬判責五百板管押捕房二年起到之贓給還失主李探又禀稱銀茶壼已被此賊質得洋銀十元司馬著失主照償當本○包探徐榮珊解祁兆江到案禀稱此人行竊劉錫華家衣服銀對時表金戒指及鈔票洋銀三百元經小的拘獲起出衣物惟鈔票無著今特解案請究劉投案訴稱祁由小的從威海帶來不料竟乘間行竊司馬判責五百板管押捕房半年期滿遞解回籍贓給還失主○包探陳金標顧阿六解積賊陳德明到案禀稱此人原名阿二現從寗波竊得某姓巨贓潛來滬上經小的等拘獲請究鄞縣差役呈上移文請准帶回查贓辦理司馬略詰數語卽商之梅君諭候備文派差協保押往密波歸案辦理○包探陳根寶解胡長生到案禀稱此人行竊王阿生家油衣等物經小的拘案請究司馬判責三百板逐出租界 
[法租界捕房瑣案]  
　　游勇竇德勝因向安字營勇丁藉端訛詐被拘到案讞員杜枝園大令訊供之下判枷號兩個月期滿責釋兹者枷期已滿昨日大令蒞捕房正擬照原斷笞責忽接上海縣署來函知竇犯實係自立會匪尙須嚴究遂飭仍還押所聽候過堂移解上海縣署核辦○成順泰絲棧主吳少卿承李正帆之囑將絲浼播喊洋行主運至外洋銷售因與原様不符虧折銀九千餘兩播贓行主控諸公廨讞員杜枝園大令研訊之下飭將李正帆押候嚴追迄今延宕日久挺押不理昨日大令命提至案諭令赶緊清理如再玩延定予嚴比○船戶王木金前因撞損醴和小輪船所帶拔維宴洋行遊船被管駕姜金海控諸公堂讞員杜枝園大令訊供之下接拔維宴行主來信請將王木金開釋事後姜查悉此函並非行主所繕復投公堂控訴大令提王到案押候嚴追昨日命提覆訊王供小的之船亦被撞壞無力賠償求恩明鑒大令著押候傳同原日 
告覆訊核辦○賭棍張友三周子卿前因糾賭騙錢被胡光榮扭控大令訊供之下飭交還所騙洋銀二十一元又各罰洋銀十元責手心三百下昨日張妻呈繳洋銀二十元五角大令提張到案著責手心三百下卽行開釋周還押○偷兒陳少龍王四宋三竊取黄埔輪船所裝生鐵包探解經大令訊供著各責三百板卽行開釋○偷兒俞友林陳雲山陳阿明均由包探解請大令訊供著各責二百板 
[美租界捕房紀事]  
　　昨晨寳和里張林林棉紗棧失火時鄰人張金生恐遭殃及將家中器物悉數搬出事後檢點失去衣服若干件遂遷怒於林林口角之下突將林林擊傷適爲五百十一號巡街捕所見一併拘入捕房捕頭騐得林林受傷屬實令送同仁醫院求治金生押候解送公堂禀請讞員張柄樞司馬訊辦○昨日午前甬婦陸周氏乘五千一百十八號東洋車至乍浦路大橋畔車忽翻倒致從車中跌出身受重傷五百八十一號巡街捕見之一併解入捕房捕頭令將氏送同仁醫院求治車夫押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
經筵日講起居注官内大臣大學士翰林院掌院學士管理理藩院事務都統臣宗室崑岡等跪奏爲記名神木等十二差人員將次用竣揀選人員請旨記名恭摺具陳仰祈聖鑒事竊查臣院則例内開神木寗夏二處理事司員張家口殺虎口喜峯口古北口獨石口賽爾烏蘇六處管站司員恪克圖庫倫二處管理買賣事務司員庫倫管理印房事務司員西藏隨印司員等差豫將闔院司員揀選帶領引見記名遇有缺出將記名人員帶領引見請旨簡放其記名人員將次用完時再行揀選帶領引見請旨記名等語現在恭逢聖駕西巡經臣院援照吏部奏准變通奏補官缺新章請將神木等十二處司員差先行開單請簡等因於光緒二十六年十二月十八日附片具奏本年正月十六日齎回原摺恭奉硃批依議欽此今有年滿各缺應行更換記名人員僅有二員不敷奏請欽簡臣等遵照例章於闔院司員内揀選得滿洲員外郎成安等二十七員銜名繕具清單附摺呈進請旨簡放所有記名神木等十二差人員將次用竣揀選人員請旨記名緣由謹恭摺具陳伏乞皇太后皇上聖鑒再臣院左侍郎宗室壽耆現在穿孝是以未經列銜合併聲明謹奏請旨 
順天學政兵部右侍郎臣陸寳忠　奏爲恭報到任日期叩謝天恩仰祈聖鑒事竊臣蒙恩簡放順天學政當經在滬拜發謝恩摺並附片陳明病狀奉硃批知道了欽此嗣於正月十三日電請軍機處代奏銷假起程兹於二十二日到京二十四日准前任學臣張英麟移送關防前來當即望闕叩謝祇領任事訖伏查順直當凋敝之餘津沽未復學政有陶鎔之責化導宜先目下歲試事宜各郡縣未能開辦一俟軍務大定臣與督臣李鴻章妥商辦法次第舉行至文卷册籍大半遺失容臣設法逐漸清釐所有微臣到任日期並感激下忱謹繕摺具陳伏乞皇太后皇上聖鑒謹奏奉硃批知道了欽此 
頭品頂戴三品卿銜督辦四川礦務商務大臣臣李徵庸跪奏爲遵赴南洋各埠督勸振捐並沿途考察商務情形恭摺仰祈聖鑒事竊臣接准陜西撫臣岑春煊咨稱於光緒二十六年十月二十五日會同山西撫臣銀良附奏請旨改派微臣督勸南洋振捐於二十六日奉 
硃批依議欽此伏念臣材識短淺渥受天恩自奉命充督辦四川礦務商務大臣敢不殫竭血忱力圖報稱惟四川礦産雖多向來土人開採大都考騐未精不識眞礦所在而一切開挖鎔鍊又不得法往往虧折成本職此之由是非延聘高等礦師承辦工程並輔以推廣銷路運售礦質之法難期收效而商務一節整頓尤難緣川省地處偏隅風氣未開民間祗知營謀小利罔識遠圖若責以自保利源曁公共生財之益非特遜謝弗遑且不無意存疑阻必須與沿江沿海商務繁盛地方聯絡聲氣藉資觀感方能起色臣自去秋恭聞鑾輿西幸憂憤交乘寢食難安濕痰因而頓發步履亦近衰遲第以時事多艱自顧一息尙存未敢稍耽安逸上瀆天聽今兹秦晉告災需賑孔亟臣雖駑病敢辭其難現與督臣商酌趁此商礦諸務尙簡正當先其所急藉紓宵旰　勞仍順道在漢口上海廣東通商各埠考察商礦情形以期次第興辦冀免愆尤除俟勸募商捐稍有成效再行奏報外所有遵赴南洋各埠督勸振捐並沿途考察商礦情形各緣由理合恭摺具陳再臣於拜摺後卽行力疾就道合併陳明伏乞皇太后皇上聖鑒訓示謹奏奉硃批知道了欽此 
岑春煊片再秦晉實官各路勸捐地方先是陜西省分得江蘇安徽甘肅江西湖北四川廣東廣西雲南各處及南洋諸商埠酌揀廉幹之員分别奏派咨會札委開局勸辦一面咨會以上各省督撫藩司轉飭照料妥辦其餘省分係歸山西省勸辦已咨會各該省督撫司道轉飭辦理尙未派委專員今臣春煊調任内山西所有派辦捐事本應各仍其舊惟所派大小專員與臣春煊情誼相關商量一切意無不於捐事卽有啓裨並昨聞臣春煊調晉之信隨有數處捐局電詢此後辦法意頗猶豫今擬將江蘇等九省及南洋地方捐事移歸山西由臣春煊一手經理其餘各省旣尙未委專員則督撫司道之辦事局面不同無啓隔閡即移歸陜西省由臣端方經理或再加派專員或卽就各省代辦容臣端方察酌辦理至將來集得捐欵仍按原奏秦六晉四分撥造册請奬統歸陜西核辦但各局遇有文案皆須分報兩省俾可互相稽考所有轉移各捐局省分緣由謹合詞附片具陳伏乞聖鑒謹奏奉硃批知道了欽此 
頭品頂戴湖廣總督臣張之洞湖北巡撫臣景星跪奏爲加備冬貢品物呈進恭摺仰祈聖鑒事竊查鄂省每年冬間督撫向有貢品此次自應循舊備辦惟例貢品物只係相沿舊式竊念關中地氣高寒兩宫宵旰憂勞服御所需或有未備玆謹於例貢之外齎呈天生野术兩種以備宫廷頤養葆和益壽之需歴代史鑑名臣奏議文集及有關治道之書十四種以供萬幾餘暇考覽古今之用並服用所需陜省罕有各物二十三種藉申芹曝之忱派湖北試用知州英勲督標儘先守備張彦堃齎赴行在呈進仰懇俯賜賞收臣等無任瞻仰依戀之至除例貢另行具摺恭進外臣等謹合詞奏陳伏祈皇太后皇上聖鑒謹奏奉硃批著賞收欽此 
鄧華熙片再查黔省存儲倉糧例應每年委員盤查又奏銷上年各屬經管常社穀石收支數目造具册結及　造穀數黄册照例均於十二月内分别題咨自咸豐四年以後因剿辦逆匪碾放軍糧兼以被賊蹂躪秋糧减色不足給兵丁白米俱係碾動倉谷以供支放間有餘剩穀石被賊焚掠奏准豁免各屬應存常社穀石朱能買補按年造報歴經前撫臣奏請展限奉旨著照所請該部知道欽此恭錄檄行司道遵照在案兹據布政使邵積誠糧儲道黄元其詳稱現在苗教各匪雖經蕩平而應存各屬倉穀因協餉支絀未經買補所有光緒二十六年分各屬倉糧仍難依限查辦等情前來臣覆核無異合無仰懇天恩俯准展緩俟庫項稍裕撥欵買補後截有成數造報再行盤查以符定例除咨戶部查照外謹附片具奏伏乞聖鑒訓示謹奏奉硃批著照所請該部知道欽此 
鄧華熙片再據布政使邵積誠糧儲道黄元其詳稱竊查黔省本年入秋以後久晴不雨禾苗枯槁收成難免歉薄據貴陽思南石阡松桃貴筑遵義婺川印江龍泉各府廳縣先後禀報前情當卽委員分赴各屬會同地方官查勘被旱情形並籌欵發給銀兩飭令各屬先行籌辦平糶以安民心詳請核奏前來臣查貴州地瘠民貧戶鮮蓋藏一遇偏災即形荒歉隨飭該司道轉飭印委各員查實被旱田禾實有幾分收成如已成災迅速出結詳覆以憑酌核辦理再行奏懇恩施除咨部查照外謹附片具陳伏乞聖鑒謹奏奉硃批戶部知道欽此 
鄧華熙片再黔省爲邊瘠之區漢苗雜處伏莽未清兼以界連蜀粤地方時有游匪出没而本省因餉項支絀並無大枝防軍向就經制各營内餆練馬戰兵作爲練軍擇要分駐藉資巡防每兵月領餉銀一兩九錢二分餬口維艱難期得力現在各省協餉不繼無從籌欵加增擬就中路撫左撫右貴陽平遠平越新添定廣貴靖八營練軍一千六百餘名内汰弱留强挑選一千二百名編爲練軍分爲前後左右四營每兵月支餉銀二兩七錢其統領營哨各官薪水公費均爲籌畫周備使能敷用水準照前抵食兵額俾昭核實而除弊端至一提四鎭所轄及四路分統之各練管皆有分防地方之責與中路情形微有不同已移行叅防酌量辦理所有减營加餉以精操練而資整頓緣由臣謹附片陳明伏乞聖鑒謹奏奉硃批該部知道欽此 
 
