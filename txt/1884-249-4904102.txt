# 1884 - 249 - 4904102

 

Page 1

 
 
[第十三號畵報出售] [  申報舘主啓]  
六月二十八日爲萬壽聖節特稽百官朝賀圖以見朝野同深慶幸前者基隆之役業將戰績叙入畵報俾衆周知此次馬江開戰雖遭挫折而某　負未分之際互相轟擊各逞威武此情此景大有可觀兩圖俱編入此次十三號畵報准於十六日發售後仍附淞隱漫錄圖說一則閱者鑒之此布 
[開印古今圖書集成告白] [  申報舘主人啓]  
本館糾股排印古今圖書集成曾疉將情形隨時登報惟前印樣張之鉛字其字之大小雖巳合式而點畫稍未匀稱會有股友來囑另换字模是以乘外洋各機器在途之時訪得一名手刻工遣善書者寫成字樣用黃楊木精鐫端楷鑄成字模逐日飭工澆字惟此書須用之字約共九千餘萬方足敷手民排印故未免稍延時日近有數股友已將第二次股銀送來本舘以排印未久不便收受擬於開年刷印多時再登告白定期收銀恐未周知用特布告再本舘前經言明除股印外再自增印數百部兹以此書卷帙浩繁照原價一百五十兩不敷開銷姑俟日後丙行酌量定價合併兩聞 
[中國開洋文報館說]  
新聞之館創自泰西在中國視之則以爲處士横議且將謂爲宜禁誰復敢議開設者然泰西有新聞紙而上下之情以通内外之事以顯前古後今皆藉此以考核參稽其益甚大蓋報紙除遠近新聞官商文件採錄以外間或着以議論足以見民間之性情時事之得失有則攺之無則加勉　可與古昔盛時諌鼓善旌官規工誦同觀止不得以其有觸忌諱而視爲謗言也中國自與外洋通商以來新聞紙亦漸行於中土西人以外洋諸事華人末由知之於是乎創爲華文新聞紙採擇中西各埠要聞奇事編次成章日出一紙中國之人購而觀之因是而閉戶濳修之士跬步不出之人皆得以知天下之事華人之獲其益者不少然華文報章西人視之者尙少以西人喜觀西文不喜觀華文當西人總匯之地投以華文日報則掉頭去示以西文日報則捧視不厭無他耳熟能詳固不必如華文之尙須抽繹字義　情勢所固然無足怪也然則欲西人而咸知中國之事非中國家創設洋文報館不可蓋旣經通商中西人性情風氣必宜共相浹洽乃成中外一家之治中西之情通斯交涉之件各無所蔽其消　於無形者大矣卽如目前中法之事諒山一役釁實開自法人而西人言之則多以爲咎在華人此其故安在哉諒山之役其事先見於西貢法字報及巴黎斯新聞紙各西報館見之卽據以譯錄於報遂至衆口一詞皆謂法直而中曲苟非近日法將迷錄所發官報自言其情人誰知華官之婉商緩期退兵法人之限以一點鐘咄咄相逼法人逕前攻華人華營不得已亦開砲相擊以爲應敵之師此等情卽孰則知之本館昨譯迷祿官報附以論說表而出之以見法國實先爲戎首確有明證而西人之不甚觀華字報者則猶未及周知也竊以爲中國家宜亦仿泰西之法創設洋文日報館延請粹於西學之人將華洋交涉之事詳細譯成洋文登之報中間附以境見者爲論說俾西人見之知華人之意向中國之情形有以明其是非曲直之所在此其所益於中國者豈淺鮮哉夫中國照會各國亦未嘗不可以明事理而著情狀見者或以一面之詞視之若出之於日報則本乎輿論尤足取信吾知洋文日報一行而中西之情將愈加聯合而無所間矣或者疑爲此事浮費無益夫以國家主其事則所費雖鉅尙不難於籌措而况報舘之費究有幾　查西人報館其報費第紙若以年計需銀二十四兩若一報舘每日可以銷報紙千張左右卽已足敷用而一切開銷均有所出以中國逋商各口如是其衆則各口分發計每日可銷數千張不但有本而且有利又何憚而不爲當其初創之時或先行送給不取報資或所銷不多不免折耗比皆意中之事然計久遠者不得暫顧目前籌全局者不能近惜小費即使稍有所耗亦無庸計較但得中外之情藉此聯合而愈固則日行日廣屈於始者未有不伸於終者也且其所益者不僅在聯中西之情明中外交涉之件而已中國自與泰西通商其習西文西語之人殊邑不少但或習其一而未得其全或知其粗而不知其細若通行洋文日報則彼習知西文者亦將從事於此樂觀日報因此而漸推漸廣漸進漸深不數年後而華人之習於西文者將日益加多夫而後可以任擇而器使此又其益之潛伏而不覺者也於何知之於華文日報知之向之書館學生店舗小夥一遇閒暇則相率以嬉自有華文日報以來得暇卽看日報其初亦格格不相入漸而久焉亦多有融會貫通者令之握管作一札居然通矣而且宜古而復宜今于時事得失人情險夷漸有所獲卽可以練達世故閱歴人情推而至於經濟大端亦漸能由淺以入深由小以及大若此者幾何人則所以造就人才者固已不少此皆日報有益於人之效之彰明較蓍也今若創爲洋文報館則其先粗通洋文者繼且至於漸入漸進無所不通而西學爲之大進彼西人者亦以此而深知中國意向之所在雖有交涉之件當有無難立時曉諭者已其館必設於上海以其爲通商總匯之區也其主筆者必擇華人中之精於西文者勿以涉獵西字之人充數亦勿另請西人楚材晋用恐意見有所不合也有能行之者余日望之矣 
[外洋要電]  
　　昨日下午五點半鐘本館接到外洋電音云法國那西阿爾新聞紙館言法廷現欲批准與中國開戰將開議院集各議員議事旣欲開大戰恐臺灣不卽往攻云按前聞法人欲取臺灣然後設法壞中國水師其意蓋將往犯津沽今有此說則又欲再圖大舉矣然其所云現欲批准與中國開戰則可知基隆馬尾之師皆非已經批准據西人言此特小試其　而法人用兵之不奉朝命於此可見一斑意者幾新聞紙迹故爲此大言以圖桐喝且兵法虚虚實實該報謂恐不卽往攻臺灣安知非實者虚之之計我中國但當白固吾圉無論何地見法船則擊之以欽遵諭旨勿爲浮言所惑焉可也 
[傅言不一]  
　　禪臣洋行之氈拿輪船從前已售與中國昨聞本埠西商傳言該船由廣東載華兵駛赴福建洋面被法兵船開砲轟擊或謂己沈或謂尙未沈没究竟如何俟探明再述 
[福州西信]  
　　○福州來信云近日該處人心甚爲擾亂西人謂浙閩總督不許小火輪船由馬尾駛到福州福州土人以廣東人有爲法人服役者甚爲不協殺斃廣東人約有二十名云 
 
 

Page 2

 
 
[香港大風]  
　　昨接香港發來電報云發電之時該處忽起大風與七百年前所患大風無異所泊各輪船有數船被風吹至淺處怡和洋　 
行新輪船一艘名泰生亦在其内其他華商船隻之吹壞者更屬不少且法兵船有數艘泊在香港前在福州開仗時船身本己受傷值此大風恐難保其無事且聞此風由香港吹至北方則泊在芭蕉山之法兵船亦不免爲飛廉所掃蕩矣 
[袁浦電信]  
　　昨晚七點鐘接到本館在清江浦訪事人來電云淮揚道王觀察准於二十二日寅刻接護漕督篆務云 
[都下紀聞]  
　　近日都門傳言法人之章專在臺灣故先擾福州壞我水師以絶我赴援之路目下所以濳伏不動者盖彼續調兵二萬五千名須於兩月後方可到齊九十月間必有一塲大戰卽不得逞志於臺灣而中國海口紛跂蹈瑕攻隙實意中事不職籌紡防者已逆料及之否○恭讀十五日上諭吳廷芬等着毋庸在總理衙門行走等　其見朝廷整肅官常之意傳聞之數公者深悉海防未足深恃法國未可與敵請給卹銀以弭兵釁於是各御史交章彈劾天威震怒遂降此旨○總理衙門自法國搆釁以來軍報往還絡繹不絶堂官　稿章京繕譯已覺應接不暇自閩疆告警一應收發各電均須另錄三通一呈御覽一送醇邸一咨軍機當道恐多魚之漏不敢假供事之手故各章京益形忙迫舊存章京三十餘員四日一輪互相替換實屬不敷辦公是以去歲奉旨記名之新取章京二十四員疉次咨傳到署者業經及半聞日前又傳四員已　第十七名之雲間拔貢已邜舉人宗養初水部承庠矣○京師城外勝蹟頗多西山怪石縱横層風掩映海淀御園宛在古木扶疎十三陵則有明陵寢歸然獨存其間松柏參天亦饒幽趣西人探奇索異安息日每喜於此遨游或負鎗而往弋取飛禽或挈婦偕行並馳坐騎四野鄉民固司空見慣並無有起而詈之者不謂自法人入擾閩省後近畿鄉民見異服異言之人往往反顔相向某英人曾於日前道經某處誤爲所窘幸能操京腔亟爲剖白未至肇事然事後言之猶覺談虎色變因此寓京西人日來不敢輕赴鄉間云○風聞八旗滿蒙漢二十四固山飭令各佐領傳令本佐領下各族族長令其確切查明本族内有無信奉異教之戶出具切實甘結卽日呈報如有徇　隱匿不爲呈出者一經查出定將該族長從嚴懲治○聞恭邸養疴後愛北山之勝居之以避暑是處山水清幽紅塵不到頗堪自娱閴或回邸則在花園召伶人侑觴以爲樂較之謝傅東山有過之無不及也○廂紅旗漢軍副　統色翼長普珍額於十三日帶領健字利字威遠隊一千名并前次調到之黑龍江兵五百名前赴烟臺防勦○聞總理衙門初九日遞封奏一件略謂伊犁地方有中俄交涉事件請派劉少司馬就近查辦云 
[照會述聞]  
　　福州開戰以後總署照會各國駐京公使謂法旣與我棄好尋仇凡各國在華商人應守局外之例不得以軍火煤斤接濟法人理合懇請貴大臣等轉飭遵照等因詎各公使以總署未將本月初七日諭旨恭錄行知故復稱貴國與法國失和本大臣等未見貴國明降諭旨所請轉飭一節碍難允許等語總署自知疎忽遂將此道　諭旨敬謹重錄遍行照會各公使始不再推辭云 
[津信摘錄]  
　　天津西友來信言前蘇撫憲吳子健中丞與吳清帥前往烟台閱視防務吳清帥隨卽赴山海關云 
[津入望捷]  
　　中法前在馬尾交戰津人口盼捷咅初三晚十點鐘果得有電報稱壞法船三艘居人聞之喜而不寐乃初四日十一點忽得敗耗稱轟壞揚武傷斃管駕並打沈廣艇云云人又髮指貲裂越兩口又得捷電稱閩安砲台轟壞法船兩艘長門砲台壞法船一艘關心時事者均雀躍相告而西人則目笑存之謂此卽克復北甯之故智耳不數日當自後信也現果如是吁可慨也天 
[軍帥防邊]  
　　善厚齋軍憲　津日期經列前報兹悉軍憲係統領神機營兵丁將駐紥山海關一帶爲京畿保障其先到天津者因與李傅相有防務相商也現已到海口閱操矣 
[烟臺近事]  
　　前聞有欽使臨烟各官連日伺候幾於日昃不遑十八日下午五點鐘星使戾止賫有諭旨一道各官於新關碼頭皇華亭陳列黃綢屏幔恭設香案跪接綸音商民觀者如堵大有揮汗如雨連袵成帷之概云○本月十四日東撫陳雋丞中丞經節往福山十六日至　臺騶從無多唯小隊及馬隊各十餘名而已十八日恭迓諭旨翌　仍回福山 
[輕舉妄動]  
　　鎭江西人來信云該處華商於數日前雇定船隻裝載家眷逃往内地盖恐法人猝至不及逃避故先爲此舉也然其怯懦情形巳不免爲也人所竊笑矣 
[尋獲古礦]  
　　古越友人來函云蕭山某君素愛幽蕭檀心梅瓣羅列磁盆苟聞某地産一異花雖水遠山遥不憚裹糧而往素心人别有懷抱固不同老人之愛牡丹也今春往航塢山刈蘭掘地尺許忽見一古礦礦中空無所有惟磁瓶七排列礦門又得一古鼎如鍋式壙内無碑銘不知是何人陵寢礦磚約數百方有篆字曰建甯元年月日馬衛卿造作按建寗爲漢靈帝年號迄今已千數百年而完好如初從未有土花剝蝕夫亦同王魚金椀數應流落人間歟然苟不遇某君之賞鑑則曞牛敲火不過被樵夫牧竪與瓦礫同觀已耳顯晦升沈果有一定乎哉書此爲士不逢時者解嘲 
[請縣國旗照會]  
　　大清欽加二品銜分巡蘇松太兵備道兼辦兩江爵督部堂營務處邵爲照會事照得法國渝盟稱兵内擾欽奏諭旨飭令各防營見有法兵船進口立卽轟擊等因現接曹統領來函駐軍吳淞鎭守砲臺各國兵船商船由外洋來者往往不掛旗號卽有掛者亦在　梢小桅之上瞭望難以明晰誠恐悮爲法國兵船關繫匪輕請轉告貴總領車轉致帶船兵官並諭各商船來往上海進出吳淞海口務褂旂號於頭桅之上使吳淞防營一望而知爲某國之船庶免悮事等因到道自應照辦除分致外合亟照會爲此照會貴總領事請煩查照希卽轉告兵商各輪船一體遵辦望速施行須至照會者　光緒十年七月二十一日 
[吳淞紀事]  
　　寳山縣屬之西門外高石橋畔白楊村昨晨丈量聞將札營在該鎭北之三里地方○陳總統招募仁字營擬卽日赴滬南徽州會舘之老營駐札由楊軍門統帶其徽州會舘之營勇將調往福州并聞尙須在滬添募四營也○前日下惠濟兵輪到淞曹汨張華浜小白雲輪船於昨日下午四點鐘進口值往申浦○前泊守張華浜之俄國兵輪兹悉卽前日駛往福州者○前日午後由小火輪拖帶沙船十五只廣艇三只均停張華浜之南沙塢大約俟各物運齊始能堵口又運到大木頭多株爲打樁之用○近日砲臺營於晚間防閑緊急各勇通宵不寐疉浦火箭高而且遠誠爲利器○前晚臺北海塘傳聞有陰兵過境○防軍札營民田中刻由王邑尊酌定當堂發給每畝官價錢四千五百文不欲假手胥吏民間頌德不衰○昨日運到軍火頗多○前昨兩日鎭上謡傅廿四日有法船内犯人心惶惶不知此言何自而至也○陳總統軍務忽忙日内微有目疾 
[滬北瑣聞]  
　　浦東金家觀音堂地方鄉人汪大榮年巳五十九歲前日向其表弟徐老三索討欠欵七八千文徐惱羞成怒將汪大榮左臂打傷當卽訴知地保現在自投虹口同仁醫院療治未識如何了結也○寗波人陳彩福年十七歲向在興昌馬車行爲木匠昨日在虹口白渡 
 
 

Page 3

 
 
橋堍經過被某木匠所推之木料重車自橋上直下將陳撞倒碰傷股腹臂膊等處經巡街捕拘入捕房一面送陳至同仁醫院救治云○前報竊物自刎一節業經英公堂訊斷俟提到該犯之岳父吳某再行查訊等因兹悉唐雲卿之岳父楊小弟知被公堂捕提悉罹巨禍昨早急將票銀二百兩送至虹口包探陸栢林處託其轉圜謂現洋業被花销罄盡等語該句探查得票銀尙少六十兩並有金飾等件稟知捕頭押令同至其家抄贓想俟吊齊原贓卽當解案矣○虹口同仁醫院相近有文醫生之西醫館中另立學堂有學徒四人每人每月酌給辛資洋四元日間隨師至同仁醫院學習療治之法約二點鐘時暇則在館讀書現在文醫生因該學徒等貪懶偷安諭知嗣後到館遲滯者每日扣住辛資錢二十文以示薄懲詎各學徒皆不願從游近日俱不到館是眞朽木難雕矣 
[章臺寥落]  
　　租界娼寮不知凡幾枇杷門巷楊柳簾櫳花月笙簫不數秦淮舊院去歲生意塲中大爲减色加以中法啓釁風鶴驚心致歌舞樓臺莫不門前冷落往日妓女樹艶幟者由鴇聘往帶擋多至千元今則寂寂無聞焉甚有負債纍纍無可支度不得已效黃鶴之游　英租界同慶里蘇婦吳氏所開長三妓院於前夜巳將物件搬遷淨盡祗存空屋一區凡墮鞭公子碩腹豪商故徑重尋恐不免人面桃花之感轉瞬中秋節近欲避無臺恐踵其後者將不止寥寥數處也噫吁嘻 
[供詷可異]  
　　前有錢莊四戶控八仙橋陳日豐牛行虧閉兩子均回台州原藉惟將其母陳戴氏拘押比究在案而其兩子總不出來避在原籍家内一切訊理情形均登前報上禮拜二有法國藉之印度人某投案聲訴在十餘年前被陳日豐欠去洋一千二百元向其索討陳戴氏無錢還我將别人欠伊銀四百兩契據一紙交執爲此呈案請追等情海繙譯官與翁太守商議之下見契據係張立卿所出據稱其人住英界棋盤街　太守謂必須傅陳戴氏到案詢明再行傳人該洋人昨將陳戴氏邀到經中西官研訊據該洋人稱被其借去洋一千二百元曾經收過洋三百餘元現在尙欠洋八百元左右未有借據翁太守詰之陳戴氏并其親家謝德華據陳戴氏供稱此票係後五月洋人前來索討因無洋還欠將契據交彼太守詰其共欠該洋人若干答稱約欠洋一千三四百元夫曾還過有筆據交執太守聞言　勝　異原告祗稱欠洋一千二百元汝認次一千三四百元該洋人稱還過三百數十元夫有借據汝則稱未曾還過並有借據殊不可解現在旣自認欠洋一千三四百元當卽押起比追至欠各錢莊銀有三千數百兩亦應清理臨戴氏叩請從寛當爲料理海繙譯官謂張立卿所欠當傳到公堂將銀追出存在公堂俟各莊到齊再爲斟酌翁太守亦以爲然着將陳戴氏及其舊夥親家謝德華分别交保出外下期補詞到案以便傳張立卿到案再核 
[倚勢索優]  
　　法公堂昨據原告婦人李林氏投案訴稱在西興聖街開小烟館度日十七日有名錢子山者到來自稱爲英捕房三十六號西包探名下爲夥說我買私土要索洋七十元方可完結否則要將我拖到英界去但我店之土係向吉祥街土行零剪三元二元不等何來整數洋元可以買私土與之分說奈彼如狼如虎一味恃强後經烟客勸我出洋免事旋講定出洋二十元了事約其翌日付洋當卽併　洋十元於十八日交付伊友馬全寳手轉交錢子山取去豈意十九日復來要找洋十元小婦人何來如許洋元未得交彼而錢竟大怒謂我不識好歹要司西包探到來抄家等語當時謂其恐嚇之言豈料於二十日竟同三十六號西包探來將舗塲毁壞連地板多撬起搜看並無私土小婦人要到捕房喊究被三十六號掌頰兩下現貼膏藥復將短棍擊傷要脅當卽稟報捕房付洋之事有人看見可証旋據法捕頭稱租界章程不拘何事須先知照捕房始准辦事今英西包探及其夥錢子山並未到過捕房故此事全未知曉嗣經該婦喊訴始悉其事實屬違背定章法包探孫寳生禀稱當李林氏　捕後巡捕頭着我將見証拘案因之同英華包探到虹口拘到見証人王元春楊阿玉解歸法捕房至馬全寳係後來他們扭進者翁太守詰之錢子山據供前在虹口捕房爲出店現在三十六號西包探名下爲夥因爲沙遜洋行土船被船戶李毛六竊去小土西塊田我獲到將李送英公堂後尙查得伊夥高勝榮竊土八塊賣在該烟館因之往查太守詰其查到與否高勝榮現在何處可曾獲到前去搜土爲　不報捕房要他們洋元何爲錢子山手舞足蹈答稱高勝榮等業已逃走至去時他們土尙未出缷在其店中被王元春楊阿玉瀾阻相勸被其運出找本不要洋元他們允許我亦不答應太守詰馬全寳據供洋元實不曾取王楊二人向我轉懇錢子山講定酧洋二十元講是溝過並無洋元王元春楊阿玉同稱在彼吃烟十七日晚上之事却是講定先取洋十元講定之後我們卽出外至後來討洋實不在塲錢子山堅執不曾取福洋元公事公辦今他們咬我求卽送縣太守謂卽使未取洋元講定之二十元是何名目汝要送縣署中有何熟人在彼可爲護符錢于山又供稱本地人有事當由縣中訊理不煩公堂懲辦翁太守謂汝倚仗三十六號可知三十六號在中國當差亦應知中國規矩况且汝自供認到他店中時上尙在店中在後軍出旣已知道當塲爲何不拿明是索詐地步兼之十七日講定十八日取洋十九日再待找洋無着二十日卽同西句探前去法子一點不錯着從實供認錢子山仍不認取洋再求送縣翁太守謂送縣尙早着將王楊二人暫爲交保錢子山馬全寳管押再爲查明核斷 
[各執一詞]  
　　前報列寍人董阿生扭送船戶余大財父子至法公堂控稱伊父董阿大被推墮浦屍身無處打勞等情翁太守以事關人命送縣核辦前晚由蔣明府研訊董阿生供稱本月十四日我父所駕之船與余大財煤船一同開赴吳淞嗣因伊船滲漏商允我父將煤連寄我船旋據張茂生來報稱父親與余口角猝被推墮浦中慘遭溺斃求恩伸雪餘與在法公堂所供略同明府詰訊余大財據供是日我同兒子由下海浦裝載煤斤開至楊樹浦地方因潮水不順暫泊候潮時約三更見董阿大在船頭小便忽扑通一聲卽已不知去向因託人報知伊子阿生詎阿生反謂我推墮浦中我素與阿大毫無仇隙如何下此毒手求恩明察明府謂爾等各執一詞証人未到事干重大碍難定斷飭將余管押候提到見証人再行訊明澈究 
[邑尊諭役]  
　　上海縣黎壺山大令面諭皂快各役謂目下防務孔亟案牘繁多爾等奉提經辦之刑錢各案當隨到隨解立卽候訊不准藉延以清案牘並日夜加意嚴巡以防宵小溷跡如敢玩延定干重咎故各役連日忙碌異常案無積壓賢令尹關心民事其眞無微不至哉 
[英界公堂瑣案]  
　　粤人陳德熏控夥紹興人田芳林歴年埠帳吞洋多至二萬餘元黃太守訊供各情節經列報昨陳同陳浦生　案申訴前因并稱田自已揑帳吞欵竟妄推陳浦生所爲今特邀到對質并將各帳呈閱又稱有所付二馬路某廣貨洋四十元竟加寫至一百四十員有該舗發票及田所寫之帳可查田供陳浦牛係東家之侄經管總帳我則在外經收房租早出晚歸收得卽交浦生陳浦生供光緒五年來滬田係二十餘年之老夥計素所憑信者我憑田交洋若干卽收若干一切總帳均由田寫現在起案之帳簿皆田親筆田又稱帳由陳寫惟逐月令我謄抄雖知有弊然與東人叔姪何敢與言只得惟命是聽而已請着陳浦生交出原賬便可明白陳浦生又稱原帳亦係田寫總之帳薄均經田管今被陳德熏檢日帳自眞僞二本惟不齊全缺少之簿亦應令田交出田又稱伊元年分來滬總管帳務自已作獘遺害於我陳　熏又稱日係父親所用之夥父亡後我尙在廣東田按月抄寄細帳現在核之均不符合細帳可呈安得希圖推缷太守向田曰旣由陳浦生總管帳務因作獘而命爾再謄僞帳爾何竟任其所使如果屬實通同作弊不問可知爾烏得推缷今可直說否則憑簿據而論咎全在爾田稱陳浦生亦是東家我祗 
 
 

Page 4

 
 
任其所使毫無通同作弊之事太守問陳浦生爾旣與中同處田若此作弊爾何竟全不覺察陳供所收房租及一切出入總帳皆由田管淮當時似乎帳目相符及結帳則不合矣太守又謂田曰照爾所言爾無不是事皆陳甫生所爲然則陳德熏到滬爾曾告知否田稱我曾告明伊總不理陳德熏又稱豈有告我而勿理之理田語實荒謬之至太守謂揆　情形田若林殊屬非是隨飭管押又諭陳德熏查明田若林侵吞鉅欵曾否在滬置産立業稟候核辦各帳發還○一百七十四號華捕稟稱姚順得徐正郎推木料車不愼撞倒孩子傷勢甚重當卽舁送醫院并拘姚徐二人送案戴再春上堂稱我亦在路被帶傷手脚姚徐二人同供實因誤碰只求施恩黃太守飭候受傷之孩投案再訊○戚明才訴稱昨絲棧中令我負絲頭一綑被朱春泉毛阿五等欄阻行兇毆傷頭顱腰　幸逢巡捕拘住送案求請騐傷究辦朱供現充籮間夫承當官差邇來生意均被野雞挑夫攬去故與理論爭毆　供與同施繙譯謂租界中毋論何項生意任憑主顧向不容恃勢把持今朱毛等竟若是把守行兇請爲重辦黃太守騐　戚明才受傷屬　朱等圖　六元給戚養傷再各押兩禮拜以儆　楊華氏訴稱　開設石作昨王阿林孫金和前來硬借　門首石梭二具拿去我極聲呼喊由捕拘獲送案王孫二人同供向該氏　取石梭不依與之爭執致被訴捕拘案黃太守判各枷一月發頭門示衆石梭交該氏領去○曹永亭訴稱昨擕有洋傘雇坐東洋車突被沈月卿阻住　言傘是竊贓竟欲取去與論爭執適有巡捕到來拘沈送案沈供與曹相識偶問伊傘從何來伊卽動怒將我交捕施　譯謂沈月卿胆敢妄稱查贓圖訛請辦以儆黃太守判責百板洋傘交曹永亭領去 
[書補註秋水軒尺牘後]  
　　尺牘不難於整而難於散卽尋常　應之作亦須輕倩宜官人方爲入彀許葭村先生所著之秋水軒近最通行其中所運用之典皆人所習見習聞原不必用註惟爲初學計有註更覺省目惜京木挂漏訛悮太多閱者憾焉現在管君秋初曾註五千餘　訛者正之闕者補之是誠後學之導師抑亦葭村之知已也是書業已刻成昨承持贈一帙因書數語以誌謝忱其詳另登告白於報後并悉管君新　 
刻悼紅吟一册是諸同人和其悼亡之作　綿悱惻情見乎詞世有潘黃門其人當不忍卒讀 
[題孫泳甫焚香讀易圖]  
　　不從禪理索空空獨把羲爻握掌中曾擬立談致卿相今徒义手傲王公祇因植品由夾峻莫怪傳神未易工 
[一縷餘香留處久簾埀深篆烟籠] [  倉山舊王走筆]  
[疁城廖季仙先生來游滬上談次知係舊戚頻行又贈佳章依韻答謝卽希郢政] 乍相逢便結詩盟話到葭莩倍有情愧我庸庸甘伏 
[處悵君草草計歸程竹林幾輩騰達梓里由來重老成鶴野雲閒人矍鑠海天指點晚霞明] [  倉山舊主酻草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[和戰平議]  
　　合地球上之萬國而相與往來交際時平則相見以玉帛事變則相見以干戈交鄰之道原止有和戰兩字然當和而和當　 
戰而戰與不當和而和不當戰而戰其理顯然夫固盡人能喻之能言之若不當和而不得不和必當戰而姑不與戰此惟達權者知之守經者不知也貴館於十三日報内登有粤海釣徒一書次日復有論時勢之岌岌驟閱之似近偏見難饜衆心及反覆循誦知實具忠君愛國之忱是規時勢以立言非妄抒議論者所可同年而語乃議者不察若貴館有抑揚於其間多方駁詰甚有痛詆之者以爲當今之世只有戰而無和其義憤之氣不佞讀之亦深相欽佩然以兩國生靈出入於槍林砲火之間事非見戲自宜熟思審處籌及萬全方無後悔若徒張大其詞冒昧嘗試不特敗固可憂卽僥倖一勝亦不足以爲喜葢今日之法人非昔日之髮捻可比髮捻雖蹂躪數省其巢穴究在我域中但得師武臣力電掃颷驰無難殄滅淨盡苦法則去華三萬餘里隔越重洋其水師之精素稱雄於海上卽使今日者聚閩洋之法船一火而焚之孤拔死法兵殲海氛廓清高築京觀其能保法人必不再犯而我國便可奏凱撤防乎且不特此也現計直隸奉天山東江南浙江福建廣東廣西雲南及沿江之湖北江西安徽之　省因法事而設防當不下三百餘營每月月餉火藥鉛彈及一切開销約須銀二百萬兩一年内卽須二千四百萬兩若法之兵船在中國洋面者不過十數艘斷不須二百萬兩一月設今年不戰明年　和禍結兵連迄無寗歲是豈持久之道况我戰勝而不能向法索兵費法戰勝而能向我索兵費則不僅現之防營固須二百萬兩一月卽閩洋中之法船其每月費用日後究由法出抑由中出亦尙未定也論者又謂現卽議和法必所索不貲且恐篇各國笑不知中法卽出於戰亦必終歸於和現議和而恐法多索豈日後議和而法必一無所索乎基隆之砲臺被毁馬尾之船局溥校輪船廣艇　沈殆盡砲臺船局轟毁無遺似亦足償諒山之一役法或可以低首降心以相從　必待其增兵來華恐異日愈難理說論國是者於此處宜捋遠見正不當僅恃一時之血氣也總之法有水師可以攻中國中無水師可以攻法國是彼能來而我不能往猶之奕者舉棋法已占一先　待貴館前論祗稱目下宜和不宜戰而不籌及於旣和後如何以圖其成未免語未透澈宜乎遭不知者之排擊不佞則以爲姑先與之和而和不徒和必也舉人才盡地理　軍械專利權而尤莫要於革除積習若猶是文恬武嫖外强中乾苟且因循含糊粉飾用人而專徇情面製器而競便私圖天算不精地圖不熟未戰先潰清談自高拘成見而罔知變通昧先機而但恃剛愎是和固非保邦之善策誠不若一戰再戰之爲愈也 ]Z>泉唐草廬漫稿　 
[日本風災]  
　　本月初五日午刻日本長崎一帶雨師稅駕勢若傾盆至四點鐘飛廉氏更飛揚跋扈聲震長林一時風聲雨聲崩磕砰騰直如萬馬千軍之勢港内民居倒者不計其數河下煤艇不及措手半被捲沈號救之聲耳不忍聽各商輪咸爇火以備開避事後查得高島地方被災最重吹倒民房六十餘戶覆溺煤炭船二十四艘遭風墮水者六十一名其中男二十名女四口屍身不知所在想已被巡海夜又邀至龍宮玩賞矣誠慘矣哉 
[日本船政]  
　　聞三菱公司向英國船廠購一火船名曰横濵定期九月一號爲始往來上海以代東京丸輪船其東京丸攺行神戶横濵　 
兩港該公司近又向大坂商船公司購得鎭西丸輪船價洋三萬餘元現就兵庫縣船廠大加脩繕一候竣工擬駛行神戶長崎朝鮮等港云 
[保商觀戰]  
　　日本聞中法業已開戰卽派紫紫金剛兩兵船駛至中國保護商民並傳電令駐泊上海之天城兵船開赴福州觀戰觀此亦可見日人之留心時事矣 
[游興不衰]  
　　軍檄紛馳海防日棘是以中元令節本埠節會經已遵示减去儀仗清道入壇而觀者亦甚寥寥昨得蘇友來信悉是日吳中賽會之熱閙遊人之紛遝固不減於往時是日天極鬱悶會中會外無不揮汗淋漓遵陸而行者萬人空巷無論巳向河干而一望見七里山塘艤舟如蟻扇影衣香聯翩裙屐令人目不暇賞入晚排帮停泊緑楊明月照座紅燈客大白以狂浮妓小紅而低唱至宵分始卸舟登陸一日之費不知其幾何蓋吳人冶遊有癖固不以風鶴頻驚而稍形衰替也 
[京口瑣言]  
　　鎭江典鋪向止和記公和二家俱設租界左近且以洋商出名其息與期未克盡遵舊制前年浙紳胡雪巖觀察新開二典一名裕豐在西門内堰頭街一名祥泰在西門外萬家巷並將公和盤頂改稱豐裕子錢减至按月二分期雖二年爲滿然滿後三月仍可贖歸遠近貧民頗得其利不意去冬三典同時止當招盤於是窮袴公欲向長生庫貸錢者祇取給於和記一處而和記亦以資本有限挹注爲難除衣飾外概辭不質郎可質者亦止以靑蚨五千頭爲率延至今春該典亦即停止查該典本嶺南人集股所開此時大半將股本撤出另開茶酒肆名曰京江第一樓未幾和記有人頂替易名聚和息取三分一年爲滿近有徽商携資來鎭接瑣豐裕牌號萬鎰仍取息二分二年爲滿己於六月朔開張貧民皆極口稱使云○京口西門外運河邊某姓於初四晚四鼓之時因燒臭蟲燃及蚊帳火遂冐穿屋頂霎時間紅光燭天勢不可遏幸各水　 
龍聞信馳救且賅處近河水道較便得以隨卽撲滅去致延燒惟焚去草屋六七間而己誠不幸中之大幸哉 
[受責輕生]  
　　潯陽南門内李姓子以小負販營生堂上椿萱怡怡愛日牀頭人亦琴耽瑟　黽勉同心近因蚌胎暗結輙喜晝眠烹飪縫紉未免稍形廢弛翁姑屢斥其懶李心弗善也上月杪某日李子因洗澡水凉與妻齟齬母怒　李頰數下父聞之亦貴以杖李忿極遂購紫鴉膏　 
吞服毒發而斃噫李雖怨憤塡膺無可伸說然獨不念堂上慈烏閨中寡鵠而竟命等鴻毛乎此種愚夫誠不足惜已 
　　秋夜雜感八首用須江奇憤生韻錄寄芸生姊丈懷喬二哥同政　○金風颯颯撲簾　客夢沉酣醒得否消夏猶餘瓜李與入秋又作稻梁謀一變凉月窺書幌百疉輕雲罨畫樓極目家山易棖觸吳門親舍思悠悠屋角斜陽驚易昃案頭詩卷課閒功客牕詩思經秋淡極浦濤聲入夜雄楊柳潛銷無賴緑海棠初暈可憐紅凄清最是蟲吟壁聽罷花南又葉東嚴霜一夜萎秋蘭淚揾紅綃總不乾剗艸漸衰心尙活落花未塟骨先寒哀蟬畢竟悲金粉倦鳥還思振羽翰一自驂鸞人去後秋光銀燭合難歡訛傳鸚鵡誚檀奴欲表蒼蒼咒水符鈿盒香囊鐫臂譽蘆簾紙閣畫眉圖迥黃有音翻成緑惡紫何心爲奪朱一事最能撩綺思隔樓笑語聽模糊愁腸廻結意難降欲把紅絲濯滬江爻裏評章猶測六夢中好事已成雙痴情祇恐貽花笑豪氣休誇要筆扛留得衣襟殘綫在此情終不付飛瀧憤事憑教咄咄專靑衫身世究何如射屏力弱空思佳彈鋏才疎莫嘆魚硯北文章淆得失天南消息悮盈虚將軍談笑皆韜略誓斬樓蘭任毁譽十里珠簾古旅墳香街繡陌日斜矄車聲徹夜燈摇電蜃氣凌霄屋接雲窩號銷金酣客夢家無儲石恥人聞世情逐末君休訝榮辱須知貴賤分潮去潮來竟若斯繁華如夢客如痴弓衣團兩今豪客破帽磣衫舊俠兒絃管縱教忘歲月冠裳何必溷華𡰥有誰能洗乾坤陋重賦元和聖德詩白露後一日吴縣黎牀舊主客古滬揉雲館艸　 
[上海北巿盆湯衖絲業會舘主斾少欽經收接募山東重遭水灾加勸江西蛟灾賑捐七月十八九二十日第三百九十八九四百次清單]  
　　　　○集善堂主人由本埠新泰厚票號曹益甫先生交來規銀五百兩愼德堂魏由福建傽州府寄啓昌羊行來四十元周浦夏史靑　願祈室人周氏冥福由申報舘黃式權兄來十元楊端生由蘇寳順局來五元鼓瑟琴軒由鎭洋署錢伯英兄募交永義昶局來一元樂安愼餘主人由閩正大局來一元○蘇省錢唐金山如司馬代募捐册吳縣河亭九今夏由山東回籍平安酬願三十元侍其知非子求三兒病痊五元由全盛局來○含山樂智居士由銓昌祥局來萬應靈膏一百張○南巿隱名氏電氣箱一個歸併助賑彩票册以上十八日○夢麟人爲内人病許願百金　愈先繳同折杭全盛局來五十元仲記求病速愈由浙杭吳寄福潤局來念元順誠合記求合家平安十元莫釐山人求諸恙速愈由本埠謙愼安条棧來十元不書名移救命墩未畢舊願添助由蘇全盛局來十元沙溪協記節儉願助由永義昶局來八元嘉定棣華書屋秦書畵潤助由蘇太史第寄全　局來三元　開一元錢七百文陸宏　祈身强　三元　邑漬芬堂由蕭通順局來一元泉州古浮卡委員劉君蔭泉旗照罰歎鐪胚十元陸振麟二元免口舌鐪胚二元林廷新鑪胚兩元玉樹堂劉端星堂陳霞生舜臣四戶各鑪胚一元以上八戶由南巿義大烟號福建寄來○太倉繆君季豐代募捐册恆農伯子求四季平安二元不書名四開一元由永義昶局來○北平頴川子由鎭江億大局來仇十洲手卷一個　面表一只○第一百六十四日出售助賑彩票嘉定鄧一千零五十七號一張洋二元以上十九日○慈谿董鮑氏祈資冥福由晋生莊葛鳴齋兄來二十元白門林子游由福興潤局來二十元金宗保求妻病速痊由嘉善孫贊清兄募交全盛局來二十元四知軒主人求父病愈勿藥完愿由方守愚兄夾十元無名氏由烟台福興潤局來十元甌郡紳士由吳門戴寓聲道人募交通裕局來六元洞庭席守印由公平棧房來三元張不留名爲子求保康健完愿一元以上二十日 
[上海絲業會舘籌賑公所施少欽經收江西景德鎭蛟灾賑捐第五六七次清單]  
　　　七月十八日廣東陳姓祈保慈親延年益壽由本埠善昌榮棧來規銀二十兩江蘇無名氏八元蘇城辟疆園主寒熱傳染求佑卽痊由江君賢寡交通順周來五元幕閒子爲老母患急痧症求佑轉安完愿由蘇通順局來二元○十九日鎭江同德莊由黃映堂兄來三元○二十日四知　主人求子女各病安痊由方守愚兄來十元　唐知命庸人移中元節薦祖經資由梅里永義昶周來六元洞庭席守印由公平棧房來三元錠球餘資三元茂苑楊繩武求妻外症卽痊由蘇寳順局來三元吴姓求小男病痊由怡和洋行來二元滬城筆君氏求胞弟患瘧卽痊一元安徽李榮泰義和記一元蘭芬書屋一元仁和汪師僑汪師修求平安二戶各一元合併聲明 
 
