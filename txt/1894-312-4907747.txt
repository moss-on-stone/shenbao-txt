# 1894 - 312 - 4907747

 

Page 1

 
 
[訪事已定] [  申報館主人啓]  
　　本館招請金陵訪事人業已訂定恐諸君尚未周知重勞下問特此布告惟希均鑒 
[新印繡像醒世姻緣告成] [  三馬路申昌書室啓]  
　　是書爲西周生手箸雖倣章回體例而和平中正絶無穢褻情形時而寫才女之綺思時而傳佳人之閨怨時而記名臣之功績時而狀俠士之行　繪影繪聲各極其妙誠小説中出乎其類者也更延名畫史績成繡像冠諸卷端不特　　如聞抑且鬚眉畢現兹已告蕆每部分裝十本釐定碼洋一元四角诸君子盍亦於酒尾茶餘藉此作掃愁之帶乎 
[三百九十一號畫報告白] [  點石齋啓]  
　　近有濯足扶桑客以倭主倭后及倭太子等小像見示本齋因倩名手先將倭主之像亟爲摹繪列諸報端俾共知今天下之兵連禍結生靈塗炭者皆倭主一人實爲之而其國之困窮至以紙製衣頒給兵士尤爲窮形極相及中土之奇聞軼事併繪爲圖卽日出售此佈 
[請特設四部議]  
　　從來上有堯舜之君必下有臯夔稷契之臣爲之輔佐而始能國富兵强久安長治故堯以不得舜爲己憂舜以不得禹臯陶爲己憂雖有聖主賢君從未有一人孤立於上而能政布於八方威加於四海者也試觀唐虞之世八元八愷二十有二人佐治於内四岳十有二牧分治於外兵刑禮樂水火工虞明農教稼各有專司斯則責有攸歸事無不舉惟官稱厥職人效其能一人在上而羣策羣力奔走於下上則令出惟行下則奉行弗失上以實求下以實應時或都兪吁咈於殿陛之間一德一心彌見明良喜起之盛今也不然一官而兼數職事非素習不問其能否但以資格爲升遷一切悉委之於吏胥上下其手舞文弄法莫燭其奸以爲例在則然積習相沿牢不可破甚者以賄賂之多寡計班爵之崇卑包苴朝入銓選夕行間有一二能任事副職者皆擯而弗用此豪傑之士所由灰心也今欲翻然一變其故轍莫如用人行政使之各當其才六部之官必自少學習專治一事毋紛其心果能長於厥職則加拔抉由部曹以至卿貳始終不出此一部之中聰明由歴練而出自不至溺職而廢事也邑宰州牧皆必行久任之法三年而行報最能者擢而不能者黜疲玩貪婪者沙汰之斯庸退異進賢者在位而不肖者遠矣如是庶幾其少治矣乎猶未也今欲開物成務通商惠工理財制器弼教明農莫如於六部之外創设西部大官一曰商部一曰驛部一曰學部一曰藝部皆當特簡重臣以總其成而專厥責商部所管理者爲絲茶鹽鐵織紡烟酒仿造西洋器物并各省礦務以濬利源以握利權一切皆循行泰西之法度而規仿其用意之所在凡事或歸官商合辦或商辦而官爲之助毋遏抑而剝損之以掣其肘泰西列國凡有大興作大舉動悉由衆商創其端而官助其成貲不足則行借貸或津貼其費使其功不至半途而廢垂成而隳此其用意皆以利國而便民官商合力上下一心所以其事易舉而且要之於恒久也今者中國絲茶兩項疲敝極矣不思所以變計而亟加整頓後將至於益壞而不可救鹽之弊政極多當處之以善法始可實收厥效而利歸於上鐵政爲礦務中之大綱英國止屹然三鳥以產煤鐵獨饒而致富强亦由其經營盡力而然中國礦務未臻美善雖立公司多致折閲惟開平一礦出煤獨旺然亦以資本之鉅可以支持凡事有定識必持之以定力豈獨礦務一端爲然使開創者幾經籌度心力交瘁而始覩成效而繼承者無人遂至中輟徒使已成之功廢於一旦豈不大可惜载各省督撫勢不能久於其任後人往往不諒前人之苦衷或且議其無益譏其多事或畏難而苟安或乏貲而無繼祗以一疏空言遽爾停止旣有專員前後皆出自一人自無此慮矣中國各省驛務之壞其弊不勝枚舉一紙文移動至經時累月其因風雨而阻滯者無論矣竟有歴久浮沈不可究詰者泰西諸國陸則有輪車水則有火船雖數萬里之遥刻期而至從無遺失之慮且取價殊廉日本仿之而行名曰郵便官民咸稱便捷中國何不起而爲之使與電報相爲表裏亦可與鐵路相爲維持鐵路者所以廣引商貨化貧爲富非通内地不爲功商賈繁旺之區亟宜興築鐵路爲至要莫如仍依張香帥原議分年籌費由漢口開路以抵蘆溝橋而達山海關則秦隴楚蜀晉豫之商貨日出日多轉輸益遠商利自饒民間必有自　公司依幹路以築枝路者不必官爲籌欵驛務之旺正可六通四闢富庶之機蒸蒸日上不僅有事之時徵兵運餉爲便也故驛務大臣可以兼管鐵路電報三者實一氣相通者也中國雖學校林立各邑皆有訓導教諭邑之大者有正有副别設書院延有山長用以培養人才其用意可謂周且至矣抑知所習非所用所用非所長平日所有應試之時文詩賦旣工且敏逮乎服官之日盡舉而廢之然則所謂幼學壯行者果何事歟是其教養反不若泰西之善也泰西學校之中所教一材一藝少而習之長而行之從無虚延歲月玩愒日時且其習藝也精其用心也專文武無分途士商皆一致竊謂教養有實濟斯學校有人才論致用於今日則必求沿達時勢之英才研精器數之通才練習水陸之將才聨絡中外之譯才體用兼該上也體少用多次也當風氣初開之際必有妙術以鼓舞之則人自濯磨矣逮賢豪競進之時必擇異能而倚任之則事無叢脞矣治海各省先當設立船政學堂水師學堂武備學堂藝術學堂由漸而達之内地其次尚西法教西學習西國之語言文字以通彼此之情多譯西國之書俾識其政治民情山川物產以盡其變通此皆儲才之要論也如徒曰帖括而已卽謂之無人才可也自泰西創行機器以來事半功倍物美價廉洋布洋紗暢銷於中土蓋其爲物出自機器潔白匀細迥異尋常華民皆樂購用而中國之織婦機女束守坐困者奚啻千百萬人今僅上海武昌購機設廠所出殊少不足與西人爭利自宜推行之於各省而推溯其源莫如先教民以藝術古者百工居肆以成其事物勒工名器無　苦周禮考工一記言之何嘗不精詳周至泰西於製造一門無不力爲講求有創作奇技巧術者許專其利若干年他人毋許倣造别加賞賚以旌異之苟造一器未底於成而家財已匱者則告之官官助以貲果其有益於國家有利於民生則寵之以官爵日本於各種藝術皆考求西法多就專門名家而肄習焉務求其必成故其所製之物精美絶倫有所倣造幾於畢肖無難以僞混眞西人咸贊其能每閲數年必舉博物會奇製妙器咸使入會以炫其所長果其超羣拔萃賞賚有加其他則如養蠶繅絲之法植茶焙葉之方鍊鐵開煤之學一一講求整頓是亦利用厚生之政探本握要之圖也上之所重下自效焉則藝部之設爲不可緩也 
[觚稜日麗]  
　　年例於春秋兩季應放俸米時預由都察院開具旗漢御史銜名請派各二人稽察王俸米兹届光緒二十年秋季俸米支放之期經都察院請派稽察俸米御史一摺於九月二十一日具奏奉硃筆圈出這稽 
 
 

Page 2

 
 
察王俸米著監察御史增濟松齡楊晨戴恩溥去欽此○九月二十○日爲諭祭和碩睿親王魁斌之嫡福晉富察氏之日主祭爲署禮部尚書麟大協揆於雙旗竿關帝廟會齊睿邸備黃亭鼓吹儀仗在此接舁祭文並派護衛官花衣補褂乘馬往迎導引至石大人胡同本府睿邸率世子於門左跪迎太常寺官捧祭文入前有禮部官四人導引主祭率執事人員步入致靈前先將祭文由禮部官二人開展太常寺官宣讀畢暫奉於黃案上由執壺琖之禮部官遞酒於主祭官主祭官跪奠三爵禮部祠祭司滿漢掌印左右侍儀奠畢主祭起太常寺官捧祭文前引禮部官四人導至燎爐焚化睿邸率世子向上行禮謝恩主祭率諸員以出睿邸率世子跪送如來儀諸官悉散○兵部爲知照事武選司案呈現出有廣東羅定協右營都司一缺照章截歸九月分由部推選按照奏定及變通新章應由漢藍翎侍衛擬選查有榮績年三十二歲滿洲正藍旗人由内戍科武進士漢藍翎侍衛行走四年期滿引見奉硃筆圈出以都司用欽此應將該員擬選是缺相應知照貴領侍衛内大臣處查照並飭該員於九月二十五日赴天安門外本部朝房聽候掣簽○杭州將軍吉仲謙統制和遵旨來京祝嘏現已入都暫寓於廣濟禪院繕具安摺膳牌差弁於九月二十二日夜子刻齎赴西苑門交由奏事官呈遞仲謙統制亦於二十三日寅刻趨詣西苑門在散秩大臣公所候旨迨奏事官發事時將安摺發還口傳奉旨知道了欽此蓋因聖躬弗豫故未召見仲謙統制遂乘輿回西四牌樓南兵馬司本宅○前國子監祭酒盛伯犀大司成昱以皇太后六旬萬壽擬請隨班祝嘏取具本旂結文報部核辦○吏部爲示傳事准海軍衙門咨查有鑲黃旂滿洲中林佐領下候選知府尹良堪以調至本衙門水操内學堂當差相應咨行各該衙門查照迅傳該員前赴本衙門内學堂認差等因到部相應出示應令候選知府尹良前往海軍衙門内學堂認差可也○禮部爲知照事所有甲午科八旂總譯鄉試新中式繙譯舉人奉旨著於九月二十八日在保和殿覆試欽此相應知照内務府轉飭於是日黎明開放保和殿槅扇並預備茶水 
[旅順警信]  
　　昨日接得一信云十四日倭奴將旅順口占據所有在旅順之華軍見倭奴由陸來攻略不阻止駐守旅順口之道員龔姓及諸武員皆先於初九日舍而之他大連灣先於十一日失守金州於初九日失守各路皆由倭將大山率領倭奴長駈直入所有兩處之軍裝砲火高積如山軍士亦多若繁星不料一遇倭奴卽相率退避殊可歎也至其時北洋各輪船則皆在大沽口云 
[不矣調停]  
　　寓京西人來信言初八日總理衙門照會英德法俄美等國駐京欽使請其調停中日戰事各國欽使接文後旋卽函覆恭親王謂此時調停已覺太遲云 
[牛莊近事]  
　　西友由牛莊來信云近日約有敗仗散歸之兵勇二千人四出滋事有一統帥號令素著嚴明將散勇所執洋槍逐一收回以免傷害人命然人心惶懼已有避至他方者矣○某日忽有數千人欲附益生輪船船中實不能容辭之又不願去不得已求英兵船派兵駈逐於是大半登岸然船上尚有二千人當駈逐時有濟死者有墜水而死者亦可憫已○市中銀根甚緊有一日每洋銀一元值銀九錢二分而騾馬之價則爛賤如泥計馬一匹祗值銀數兩騾一頭祗值銀數錢 
[英兵就道]  
　　昨報紀英國擬在印度調兵六千名至中國通商各口岸保衛英人云云兹聞此兵業已就道不日當至寍波之舟山駐紥再候分調各處以資保衛 
[松城火警]  
　　松城華亭縣署西首下岸洽興油燭店於本月十三夜二點鐘時失愼烈燄飛騰不可嚮邇登時延燒東隣米店飯店湯團店糕餅店西隣肉店油炸檜店榖香村　食店迎鶴樓茶館薙髮店對顧豆腐店程姓住房瞿姓住房肉店萬祥銀樓廣貨店飯館整容店連陞客寓植利盛烟膏店時緣西北風甚緊火勢猛烈並延燒油燭店對河之周姓等門面四家直至天色將曙火始漸殺當火起後警鑼四出東西兩城外並城内各洋水龍風馳電掣而來奮勇噴射幾如萬道銀泉連陞客寓與該油燭店望衡對岸火燄逼近兼以後無出路家中老嫗兩人及男孩養媳各一並借宿之船夥某甲妻女二人均因不及逃避同時葬身火窟翌日倩人翻檢始於瓦檰塲中先後扒出則皆如焦炭一般其隔河被焚之某姓房中屍棺一具倉猝未及舁出亦已焦灼不堪良堪浩歎 
[汛弁被戕]  
　　嘉興縣劉邑尊訪聞曹莊鎭近有客匪開塲聚賭遂會同嘉協營汛官李千戎並水師砲船於十一日往拿及抵其處客匪皆已遠颺遂將賭棚拆毁相率回來約行十餘里突遇客匪竟敢公然迎拒鎗刃齊施官兵未及準防忽一彈飛來擊中李千戎太陽穴仆地而殞官兵奮力追拿匪已紛紛逃竄卽於當夜回城報知張協戎及楊都戎各於十二日清晨至東碼頭舟次檢視鎗傷爲之惻然其時李千戎之妻子皆已到塲悲傷不已協戎等各以好言撫慰旋在碼頭建廠備棺成殮適值宗太守因公赴省遂會商劉邑尊調集嘉協練軍並水師砲船往拿客匪意在必獲爲千戎報仇雪忿也 
[火警續述]  
　　初七日杭垣城隍牌　大火已列前報兹悉起火者爲小城隍廟廟中僧侶四人因晚間有施放焰口之事囑香工早炊夜膳膳畢香工卽挑經擔先往僧人隨同出廟僅留一沙彌看守門户而沙彌因左近財神堂演木偶戲將門虚掩潛往觀焉遺火廚下無人知覺比及穿屋則已不及救護各義集水龍因散而復興一時人夫難集皆有不甚踴躍之意中署洋龍雖首先到塲亦覺獨力難支遂致延燒　外各龍赶到已成燎原之勢該處市面熱閙列肆而居者類皆殷實鋪户被焚貨物甚鉅中有洪昌南货棧自恃四面皆有墻垣可以無恙不料後面廚屋爲火星飛入頃刻延燒施救不及各夥僅逃性命不好搬物通計貲本被燬者約值萬金豈不大可惜哉 
[祝釐紀盛]  
　　初十日恭逢慈禧端佑康頤昭豫莊誠壽恭欽獻崇熙皇太后六旬萬壽常鎭通海道呂鏡宇觀察先期頒發紅諭自本月初一日起至初十日止凡軍民人等一律張燈結綵敬謹祝釐各官咸於一月内俱穿蟒袍補褂不理刑名並飭辦差人等在西門内萬壽宮灑掃潔凈搭蓋綵棚陳設一新是日天甫黎明鎭城文武印委各官紛紛齊集迨班次排齊卽行三跪九叩禮鳬趨表範虎拜修儀分庭燎寳燭之輝覘佩玉鏘金之度雍雍肅肅誠盛歟也副都統保統制諭令八旗營官在公衙門擺設茶供懸掛各種明燈其燈景之奇巧如明角燈鰲魚燈鳳凰燈螃蟹燈獅子燈八仙上壽燈盡態極妍鈎心鬥角並陳設玉器玩物雜以奇葩異卉俾觀者眼界一新此外税務司英領事署以迄耶穌天主各教堂均雇工匠高搭五色彩棚懸掛紅燈上書萬壽無疆一統昇平等字各西人住宅於黃昏時彈琴奏由音韻悠揚並燃點燈毬施放花筒爆竹江中所泊各公司躉船兵船亦高揭五色彩旗洪波漭　中如雨後長虹橫亘天半眞奇觀也鎭江關例應給假停公以伸慶賀道署由内達外一望燈彩辉煌呂觀察招集梨園子弟清歌妙舞共慶昇平薄暮盛設筵席邀請在城各官讌飲水陸分陳管絃競奏霓裳一曲響遏行雲誦羅衫葉葉繡重重金鳳銀鵝各一叢每徧舞頭分兩向太平萬壽字當中之詩覺天上人間同此歡樂耳城廂内外大小店鋪皆高懸各色彩毬租界中義和洋貨鋪及各商家亦徧掛明燈爭奇鬥勝妍麗無方洎乎曜靈西墜皓魄東升但見萬盞明燈光燭霄漢金吾不禁玉漏停催其最熱閙者由銀山門至西門大街萬道燭龍光明如晝璇閨秀質綉閣名姝聨袂偕來密如梭織猗歟盛哉 
[逃勇正法]  
　　駐紥鎭江督標親軍營近奉南洋大臣劉峴帥來電調赴天津以備防剿定於初八日拔隊起行有後哨勇丁六名畏葸不前乘間逃脱該營管帶點名時始知之卽飭哨官帶勇數名四處跴緝旋在甘露寺西首拘獲一名尚有五名不知逃往何處哨官將所獲之勇帶回營中禀明管帶訊問之下該勇默默不作一語管帶飛禀大憲旋奉回文卽照臨陣潛逃例在南校塲斬首示衆 
 
 

Page 3

 
 
[軍麾北上]  
　　統領兩江督標親軍全軍劉廣才軍門於六月間自金陵將五營兵丁移駐鎭江以資防堵已紀前報兹悉軍門現奉兩扛總督劉制軍檄飭將所部親軍五營迅速赴津聽候調遣軍門奉檄後卽於十一日統率虎旅乘舟北上矣 
[文星將蒞]  
　　客有從太平府至蕪湖者言於訪事人云新任安徽學政李筱巖宗師請訓出都其瀛眷已先行南下本月初二日由金陵行抵太平節署前任吳肅堂文宗隨命將署内上房騰出以便卸下行裝宗師則大約望前後可抵金陵二十後卽可按臨姑孰矣 
[兵差續述]  
　　蕪湖訪事人云皖南鎭李壽亭鎭軍經兩江總督劉峴帥札委至蕪湖招募果勝新軍足額後定於本月初二日帶隊啓程届期因船隻尚未齊備至初三日始就道計艨艟七八十號用小火輪船三號帶赴白門聞所招新軍兩營計共一千名每棚例用長夫二名火夫一名合共一各三百人再加鎭軍之隨帶親兵及隨員等人都至一千六七百名當開招時　旗甫閲一旬而壯士之投袂偕來者已不知凡幾洎拔隊啓程後不遠千百里而至者仍絡繹於途累百盈千流落境内轉瞬天寒風緊凍餧交加難免不變其初心轉爲地方之患袁觀察特於月之朔日傳見保甲文武各員弁嚴諭各分叚巡員務各將所轄地方飯鋪烟寮嚴加盤詰如有容留無業生人情事卽將其店發封並派保甲總局饒芷薌刺史保甲總巡婁午峰少尹緝捕委員李葆林副戎每夕各帶通丁通境巡察亦防患未然之意也 
[禾中瑣語]  
　　初十日恭逢皇太后萬壽聖節嘉興府署於初九日傳班演劇至十一日爲止嘉秀兩縣於初十十一日各演戲一臺城中各店鋪咸於街心搭蓋燈棚萬盞明燈入夜時一齊然點彷彿霞起赤城光摇銀海冶游裙屐掉臂偕來熙熙然攘攘然洵極昇平盛事也○宗太守於十一日乘舟赴省謁見各大憲面禀要公○嘉興縣劉邑尊因公赴省已於初六日回署○新篁鎭鄉間盜案與平湖相近又武弁曹姓自江蘇來禾招能借住祥符寺非亭符寺前報云云乃訪事人之悞也 
[太守回温]  
　　温州府徐太守前奉蔣觀察之命來杭謁見中丞禀商海防事務并請領軍械現已事竣於初六日向各署辭行卽由江干登舟回署是日由軍裝局撥給軍火若干雇用民夫百餘人搬運至上馬頭裝載并派楚營勇丁二十名一路護送到甌 
[津水雙鱗]  
　　本館常駐天津訪事人來書云統領奉天馬步練軍左軍門寳貴力戰捐軀所部練軍由盛京將軍札委蔣軍門接統軍門以平壤一役奉天軍士多半陣亡刻需招募補充以符原額爰飭部下赴天津溜米廠開招一俟原數招齊卽當帶往前敵云○天津爲京洛咽喉鞏衛皇畿地關險要刻由本籍紳宦王侍郎文錦張方伯夢元曹軍門克忠以及鄧善卿鎭戎爲團首擬募民團一萬人或二萬人以備倭人衝突上月二十日地方官掃除貢院以便侍郎回籍後暫駐襜帷連日侍郎謁見李傳相與方伯等會議章程 
[烟臺近信]  
　　昨接烟臺訪事人來函云撫憲以烟臺係通商口岸五方雜處良莠不齊前曾札飭所屬州縣辦理民團民由福山縣出示曉諭遵照辦理矣○自天津等處拿獲倭奸後烟口亦謡言四起或謂某茶館搜出倭人幾名或謂某烟館藏有倭人若干甚至謂威海砲臺内又有倭奴間諜爲人識破拿獲正法言之鑿鑿及詳加察訪則皆子虚烏有之谈也彼喋喋者果何爲哉○自九連城失守後營口地方居人相率爲避地之計連日輪船來烟裝載過客每船有二千餘名携帶眷屬者不少其間以海南人爲多蓋前因捻匪之亂逃往北口安土重遷已三十餘年今者風鶴驚心刀環共唱當不免有物是人非之感矣○初十日有旅順口某大員乘船來烟不知有何公事 
[蠲糧恤災]  
　　江西各屬濵河州縣本年間有被水成災者均經報明地方府縣勘騐援案分别蠲緩錢糧日前新建縣何梅閣明府隨同南昌府倪覃園太守勘騐縣西低窪各鄉被水成災情形卽將地丁三千五百餘兩漕米三千七百餘石援歴年豁免成案詳請照舊全蠲其高阜未被水及被水而仍有收成者一律照章徵收已按災區都圖地名分晰曉示矣 
[沙頭防堵]  
　　鎭江之東沙頭鎭一熱閙市廛也此鎭爲南北往來要道奸匪易於潛蹤現當中日有事不得不預爲之防日前上憲檄調長江水師湖口鎭標安慶營毛軍門將長江砲船調集多艘前往防堵軍門抵鎭後令各砲船排泊沙頭口以資防守並派哨官帶領勇丁在大道通衢晝夜巡查以杜奸匪每日清晨軍門操演各式陳勢槍砲連環見者歎爲節制之師 
[上海官塲紀事]  
　　昨日嘉定縣張大令樞乘舟來滬午後二點鐘時命駕入城赴各衙門拜會旣至上海縣黃大令卽延入花廳晤談良久○前晚保甲總巡葉臨恭司馬接得劉峴帥電諭著速赴江寍遂於昨晚附某輪船就道 
[歇浦濤聲]  
　　王某家於本邑南市利川碼頭其妻不能得堂上歡時不免勃谿之事昨日言欲歸寍父母向王索洋一圓其姑知之又相口角妻忿甚奔至南碼頭意將躍入浦中鄰人聞信奔來勸解再三始慟哭而返○昨日清晨漁人某甲在西門外與賣菜傭某乙爭占攤基以致互相毆擊甲順手取扁擔法效秀之當頭棒喝致乙血流不止痛極長嗥旁觀者咸抱不平欲扭甲赴巡防局請辦甲自知理屈飛步奔逃旋有某米鋪中人以藥給乙敷其傷乙乃稱謝而去 
[黃狼黨]  
　　虹口迤北江灣鎭有所謂黃狼黨者卽滬上之流氓也黨中人羣推葉兆兆李阿佛二人爲首羽黨不下數十輩一呼百應爲害閭閻鎭有某孀婦孀居者已數易寒暑矣月初葉李百計煽惑遂改嫁某甲爲妻事後衆黃狼欲向分肥葉李不能滿其欲壑爰互相號召一决雌雄事爲鎭上董事所聞恐釀禍端卽恊同汛地趙君將李葉當塲拿獲解送寳山縣請懲馬漁珊明府立卽升堂飭各鞭背二千釘鐐收禁 
[莊夥解省]  
　　震元錢莊於光緒十六年倒閉莊主黃鎭心將執事人黃楚寳控請究追其時陸春江觀察方攝上海縣篆訊知被甯波咸德莊積欠銀十三萬兩是以行文至浙將馮關提到案屢次訊追分文不繳且供稱被各欠户欠至二十餘萬之多一無歸著等情案延迄今不能定讞鎭心遂赴省上控本年四月藩司札委蘇州府轉委姚明府來甲守提解省黃大令正欲簽差赶解而馮兄夢篆躍入捕署池中淹死馮禀求大令寛限解省俾得倩親友向原告調停大令准之據情代爲申覆兹仍茫無頭緒上憲又委明府守提大令不得已於昨日午後飭提馮黃點解黃供稱監生自已名下所欠之銀早已理清惟馮欵之由監生放出者尚遭拖累惟祈老公祖詳明上憲俾得皂白攸分大令慰以好言黃點首稱是馮供稱前途欠項分文難收以至於此並非有意延宕拖累他人且原告時時變言故曾央親友及錢業董事勸令折賞不料終難成就大令曰現在上憲派委守提又加排單催促爾等到省料理可也諭畢飭差照辦差役遂雇小轎將馮黃納入舁至觀音閣碼頭登舟前往明府則另乘官舫同行 
[法捕房瑣事]  
　　安清道友著名賭棍王三混名大羊子七月十五夜在蘭芳里弄口將探夥莊賢林毆擊莊報知捕頭准隨時扭送捕房邇因城内嚴拿避匿法界蘭芳里揚州三寳花烟館内爲包探偵悉告知捕頭帶同通班探夥前往拘獲王三並同黨馬阿根及陳三上禮拜六經葛同轉訊究飭將王三押候枷號三個月笞責五百板期滿送縣其馬承根陳三二人著押候飭探查明再核昨據郁探禀稱查得馬阿根實係浦東爛泥渡地保葛月樓之婿本月倩大羊子糾人搶親因此認識當拘獲時同在一處陳三係太古碼頭野雞小工並不隷工頭名下同轉命提王三到案著照原斷先行枷號三個月笞責五百板期滿送縣重懲又提馬阿根供與王三同爲糧米小工是以認識問搶親之事如何馬供本月初七日完姻並非搶親問七月十五夜所作何事供其時並不在塲被拘之夜王與小的相約看燈旋向小的借洋兩角同吸花烟並無别情旋據保人吳錫昌投案聲稱在宋裕成爲出店由馬夫宋春發荐來保馬阿根同轉問與馬何親供係換帖馬素來安分並不犯事求准保釋同轉准之著 
 
 

Page 4

 
 
覓本租界店家圖章呈具保單以後有事惟爾是問吳叩謝而退又問陳三當日何以攔阻不准拘王陳供欲往虹口行過是處實被悞拘同轉著再押三天期滿釋放○陳道衡控嚴綺泉侵吞鉅欵一案迭經葛同轉訊供又據原告續控嚴弟子漁從中阻撓不肯將銀交出同轉飭探將所存元大亨銀六百三十四兩先行吊案昨日陳道衡投案郁探禀稱奉諭飭吊元大亨銀兩已被嚴子漁先行收去同轉命提嚴子漁到案著先行掌頰嚴叩首求恩願甘具限七日將銀交案同轉不准著掌頰一百下飭具限狀呈案限三日内將銀一千二百五十兩一并繳齊又命提嚴綺泉到案謂爾弟故意刁狡先已責比嚴供實因兄弟二人同押捕房無從措繳求恩先准保釋一人出外以便料理同轉不准著一併還押各具限狀送案備查○蘇春泉控妻高氏不守婦道與金富金姘識私將銀錢衣服運出與金同謀欲將小的性命結果經葛同轉提案訊供已紀前報昨日蘇春泉投案禀稱向有小船一隻停泊近處九月廿六日被高氏將船撑去同轉命提蘇高氏到案問此船撑往何處蘇高氏供此船於本年三月廿六日由李正劉金發唐祥興作中售於南市張環得價洋三十八元問童養媳現在何處供在奉賢柴塲灣母家其父可以交案同轉得供著將蘇高氏照原斷先行掌頰二百下還押將女孩赶緊交案蘇春泉又禀此船向雇劉金發徐錫榮撑駕由上海至北蔡裝運貨物現被金富金撑在奉賢裝運私鹽至三森塘銷售所有呈案之洋求恩先得給領以便小本營生前日在小東門拘獲時高氏將洋十元寄存販私之海松任杏云處同轉准將呈案之不十六元六角先行具領○命提在火塲扒竊協成祥烟館之匪徒陳阿福蔡阿新著照原斷先行枷號一個月期滿笞責一百板○又命提在瑞福里撬門行竊之施阿坤著照原斷掌頰八十下釋出 
[鉅欵遥頒]  
　　敬啓者今歲順直又遭水患敝公所疉接陳尹憲及津賑局來電囑爲籌欵接濟當卽轉商浙局曁施子英太守合解第四批新賑銀三萬九千兩專辦武清寳坻豐潤玉田灤州盧龍等處急賑業經分别呈報在案兹蒙漢口協成官銀號經辦順直賑捐林君友梅來函並匯到勸募順直新賑英洋五百元又廣東源豐潤號王晉叔兄匯到第八批義賑規銀五百兩又厦門源豐潤號陳子琴兄匯到第四批義賑洋三百元囑爲迅解災區以救眉急等云除卽日函復並將捐欵按批彚解外惟刻下北河冰凍在邇各災民飢寒交迫慘苦萬狀伏望海内仁人君子各解義囊迅　捐助俾億萬災黎得免啼號之苦功德無量[  上海新關後源通官銀號勸辦順直義賑公所慈谿嚴信厚謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[覆試紀事]  
　　本年順天鄉試中式舉人奉旨著於九月二十二日在保和殿覆試届期黎明諸新貴齊集中左門堦下候禮部堂官升公座　名給卷並各給官本詩韻一本由欽派稽察中左門護軍統領每點十人啓門放入至保和殿内按照矮桌上貼定名簽列座由監試王大臣於寳座上將題匣捧下令第一名恭將欽命覆試文詩題目另紙恭書黏於殿内左楹上卽將題匣捧回原處诸新貴執筆爲文午間各賜奶酒三琖糖餡細餑餑十敉此蓋唐時紅綾餅遺意也並於殿外西北角預設茶水壺以備士子消渴計此次覆試新舉人一百二十有五人午後卽有交卷至酉刻凈塲試卷由監試王大臣每按十本以黃紙疉條繫作一束彚送南書房以備翌晨欽派大臣閲卷分擬等第進呈御覽合將此次覆試欽命題目錄後文題或問　之説詩題賦得疎籬帶晚花得秋字五言八韻 
[簾官回任]  
　　浙闈調實缺人員刻已事畢例應回任其昌化縣李大令蟠根安吉縣朶大令如正於上月奉到藩司飭知回任赴轅禀辭初七日又見牌示常山縣王夢球遂安縣童德輝武義縣鍾光耀諸曁縣周學基開化縣　紹詮均調簾差竣仍飭各回本任尚有餘杭縣吳大令士塏其調簾時係署武康縣事現在武康縣缺藩轅已於初九日牌示飭令准補是缺之宋熾曾赴任想吳大令仍須回餘杭本任也 
[蕪穢不治]  
　　杭省居民垃圾向由防營兵丁分叚清理近因操防緊要無暇兼顧以致堆積滿街路爲之塞日前由統領李軍門出示曉諭暫由民間自行雇夫打掃挑至空塲毋得觀望云云無如大街之上各店鋪已出資雇人清理而小巷之中依然如故行路者頗稱不便也 
[上海縣署瑣案]  
　　前者陳祖思攔黃大令之輿訴稱小的家在姑蘇女兒秀英被王旭成誘之來滬賣娼妻子王氏來此訪尋反被王扭控英公堂叩乞移提訊斷大令正在行文移提宋通刺已將王氏及秀英送縣大令訊知王係陳之外舅其次女吳王氏開設倡院引誘伊妻遂斷令陳將秀英領回原籍王押候覆訊兹者吳王氏訪知秀英仍來滬上在胡家宅德鄰里鴇兒周小寳所設野鷄倡院賣娼爰報諸捕房請派包探拘送公堂訊辦通刺審知此案縣署訊而未結乃於前日派差將一干人函送到縣大令飭暫交官媒看管候提小寳訊斷○昨報紀流氓張長慶串同兩竊犯毁枷逃脱前晚大令飭傳看管各犯之三鋪地甲瞿愼到案謂爾等平時常求賞差使及發交枷犯又不自謹愼致被脱逃貽悞要公　惡已極况兩竊犯尚有餘贓未齊爾思如何了之瞿甲連連叩首禀稱小的該死總求大老爺格外施恩寛限五天緝獲解案大令曰如果五天内不能拘獲餘贓惟爾是問爾能具限結否瞿甲稱小的遵諭願具大令喝令責五百板諭以火速緝犯違則嚴懲 
[英廨晚堂案]  
　　陸成全混充探夥向朱周氏等藉端滋詐一案先經解請早堂會訊宋通刺商諸薩副領事判將陸管押朱周氏與姚杏卿姘識尚有别情著交差分别押候過堂復訊前晚通刺升堂命差將周氏等帶案周氏供稱小婦人原籍四川自幼由父母挈領來滬嗣因父親　世由母親將小婦人售與老閘地方開开來酒店之寍波人朱某爲妾生子女各一邇因丈夫棄世大婦悍撥異常視小婦人如眼中釘堅不容留被逐出外小婦人因度日維艱不得已與姚杏卿姘識前夫所生子女向由小婦人撫養大婦忽於日前糾集無賴多人突將男孩搶去並有冐充　夥陸咸全向小婦人詐擾幸經巡捕獲案叩乞恩典姚供小的向爲木匠與周氏姘識未及匝月餘供一味支吾通刺以周氏未奉大婦之命與姚私識殊屬不合飭分别還押侯傳伊大婦來案再行訊奪○奉化人吳長春控妻乜氏背逃來滬與人私識不肯回籍宋通刺庭訊之餘判將乜氏交吳領回管束此已記諸前報前日吳與乜氏不知因何復扭至廨通刺旋於晚堂訊究乜氏供前蒙大老爺提訊判氏隨同丈夫趁輪回籍丈夫仍串同無賴沈方水欲將氏搶去婪賣爲此情急復將太夫扭案吳長春供實因乜氏不肯回籍以致復相爭閙互扭來案沈方水供與吳係同鄉昨日吳囑小的伴送至輪船奈乜氏堅不肯回籍遂致爭吵互扭案下小的並未帮同將乜氏婪賣通刺判將無干之沈方水斥釋吳與乜氏著交差分别看管俟禮拜一酌給川資飭原差押送輪船回籍 
[英界公堂瑣案]  
　　包探陳阿九禀稱粤人李倫昨與小本營生之金周氏口角以致打落氏之門牙金周氏投案申訴求恩判斷李供酒後糊塗一時失手宋通刺商諸薩副領事以李兇狠已極判罰洋二十元給金周氏爲養傷費○陳玉階在寳華輪船失去皮箱一隻内有布衣八件千里鏡一個及洋銀等件報捕後由包探竇如海查係妃阿桂孔阿才二人所竊贓寄孔王氏處一併查獲送究失主有事未到孔阿桂供在馬頭爲小工此箱遺失在馬頭一時貪小拾得其中並無洋銀通刺判將孔阿桂交捕房帶回管押六禮拜孔阿才孔王氏具結釋放贓存捕房○包探張阿五禀稱周阿狗竊取周榮亭之棉被二條售與沈阿大由小的查獲是以一併拘送周榮亭投案申訴前情周阿狗供認行竊惟求恩典沈阿大供爲小本營生所買之被實不知是竊贓通刺判將收贓之沈阿大出洋一元賠償周榮亭之棉被其竊賊則交捕房管押五天○包探唐清山禀稱竇永興在虹口開設老虎灶用李明桂爲夥昨日被竊洋銀兩枚報捕後經小的緝獲送案請究查李前曾犯事遞解通刺判將李明桂押候備文遞解回鎭江○一百八十八號華捕拘獲在元芳路聚賭之汪五志陸阿金送案通刺謂聚賭本應枷責現值萬壽期内姑從寛恕各管押七天○小賊羅阿虎掩入泰和染坊竊取櫃上之藍縐紗二塊經包探孔阿才緝獲送究泰和遣夥沈雲卿投案領贓羅阿處供湖北人家中並無親人惟有嫂嫂一人在無錫通刺以羅年尚幼穉竟敢爲非作歹著交捕房管押二十一天期滿戒責仍傳伊嫂來案領回嚴加管束贓還失主○漆匠徐阿全曹阿堂趙阿狗等各逞小忿互相毆擊以致同受損傷經包探黃四福拘解請訊徐阿金供頭上被趙擊破據醫生言傷勢頗重趙阿狗供伊持刀欲戳小的以手擋之以致手腕上受有刀傷請大老爺騐視通刺以兩下各受傷痕著仍帶回病房醫治俟傷痊後再行帶案研究○包探黃四福拘解朱宋伯施隆生至案禀稱朱等犯案管押捕房待訊二人忽於昨夜串同挖壁洞以圖逃逸適爲查夜捕所見報知捕頭解案請究朱施供不敢挖壁洞圖逸如今只求恩典通刺商之捕頭判令朱施二人押候於所犯之案重判後加押二十一天○江北流氓喬通前日不知何故糾黨向胡永和所開之老虎灶藉端訛詐不遂其欲竟將胡毆打經華捕拘解請訊胡投案申訴情由喬供在胡所開老虎灶内啜茶被伊侮慢以致爭執不敢行兇通刺以喬行兇可恶判交捕房管押兩禮拜期滿著具改過切結○方茂昌前因糾人聚賭經包探何瑞福拘入捕房存洋廿元保出詎方臨訊不到通刺仍飭票提在案昨由何包探拘獲解案方俯首無詞一味求恩通刺以聚賭可惡著將保洋罰去外再罰洋二十元以儆○日前虹口失火咸疑李本成縱火是以由包探江阿三將李拘案通刺著查明復訊昨由江包探查明實係潑翻火油燈所致並無他故卽左右鄰亦投案代爲申明請卽釋放通刺判令李本成具結備查並交的保保釋○昨有湯金華手持借票一紙向報税行夥陳雲山索洋一百三十餘元陳忽不認欠洋以致口角經包探何瑞福將原被一併拘案通刺略詰緣由見借票上並無人代筆斥退不理 
[善氣降祥]  
　　啓者本堂醫局積欠藥資纍纍正虞摒擋不易乃有公興泰字號送來善婦人丁陸氏助洋二十元今日華昌號唐光照大善士洋十元又九江阜昌行帳房來洋二元又前嘉興米業公所公罰馬恒茂壞規來洋二元於以見人心好善均賴神靈默佑降福孔多除掣回　照卽爲登報代彼貧病者叩謝焉[  上海虹口元濟善堂董事唐廷桂等謹啓]  
[蘇省官報]  
　　十月初八日無錫縣吳專丁來省禀知十六年南匯徒陽振捐案内請奬加三品銜奉部核准分發江蘇候補班補用知縣周景瑗到省知縣高積政禀辭江北緝捕差按經鍾進賢禀知由臺捐過班知縣縣丞沈善發新海防過知縣班巡檢郭梅村　金匱保甲差黃熾康禀謝奉飭知十六年海運案内蒙保俟補缺後以知縣用縣丞鍾　鈞起服回省藩轅牌示照得昭文縣知縣沈熙廷丁憂遺缺查有正途奬班第一之拔貢前先知縣陸冠瀛堪以委署○初九日同知倪　佑禀知奉臬憲委發審局差又楊溥禀　委署奉賢縣事文孫淦禀謝飭知十七年河運案内蒙加州同銜○初十日新選蘇管糧通判劉朝鑾謝飭知赴任知縣沈金午奉委蘇城火藥局差○十一日署蘇管糧朱焯交　新選蘇　糧劉朝鑾接印任事陳叔謙銷火藥局差五品頂戴補用布理問朱汝漣試用從九王詠二位由京起服到省從九陳盛鈞禀知奉委黃埠墩釐卡差 
[江省官報]  
　　九月初十日湖口鎭柳金源拜會翰林院裴汝欽由京回清江籍補用縣楊炤孫長靑監修五倉工程一律完竣趙峻解地丁進京徐垚麟辦左　釐卡通判　鍾翰攔截龍門閒雜人等王祖蔭收騐内河水師砲船姜震南解試卷晉京邵　賓往天津措貲朱繼昌姚光運楊豫善劉崇謨俱中路紀箭吳璘劉啓元西路紀箭周曾榮東路　　張　鑾吳步蟾俱南　監寫親供章葆接辦永平藥庫○十一日候補府許承家接查七門城内保甲徐元霖委辦饒州分局阮貞瑞委辦軍裝所王復成東路紀箭劉品銘充　試　員○十三日致祭火神知府王錫三接查七門城内保甲知縣孫如賓解地丁銀進京蕭恩銘解陸營兵餉由潯來省縣丞王子琛缷辦河背卡禀丁母憂未入劉家駒　服江姚春融　文塲俵　潘芝龍南　報箭傱念慈查進外保甲九江前營周步雲由京來省○十五日　中丞會同正副主考學院司道提調内外監試各簾官帶領新中舉人文景清望闕謝恩隨赴鹿鳴筵宴翰林院張琨由京來江簽分卽用縣　燮理禀到係安徽進士彭厚基辦貴溪釐卡裘紹箕周克讓北闈報箭沈乾元東路報箭　增德王朝賀李樹棠俱南闈報箭安　令吳靑雲俱西　起箭馮增耀北　報箭吳貞民許子銓把守龍門湯樹銘巡綽號口　本章監寫親供王官駿南路印臂王璟中路印臂稽培北路月臂章葆樹充　調隨員趙煥動關防　官姜兆賓謝咨補道昌典史行知○十六日補用縣段紹代南昌下鄉相騐回包國瑚　江等縣催地丁回王金元撫州公幹回王祖彝委往九江　　文報局邢景彬委往建昌縣催差欠江蘇候補縣洪恩嘉辦吉安鹽局府經趙壽見　杏進　門主簿劉樹奎接查進内保甲○十七日德中丞跪接恩詔隨赴萬壽亭宣讀行禮署　寗州黃壽英缷事回黃傳　繳昭係湖南附生　景　拔委一次○十八日中軍叅將鮑莊拜　題名　本章候補府趙子蜜缷辦撫建局回署贑州通判閻庚　　事　知縣吳政修委往九江稽查輪船　　璋拔委一次縣丞邵培恩缷辦彭澤保甲回巡檢方承祐缷署都　典史回馬慶熙安義辦保甲回廣西宜山德勝司黃卓善由粤回南豐籍守制署寗都營守備李如松缷事回署星子典史楊福廷禀赴任○二十日知縣王　藩辦玉山卡黃子箴解關餉由京回　都州判王壽崧禀赴任江軍長龍湖南候補縣五贊臣解鹽餉往揚州府照范　奥北路紀箭唐啓虞中路紀箭沈乾元東闈報箭孫貽榖南闈　　王光裕西路　箭譚典監寫親供 
 
 

Page 10

 
 
   
 
 

Page 11

 
 
   
 
 

Page 12

 
 
   
 
