# 1902 - 276 - 4910588

 

Page 1

 
 
[雙璞齋四書五經義大全出書啓] [  圖書集成局代白]  
　　自八股改試經義承學之士驟遇更張輙以師承無自爲慮雙璞齋主人當謂經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經義三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣擬分廿四本嗣因裝訂忙迫改訂十六厚本每部定價洋銀二元四角有欲先睹爲快者請速移玉至申報館申昌書局杭州申昌及各書坊購取可也此啓 
[論蘇皖贑三省裁併弁兵事]  
　　中國之弱至今日而極矣不弱於兵之無弱於兵之有而不知練不弱於兵之寡弱於兵之多而不能精不察其原沾沾焉以爲求國之强必先求兵之强乃於兵所無者而有之兵所寡者而衆之曰我將以此爲萬全之計也吾恐中國非惟無望復强且將因此益弱矣何也不練則不精不精則有與無同多與寡等前之以此敗於英敗於法敗於日本并敗於各國聨軍者今其能與英法日各國爭勝乎政府有見於此故於創鉅痛深之後力圖自强之道旣孜孜以改練洋操爲務而又不議增補轉議裁除此中固自有深意也顧或謂各省兵額有限大抵分布要隘巡緝匪類責有攸歸有事不得輕移無事亦不能遽撤惟防練各勇募自臨時或屯駐巖疆或驅赴前敵籌捐集餉本無常經故一至事平卽酌量裁遺論者每以兵逸勇勞兵安勇危兵久勇暫爲之不平不知兵與勇雖異其各各有所事自曾文正公釐定營制後二者並立同爲有備無患之資惟其中人類不齊勇怯亦異倉卒或未盡悉日久不難周知事後議裁非僅以節餉需抑亦可作士氣所慮者疲弱未必見黜勤能未必保全於是有應裁而不裁不應裁而裁者壯士因而解體豪傑於以灰心將士之不能得人大率以此今中國惟知下裁軍之令而不知妥議若何裁軍之法何怪裁者自裁練者自練爲勇者漫無紀律爲兵者不事操防積習相沿依然無稍起色耶邇者蘇皖贑三省大憲恭奉上諭著將原有各營嚴行裁汰精選若干營分爲常備續備巡警等軍認眞訓練以成勁旅欽此等因時原任兩江總督劉宮太保尚未薨逝會同各省撫臣精心擘畫先將防練各軍分别改設奏陳黼座之前繼又將三省制兵及千把末弁一律量爲裁减總而計之江蘇省五十三營共擬裁千總三把總十四外委四十四額外一百二十二兵三十七十五名安徽省十八營共擬裁把總八千總一外委三十三額外七十二哨官二十二兵七百九十三名江西省三十五營共擬裁都司十三守備一千總八把總二十外委四十二額外二十八馬兵七百十名步兵七百五十三名守兵一千五百三十七名其間多寡不同各按形勢叅酌變通改爲巡警專備巡也警察月支餉項於原數外酌量加給卽以裁節之欵抵支又恐此後兵數較前益少責令常川屯紥認眞訓練更免其籖派解犯護餉等差冀其實力操防破除舊習慮周藻密洵無負聖主整軍經武之方矣然裁軍本爲國家不得已之圖此次按營酌裁酌時主持其權操自各營管帶而總其成於統領大員督撫固不遑詳察也彼被裁者是否頑劣免裁者是否精强吾不及知不敢妄議惟證以所聞所見恐應裁不裁不應裁而裁之弊終不能免蓋將領非盡賢智私親愛而去賤慈其勢旣不得不然徇請託而重苟苴其情又有所難却於是不問弁兵技藝之優劣才力之强弱惟恃一已之好惡以定去留恐游兵與散勇勾通積其憤激不平之心斬木揭竿到處爲患節餉之利未見裁兵之禍已滋前之尚有多兵者今則已形其寡矣前之幸有駐兵者今則併此而無矣大局至此尚可問哉抑又聞之目今各營錮習自營官以迄弁兵大都皆有烟霞之癖恃其駐守不復移動安於逸豫上下酣嬉國家糜帑千百萬金養此無用之士卒平時除迎送上司略整隊伍外操演久已廢棄更安知營規爲何物弁兵之惡劣至此其情更甚於防練各軍是卽擇其不堪造就者概予裁除另募精壯補之亦不爲過今僅於十成中裁去二三欲望整飭戎行恐亦無濟然天下事積重難返操之過激不如持之以平今旣由大帥酌擬章程不必更事苟求第能於將裁未裁之時明以察之嚴以别之公以定之使悍而黠者不能徼倖求免果而愿者不至一餉難謀庶一弁有一弁之能一兵得一兵之用多固未必見强少亦不至示弱轉弱爲强之道將於是乎基之豈獨蘇皖贑三省爲然哉涉筆及此不禁企予望之矣 
[本館接奉電音]  
　　昨日午後京師飛電傳來上諭三道敬謹譯登○九月初六日内閣抄奉上諭兩江總督著張之洞署理迅速赴任湖廣總督著端方暫行兼署欽此同日奉上諭甘肅新疆布政使著周浩補授楊士驤著補授直隸按察使直隸通永道員缺著汪瑞高補授此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨兩江總督劉坤一秉性公忠才猷宏遠由諸生起家軍旅屢建功勳洊歴封圻克勤厥職嗣簡授兩江總督兼充南洋太臣十餘年來鎭撫地方軍民愛戴辦理交涉悉協機宜前年近畿之亂該督保障東南匡扶大局厥功甚著老成碩望實爲國家柱石之臣前因患病迭次賞假兼頒給人參藉資調理方冀早得就痊重膺倚任遽聞溘逝震悼良深劉坤一著加恩追封一等男爵晉贈太傅照總督例賜卹賞銀三千兩治喪由江寗藩庫給發賜祭一壇派署江寗將軍額勒春前往致祭予謐忠誠入祀京師賢良祠兼於江寗省城湖南原籍及立功省分建立專祠生平事蹟宣付國史館任内一切處分悉予開復應得卹典該衙門察例具奏靈柩回籍時沿途地方官妥爲照料該督子孫幾人著張之洞迅速查明具奏候旨施恩用示篤念藎臣之至意欽此 
[土俄交涉]  
　　新嘉坡實得力太晤土報接英京來電云英京實丹逹報稱土廷現已頒諭允准俄國之水雷猶船由昆士但丁峽駛過然每歴二十四點鏡始准一艘過峽且船中不得裝載軍火以及水師人等云云按昆士但丁峽卽波斯福爾峽四人稱爲金角謂此乃五洲第一都城昔年英法諸國曾與土約如俄以兵船越黑海而犯友邦土援公 
 
 

Page 2

 
 
法守局外例不許過峽如偷渡則土可發砲擊之緣俄師船若出黑海必由此峽而峽之兩岸均有砲臺可以發砲轟擊加以礁多湍急縱使許渡亦只可魚貫而過不能方舟並行天設之險所以限俄者近則俄勢日盛早渝黑海之盟今土復從而明許之雖有不准載運軍火水師之言亦徒然耳此殆爲俄所餌而然歟未卡歐洲諸國聞之當若何處置也 
[馬后薨逝]  
　　新嘉坡實得力太晤士西報接英京來電云馬兒音國王后在士巴地方晚膳時忽患心痛疾因之薨遊按王后係奥國如梳輔親王之女一千八百五十三年時入奥宮爲后無子而有三女長女卽德國式高麥俄打聨邦世子之元妃其次女當一千八百八十一年時年已十六適奥皇太子爲元妃奥皇祗生此子品行不端於一千八百八十九年因事自盡妃欲改適匈牙利隆藝親王奥皇不悅力爲阻止蓋以此非佳耦也妃不聽卒醮親王夫婦常占反目遂致離異現妃尚在三女現年三十聞有心疾故尚未嫁王后自正位中宮以來馬王無伉儷情且多外寵王所行不端歐洲人無不知之者王后因此懷憂居恒鬱鬱時覺不豫所患心痛症本夙疾也 
[再續京師大學堂章程]  
　　政科第三年學科階級倫理註同上學年　經學註春秋三傳周易自漢以來注家大義　諸子註考張予名理派别　詞章註同上學年　算學註曲線　中外史學註中外史治亂得失　商業史　中外輿地註地文學大概　外國文註同上學年　物理註實騐　名學註演繹　法學註同上學年　理財學註同上學年　體操註兵式　藝科第一年　學科階級　倫理註同政科　中外史學註同政科　外國文註同政科　算學註代數級數對數三角　物理註物性論　力學　聲學　地質及礦産學註地質之材料　礦物之種類　圖畫註用器畫　射影圖法　圖法幾何　體操註兵式　藝科第二年　學科階級　倫理註同政科　中外史學註同政科　外國文註同政科　算學註解析幾何　測量　曲線　物理註熱學　光學　磁氣　化學註無機化學　動植物學註種類與構造　地質及礦産學註地質这構造與發逹礦務之形狀　圖畫註用器畫　射影圖法　陰影法　遠近法　體操註兵式　藝科第三年　學科階級　倫理註同政科　中外史學註同上學年　入工農科者授工農業史　外國文註同外科　算學註微分積分　物理註靜電氣　動電氣　化學註有機化學　動植物學註同上學年　地質及礦産學註礦物化學　圖書註用器畫　陰影法　遠近法　器械圖　體操註兵式　第五節　豫備科課程一星期時刻表　政科　第一年　倫理　經學　諸子　詞章　中外史學　中外輿地　算學　英文　德文　法文　俄文　日本文　物理　名學　法學　理財學　體操合計三十六　第二年　倫理　經學　諸子　詞章　中外史學　中外輿地　算學　英文　德文　法文　俄文　日本文　物理　名學　法學　理財學　體操合計三十六　第三年　倫理　經學　諸子　詞章　中外史學　中外輿地　算學　英文　德文　法文　俄文　日本文　物理　名學　法學　理財學　體操合計三十六　將來入政治科者第二第三兩年除去物理增課法學一小時入文學科者第二第三兩年除去算學入商務科者第二年除去史學名學第三年除去史學名學均增習商業史二小時凡政科學生除英文外他國文任擇一門兼習之　藝科第一年　倫理　中外史學　英文　法文　德文　算學　物理　化學　動植物學　地質及礦産學　圖畫　體操合計三十六　第二年　倫理　中外史學　英文　德文　法文　算學　物理　化學　動植物學　地質及礦産學　圖畫　體操合計三十六　第三年　倫理　中外史學　英文　德文　法文　算學　物理　化學　動植物學　地質及礦産學　圖畫　體操合計三十六　將來入醫科者增習臘丁文凡藝科學生除英文外德法文任擇一門習之　第六節　仕學館課程門目表　仕學館課程照原奏招考已入仕途之人入館肄業自當舍工藝而趨重政法惟普通各學亦宜略習大概今表列門目如下　算學第一　博物第一　物理第三　外國文第四　輿地第五　史學第六　掌故第七　理財學第八　交涉學第九　法律學第十　政治學第十一　以上各科均用譯出課本書由中教習及日本教習講授惟外國文用各國教習講授 
[委辦學堂]  
　　漢口訪事人云武昌中學堂經督憲張香濤宮保委黄太守以霖創辦聞開學之期已在指顧間矣 
[晉撫過鄂]  
　　漢口訪事人云新簡山西巡撫丁大中丞振鐸日前道經武昌暫庽長街某客棧聞勾留數日卽當赴晉履新也 
[曉諭飢民]  
　　揚州訪事友人云揚屬江甘兩縣近奉府尊吳純甫太守札文略謂案奉道憲沈札奉漕督陳札准兩江總督部堂咨開據金陵善後局司道詳稱寗省每屆冬令開設粥廠振濟貧民年來人數愈來愈衆用欵愈鉅籌欵愈難如上年人數多至二十餘萬柴米等項經費司庫幾難籌撥嗣經竭力設法始克集事本年米糧價值昻貴隣省大都歉收來者必衆擬請將寗省弼廠一律停放每年惟山東河南安徽三省人數最多瞬交八月卽成羣南下若照舊設廠經費難籌若任其麕聚又恐滋生事端應請飛咨漕運總督山東河南安徽三撫憲將寗省粥廠停辦情形預於八月間分飭所屬出示遍行曉諭俾免空勞跋涉等因准此合亟札道等因到府云云刻下吳張兩大令已遵卽照錄出示遍貼城廂内外一面遴派公差分投攔截矣 
[京師命案]  
　　京師訪事友人云宣武門外香爐營四巷内有甲乙二人比户而居甲年十八九乙亦二十許皆喜修飾不務正業平日衣服高領窄袖結隊閒遊八月初七日偶經南横街某木廠門外木廠中有好事者見之以其裝束如優人耳語譏之有某丙者尾其後聞之因與甲乙素識追至某茶社據情相告甲大怒拂袖而出突持菜刀奔赴木廠不問情由見二人猛然便砍立斃其一尚有一人重傷倒地比乙追至見肇禍端時甲欲越後垣逃逸適巡街勇丁聞信踵至遂連乙一并擒獲解送北城公所刑訊之下甲供認行兇不諱正在將乙推鞫時忽報受傷者又斃大約此案不日當解送刑部訊辦矣 
[梟匪成禽]  
　　蘇州訪事人云梟匪郭鎭如蔣國泰糾同黨羽麕集蘇鄉黄埭鎭開塲聚賭經該處紳董赴長洲縣署禀報蘇靜菴大令立飭幹差王鏞笙恊同飛划快船管帶李守戎前往掩捕當將郭蔣兩匪一併拘獲解回省垣大令研訊後飭釘鐐收禁外監候詳禀上憲擬辦 
[解犯歸案]  
　　蘇州訪事人云七月某夜無錫縣境連劫某當鋪某錢莊併刃傷事主之盜案經縣奠履勘後懸當購拿旋經省中飛划快船管帶李守戎標勝訪悉是案盜首張老五匿跡滬上因卽率師往捕得以拘獲解省後經吳縣田春庭大公研鞫張盜供認不諱併供出行劫陽湖丹徒二案大令卽將該盜解往無錫歸案訊辦當在無錫縣堂上書供後轉解陽湖縣署現已由陽湖轉解至丹徒一俟定讞卽當明正典刑也 
[鄂省官塲紀事]  
　　武昌訪事人云前京師大學堂總教習丁君韙良經湖廣總督張香濤宮保聘爲湖北大學堂教習月之二十五日丁君偕福君開森來鄂命輿赴督轅晉謁宮保延至花廳茗談兩點鐘之久聞係妥議學堂一切規模也○日本今歲舉行博覽會廣招各國官商湖廣總督張香濤宮保特飭商務局撥銀一萬兩購辦湖北上等土貨委員送入會中並派官商之熟悉洋務方言者二十餘人同往東瀛以廣眼界 
 
 

Page 3

 
 
亦當今急務也 
[蘇省官塲紀事]  
　　蘇州訪事友人云上月二十九日江南提督李壽亭軍門因公至省泊舟胥門外大馬頭省中文武各官咸詣舟次迎迓未幾軍門乘緑呢大轎詣撫轅拜會撫憲恩中丞旋赴藩臬織造各署投刺一面飭丁持名片投地方文武各署謝步至本月初一日始揚帆而去前任福州將軍景月汀留守由閩省交缷赴蘇駐節八旗會館旋因政躬不豫由介弟恩藝棠中丞延醫調治迄未稍痊上月杪忽失足仆地因此病益加劇中丞同胞情重親視湯藥昕夕不遑想天相吉人不難喜占勿藥也 
[隋堤秋柳]  
　　揚州訪事人云東關外某姓草房突於上月下旬某日禍兆焚如幸各水龍取水便捷奮勇爭先得卽撲滅然茅屋十二家已悉成焦土各災民無處棲止大都露宿郊野間良可哀也○揚州誘拐之風日甚一日迭經地方官查禁迄未能盡絶根株日前轅門橋街忽有一中年婦人霧鬢雲驀衣裳楚楚梏以巨校姗姗而來見者咸詫爲得未曾有嗣詢諸知其事者云因拐賣良家女子事發到官經江都縣主吳大令訊實鞭以藤條復令荷校遊街以爲之儆自後此風或可稍殺矣 
[護持樹藝]  
　　漕院行營營務處署理海州直隸州正堂德爲出示嚴禁事五月二十日奉淮揚海道沈札開據辦理雲台樹藝公司廣東候補直隸州宋治基等禀稱竊卑職等承辦海州雲台山樹藝公司開墾種植奉兩江總督部堂劉會同漕運總督部堂張江蘇巡撫部院聶專摺奏奉諭旨允准欽遵恭錄行知通飭在案卑職等遵卽查照認眞辦理所種茶茗桐油𣗪油柏油楊槐榆柳松杉各種漸次長生成林亟宜加意保全曾於山之阢要東南西北建立石牆圃門以固藩籬並派武弁工勇巡警防閑惟山上地方遼闊山下居民衆多近有無賴之徒三五成羣混迹山林或藉樵採戕傷樹木或縱牛馬牲畜踐踏生芽甚至放火燒山蔓延滋害伏讀奏章歐西各國莫不以種樹爲要務戕代有禁官爲護持中國地廣人稠大利未關果能漸開風氣多設公司官則任其保護實力維持紳則銳意經營垂諸久遠野無曠土物産日豐稅釐亦因之而日旺誠於國計民生均有裨益等因又讀華侍御條陳種植以開利源摺内奏請定一戕害樹木之禁有無故戕害樹苗一株者罰錢一千文從嚴懲治保全種植之法功令森嚴理合禀懇頒發告示曉諭海州雲臺附近居民各色人等知悉所有樹藝公司東南西北石墻圃門内各處地段應申禁令者約有數端一禁盜竊樹木一禁放火燒山一禁樵山割草一禁挖取百蔀一禁牧放牛馬踐踏倘有戕傷樹木從重處罰如敢故違卽由卑職等指名移送地方官簽差提究并懇札飭海州查照一體出示嚴禁諭令附近雲臺山東路西路兩鎮鄉團地保互相巡警藉資保護以垂久遠深爲公便等情前來除批示外合亟札飭札到該州立卽遵照出示嚴禁并諭飭東西路兩鎭鄉團巡警毋延切切等因到州奉此卷查樹藝公司在雲臺山種植樹木卽經前州示禁作踐知案兹奉前因除飭團巡警保護外合行出示嚴禁爲此示仰附近居民人等知悉爾等須知樹藝公司所圍東南西北石牆圃門之内各虚地叚皆關種植爾等一不得盜竊樹木二不得放火燒山三不得樵山割草四不得挖取百部五不得縱放牛羊踐踏自示之後倘敢故違一經本州訪聞或被樹藝公司指名移送定卽籖提到案嚴行究辦以儆效尤决不寛貸其各凛遵毋違切切特示 
[傳諭總巡]  
　　前日蘇松太兵備道袁海觀觀察飭傳浦東保甲總巡謝岳松明府到轅諭以浦東一帶流氓最多近更挾刃横行魚肉良懦務須嚴行懲辦不稍寛貸方足戢匪膽而安民心等因明府奉諭唯唯而退 
[移請歸案]  
　　日前英美租界公堂移送蘇人潘子淸控妾沈月春私逃來滬并串同奚學年捲去首飾一案到縣適縣主汪瑶庭大令晉省内署將沈交官媒看管潘奚交保候示昨日接吳縣田大令來文以此案於七月初三日奚學年呈控潘子淸卽潘老七二人因有夙怨糾同盧敷梅及不識姓名流氓多人伺候中途攔路尋釁圍住蜂毆並攫去鑽戒有鈔票洋銀五十餘元等情當飭差拘盧研訊供明前情不諱派差補提潘及各流氓迄今未獲現聞在滬涉訟而敝縣控案未結應請訊明後移送歸案研訊想一俟大令回署卽當訊明移解也 
[委騐斃犯]  
　　昨報紀松滬小輪船舵工戎順發瘐斃獄中由典史趙敬臣少尉代禀蘇松太兵備道袁海觀觀察請委隣封相騐觀察據禀卽委松海防同知劉乙笙司馬騐明詳報司馬於昨日十二點鐘時蒞縣典史趙少尉迎入獄神堂升座提訊禁卒官醫人等同供戎順發前日忽患時症不省人事服藥無效而斃同號犯人陸海珍供戎先患寒熱後忽中風禁卒人等並無凌虐情事司馬將藥方閱畢令仵作如法檢騐唱報委係病斃司馬親視相符屍妻張氏屍姊吳氏及屍女等投案泣訴死者所犯實出無心今旣病斃小婦人等願自行備棺收殮領回原籍安葬惟求免封司馬准之飭具自行棺殮領埋切結存案隨詣道轅銷差 
[報請騐屍]  
　　昨日虹口二十三保二圖地保王心山投上海縣署報稱徐乃賢被朱毛大王阿三毆傷斃於同仁醫院請爲相騐縣主汪瑶庭大令在省未回經典史趙少尉禀知蘇松太兵備道袁海觀觀察委員往騐惟尚未知札委何員也 
[分發人員騐看名單]  
　　新海防掣籖分發　郎中　奏寳珉江蘇　員外郎　姚裕謙江蘇　主事　劉不顯山東唐宗愈江蘇劉文述安徽　大理寺寺丞　劉文湘貴州　太常寺典簿　陳其新奉天　内閣中書　馬士杰江蘇　部寺司務　黎光筠四川○新海防掣籖分發　知府　惲毓善順天　知縣　周克祖廣東周保琛湖北○新海防指省分發　道　周光棨湖南江西劉安濤浙江江蘇魏業銳江蘇山東汪鳴鎏浙江江蘇　知府　程道元廣東廣西范軾湖北江西程崇信湖南陝西李汝莊奉天江西　同知　沈廣埏順天廣東支恒恭江蘇福建丁鴻賓江蘇江西　直隸州知州花翎銘錕廂紅滿廣東　知州　鍾文鵠浙江江蘇許司書四川雲南姚贊元浙江山東馮樹銘順天奉天　通判　承襲騎都尉世職徐開藩順天江蘇姜本禮雲南四川鍾元廂白滿直隸李松材安徽直隸余夢祥江西湖北鹽提舉銜錦昌廂紅滿直隸敖廷銓江蘇廣東　直隸州州同　崔文郁山西河南周仁雲南廣東　知縣　翁蘭廣東福建沈仕彦廣東廣西陳勉常廣東湖北田捷榮廣東福建潘炳勳廣東福建桂延齡順天廣西黄玉瓚山西陝西吳煥南湖北四川龔世準湖南湖北章可貞湖北江西譚從貴湖南江蘇兼襲雲騎尉洪熙江蘇湖北黎春華江西湖北馬世珍雲南四川惲彦博江蘇河南袁大啓江蘇山東劉會書安徽江西吳桂森江蘇安徽徐炳林貴州四川恒芳正藍滿四川文炳森河南湖北謝文儲四川山西馮奎文浙江湖北黨覲光四川湖北朱錫甲浙江江蘇胡世森四川甘肅陳培齡浙江貴州周葆煌浙江江蘇王典章陝西四川孫賢濟浙江直隸靳繼曾山東直隸韓樹梅浙江直隸張夢讞廣東江蘇馬涇源湖北安徽鄭壽彝湖北安徽司沛熙山東河南鄭恩溥山東河南兼襲雲騎尉孫傳𫉁安徽浙江汪承晉江蘇浙江李治斌湖南浙江翁光奎湖南浙江崇晣正白漢廣東黄詔鏘福建廣東林晉昌湖南廣東甘祖翰廣東廣西喻慶瀾湖南福建陳益江蘇山東吳閏辰安徽山西錢潮浙江山西賈良貴江西山西姜士嶲江蘇河南金榮壽江西湖北艾如蘭陝西山西王光晉湖南四川傅俊招江西四川夏柏華湖北四川單晉鉌江蘇直隸[  此單未畢]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[讞員視犯]  
　　法租界公廨讞員孫建臣大令奉委之後已於前日　解視　　　　　　案時副捕頭導大令至覊押所察閱禁犯一周然後升座讞案 
[上海巡局紀事]  
　　日前駐滬美總領事古衲君照會蘇松太兵備道袁海　　　　開邇來浦東琪昌棧後火油池左近時有流氓　棗滋擾請爲拿究等由觀察立卽札飭浦東保甲總巡謝岳松明府轉飭各局員一體　　　經塘橋巡防局員蔣克生二尹飭勇至十七圖地方拘獲楊阿毛卽毛金林一名解請明府訊究○前日十六鋪汛捕某甲拘獲形跡可疑之　　榮解至巡防南局局員賈參軍研訊之下認竊某姓家銅器數件遂判令笞責二百板押候吊到原贓再核○南倉街萬興祥京貨店主劉某　　　媒顧李氏說合娶陳氏爲室甫閱半月卽被席捲而逃劉遂赴上海縣署禀控縣主汪瑶庭大令飭捕徐文將顧李氏拘獲就近解至二十三七鋪巡防局局員高二尹著押候訊明移解縣署歸案訊辦 
[英美租界公堂瑣案]  
　　日前美總領事署失去金剛鑽一粒報由包探李星　　係柴寳生收買將柴拘獲昨晨解案請訊裹讞委員魏蒓隖大令商之英總領事署迪繙譯著押候美總領事署繙譯白保羅君會訊核辦○包探徐申慶解張小紅晏坤山許金珠張洲華王德泰到案禀稱此五人携帶短刀手槍游行租界有違定章爲此拘請究辦張等同供初至滬上　　誤犯尚乞施恩大令判各責五百板枷號三月期滿送縣訊核○包探何阿春解王小徵陳福泰到案禀稱此二人行竊曾大洋行茶葉若干　　由小的拘解請究大令判將陳責二百板枷號二月管押一年王責二百板枷號一月管押三月○包探倪順泉解丁方瑞丁張氏到案禀稱　等夫婦行竊鄰人張陳氏家洋銀三百五十元報由小的拘解請究大令判責丁五百板枷號二月管押十個月張氏鞭背五百下管押一年期　一併遞籍○包探沈阿炳解王泉生到案禀稱此人向丁如芥訛詐洋銀十元報由小的拘解請究丁投案訴稱小的當泥水匠王自稱所薦之　　卿老三索取工資將小的軋入某茶館勒索洋銀叩示究辦質之王狡不承認大令著押候傳到老卿老三再行訊核○包探顧福其解龔瑞　　案禀稱此人行竊洋人奥海家銀牌一塊報由小的拘獲請究大令判責二百板管押二月○柯忠應私收大昌號帳欵洋銀一百五十元昨　　投協同包探緝獲解案請究大令著押候晚堂復訊核辦 
[法租界捕房瑣案]  
　　崇明天主教民顧錦甫將所生子女三人托蟻媒丁戴　　阿榮陳榮富等分售各家由崇明教堂函致上海教堂報捕查緝旋經包探查得女孩顧杏郎賣與浦東王顧氏家爲養媳先行解案大令飭　　補提人　復核昨包探又查得顧之九歲男孩售與廣東人楊上毛由楊轉售與浦東張家路口楊仲淸家是處係川沙廳轄境讞員孫建臣大令諭候備文至川沙提案訊究○楊昭生積欠某姓洋銀六百五十元避匿蘇州滸墅關經前讞員備文至長洲縣關提到案訊供押追迄今已　　年分文不繳昨日楊妻沈氏偕保人史幼彬投案求保大令察閱保單並無人銀並保字樣因將保單擲還不准所請○小工張大在太古馬　行竊黄豆爲巡丁拘獲送案大令飭押候責懲昨日提案著先行枷號二禮拜發馬頭示衆期滿責放○偷兒張阿四王阿二均經訊供屬實昨大　著照原斷張重責二百板送縣王笞責一百板釋出 
[美租界捕房紀事]  
　　昨晨陳阿方混入靶子路第十號洋房某西人家竊取銀質對時表等物爲包探錢榮堂查獲拘入捕房捕頭命押候解送公堂禀請代理讞員魏蒓隖大令訊辦○昨日拐匪王阿福至西華德路設計將　人陸阿福所生五歲之女孩拐去爲陸查獲扭交三百十三號巡街捕送入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
