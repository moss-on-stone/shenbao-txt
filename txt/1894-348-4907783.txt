# 1894 - 348 - 4907783

 

Page 1

 
 
[新印繡像全圖三國演義] [  圖書集成局啓]  
三國演義一　　正　斥好巨　　　情惟妙惟肖又得茂苑毛序始先生逐回評點益覺無微不至有美必臻本局以雪白連史　印戚裝釘亦　華美卷首冠以銅板繡像百數十幅每回又增入畫圖二幅誠可　　　美髮　無　者矣茲已告成每部分裝十二册碼洋一元五角　欲　　　移　申報館帳房面談可也 
[新印徐氏十三種告成] [  圖書集成局啓]  
吳江徐靈　先生精於醫與葉天士齊名著有醫書八種曰難經經釋曰醫學源流　曰神農百草經百種餘曰醫貫砭曰傷寒論類方曰　臺　　曰　溪醫案曰　疾芻言此外又有外科正宗專　　鹥奥妙雜箸四　一爲　德經註一爲陰　經註一爲樂府傳聲一爲酒溪道情計十三種本局用新鉛字印成紙墨釘工較尋常格外精美另加錦套碼洋一元六角　　生上海申報館帳房三馬路申昌書室及各埠申昌　經售申報處 
[新印繪圖繪芳錄告成] [  三馬路申昌書室啓]  
繪芳錄一書歴叙才子佳人之事描情寫景細膩風光雖體例不脫章回而妙筆奇恩有非也人屐齒所能到者更延名手繪成圖象冠諸卷端類上添毫栩栩欲活　小說中生面别開者也茲巳告成分裝八本價洋一元二角諸君子　移玉三馬路申昌書室購取一觀或亦所供　　茶餘之　助乎 
[行軍以醫生爲要說]  
嗟乎兩軍相見之餘砲火喧天戈矛匝地斷　折脛肉薄血飛慘莫慘於此矣泰西於軍行之際必携醫士隨行俾兵士一或受傷卽可爲之敷療此項醫士厥有二者一爲官醫一爲教會中之精於醫術者官醫必幼時就醫科肄業熟於紥裹割截之法明於　丹丸散之方試之以時得有證據然後量能受職派赴各營各兵船蓋非同中國醫生略讀一二部方書卽可懸壺行道焉教會中有所謂紅十字會者其人專習醫傷之技每逢戰陣衣袖上綴紅色十字之衣腋下懸利刀提藥籠而出見有中彈中刃者舁歸藥室敷以刀圭又有捨身婦人悉心奉侍稱藥量水勞瘁不辭此等人出自善心並不受國家詔糈故無論敵人與本營卒伍但見傷者卽舁歸醫之敵人亦敬其爲善會中人任其出入於槍林砲雨中不准有人加害今中國於行軍之道事事傚法泰西而營中尙乏醫生致一旦兩國交兵則呻吟疾苦之聲幾致慘難入耳豈非武備中一大缺陷哉或曰中國營中亦例設醫官惟仍依古法醫人尙未攺行西法耳不知西醫與華醫大異華醫惟知察脉不免泥古不通西醫則除察脈外復有筒以聽肺之盈虚表以騐身之冷熱觀其顔色聆其語言細意研求務識病源之所在華醫謂知覺運動悉本乎心西醫則謂一身皆以腦氣筋爲宗心惟宰血之運行此外别無所主此其立說實有枘鑿不相能者今用西法以療華人於虚怯癆損等情未必立時見效獨至醫傷之術則其效十倍於華醫中國無行善之醫生不能創爲紅十字會然此官醫一職實有萬不可少且必須愼選名醫者華醫每謂醫中惟内科最難外科傷科習之頗易殊不知西人於醫傷一道詳察脉絡細若牛毛嘗閱諸名家所著之書謂戰陣之中時有槍子穿入胃中須以刀割開用箝取出或深嵌入骨亦出之以箝惟擊入肺中則頗難奏手至於擊去一足則以鋸截去猶可裝假足以行甚至腹破腸流而縫之以針仍不至於喪命此種醫傷之術卽華元化亦不得專美於前而謂隨營官醫可不汲汲於效西法乎或曰旅順向有官醫局天津亦已倣而行之招致學生用心研習數年之後自必成效可觀試思中國兵艦三四十騪陸軍一百餘萬豈醫生數十輩卽可照料周詳平時釋甲而嬉無所事事兵勇偶有抱恙者華醫或尙可爲功洎乎外患頻仍海氛甚惡一經鏖戰勝固不免稍有折損敗更瘡痍載道血肉交飛此等情形烏能以區區數十輩醫生次第爲之施救觀夫前者鴨緑江之戰傷者皆載至威海旅順天津諸處醫調事隔數天豈竟無因傷而斃者迨至旅順一失負傷者爲數益多旣無官醫前往施醫致勞西國紅十字會諸君附圖南輪船往救及至則倭奴已代爲敷療會中人乃相率言旋噫使我中國及早留心振興醫學雖遭敗衂何至如斯奈何以食毛踐土之人而反受敵人之恩惠靜中回想能不恧然猶憶昔年有英國醫生梅威令君就臺灣開設醫學堂收學生十數人教以軍營中醫傷之技學之數載其技已精乃帶赴北洋請當軸者派赴營中效用當軸者毫不在意一笑置之梅威令君遂重返臺灣施醫濟世噫天下事失之交臂雖悔莫追使爾時當軸者俯采其言將諸學生留諸營内梅威令君則佽以經費使之大啓規模廣收聰俊幼童循循善誘則目今一有戰事卽可分往醫傷何至借助於紅十字會中人及不共戴天之倭奴將旅順受創之勇丁代我華人醫療哉於是乎作行軍以醫生爲要說 
[本館接奉電音]  
　　昨由京友電傳上諭三道敬謹　登○十一月二十一日奉上諭裕祿奏查明官軍退出岫巖情形據實覆陳一摺已革副都統豐陞阿已革提督聶桂林昨因在析木城遇敵又復潰退降旨將該革員等拿交刑部治罪兹據裕祿奏稱十月十九至二下一等日倭兵迭撲岫巖州城豐陞阿聶桂林等軍督隊堵剿乃遽退出岫巖至龍鼻峪一帶竟置州城於不顧實堪痛恨著刑部歸入前案一併按律定擬具奏守備周鼎中叅將金得鳳張占魁接仗不力均著先行革職金得鳳張占魁並著撤銷勇號仍責令該三員隨營効力以觀後効餘著照所議辦理該部知道欽此同日奉上諭宋慶奏遵旨查辦統將被叅各節據實覆陳一摺已革甘肅寗夏鎭總兵徫汝貴平時待兵寡恩此次赴朝鮮後剿不能約束弁勇縱令到處騷擾以致民人怨謗種種罪狀實爲　事之尤衛汝貴業經降旨革職拿問著李鴻章裕祿懔遵迭次諭旨查明該革員行抵何處嚴飭押解員役迅速觖交刑部治罪毋許逗留已革直隷提督葉志超由公州退回平壤並未接仗沿途所報戰狀盡係虚揑迨行抵平壞又復漫無布置卽行潰退其時安州尙有馬步八營可爲策應該革員並不扼守安州乃竟退過鴨緑江實屬統馭無方大負委任海軍提督丁汝昌統領海軍多年自倭人肇釁以來迭經諭令統帶師船出海援剿該革員畏　遷延節節貽誤旅順船隖是　專責復不能率師援救實屬惬怯無能罪無可逭葉志超丁汝昌均著拿交刑部分别治罪欽此同日奉上諭前因旅順失守諭令李鴻章查明總辦船局道員龔照　有無潛逃惑衆情事前據李鴻章覆奏請將龔照璵革職留勞効力當經革職不准留營惟該革員總辦船局工程兼辦水陸營務久駐旅順當倭氛逼近之時不能聨絡諸軍同心固守迨船隖失陷逃至烟臺僅子革職不足蔽辜已革道員龔照璵著卽拿交刑部治罪其分統各軍駐守旅順之記名提督衛汝成黄仕林雲南臨元鎭總兵姜桂題記名總兵程元和至今尙無下落著李鴻章查明迅速覆奏趙懷業前已革職拿交刑部治罪該革員現在何處並者速卽查拿解部欽此 
 
 

Page 2

 
 
[兩軍鏖戰]  
　　日本遞來電信云自本月十八日起至十九二十等日華軍之在盛京者屢與日兵大戰互有勝負華軍中有吉林兵助戰按此電自日本發來則其所言自不免於諱飾彼自謂互有勝負則其大受華軍之創已可於言外見之時届隆冬風高地凍此正日人窮蹙之時也乘其危而覆之計期當不遠矣 
[迭獲勝仗]  
　　昨接本館派赴天津專訪軍事之友人來函云聶功庭軍門在分水嶺迭與倭人交戰力遏宼鋒使不得闌入陪京重地初十十一兩日連獲勝仗此係確信也想留心時事聞此捷音當爲之欣喜不已按分水嶺在大高嶺小高嶺之右 
[密商機要]  
　　張樵埜侍郎日前輕車减從行抵析津晤商李傅相旋卽晉京此已列報兹悉侍郎旌節復於十二日到津仍與傳相密商辦理中倭事官於十三日忽促回京不遑安處或謂係商和議其詳尙待續聞 
[添兵保衛]  
　　天津信云法國前經添兵五十名保護天津租界兹聞英德等國亦均添兵或如法國或逾於法國之數有租界者衛租界無租界　衛商旅查西人商務以英爲大而人數亦以英爲多現在英商團練合之水陸各兵約有五百人如倭奴來犯大沽英法兩租界當各以砲位扼守街衢不容倭奴闌入卽游兵散勇亦不令越雷池一步務令租界中西人士無烽火之警有磐石之安英國租界華人屋宇無多固經賃罄卽法國租界南北兩堂産業墉崇櫛比亦經租住無遺且有新蓋三層樓屋秋間租價全所每月不過五十元現在樓面一層漲至四十元仍非捷足不能先得蓋恐遭兵燹　如雲之集均以租界爲避世之桃花源也然倭奴旣據旅順當不舍易就難復犯山海關不犯山海開則津郡或可安然無恙彼預事遷往者得無見誚於無病而呻也耶 
[津郡團練紀事]  
　　津郡紳士兵部侍郎王少司馬文錦與前廣東水師提督曹軍門克忠等奉命開辦民團擬募三十營名曰津勝軍以衛畿輔此已列諸前報慈悉此軍已由軍門率赴小站訓練操防暫假盛軍原日營盤駐紥嗣以營盤不多擬定兩營併住一營免興工作而省度支至於軍門駐節小營盤卽前盛軍總統衛逹三軍門之中軍帳但亞夫細柳約束嚴明當與棘門灞上相去懸殊耳 
[旅順餘聞]  
　　天津訪事人云倭奴旣得旅順之後將米糧銀兩以及軍械連檣裝載或運赴别處營次或運回本國幾至擄掠一空其行逕直與海盜無異此亦確信也外間謡傳倭奴於搬運旣空之後自行退出旅順此則烏有之談不足信也 
[京口火警]  
　　京口一鎭居鄂省之上游相距六十里地與大軍山對峙烟戶千家生涯最盛小河一道爲咸寍武昌興國大冶之要津設有巡司署一善堂數家濵江臨河亦水陸市鎭也鄂湘往來船隻每值夕照銜山赶程不及或風狂浪湧之際多於此收口鎭内普安善堂設立已外專收江中浮屍水面救生以及理胔　骼等事本月初堂中紳董設醮酬神敬禮斗姥醮終各散灶下遣燼失於檢點霎時濃烟匝地烈燄亘天　鎭水龍馳往灌救又得碼頭夫大衆相助火鴉軍始歛旗而退此處墻垣四障得未殃及池魚各善士於零磗斷瓦中收拾餘燼擬卽邀集同人捐資重建京口不乏殷實之人諒不難集腋成裘以結善緣也 
[瀛眷抵漢]  
　　兩江總督劉　帥之瀛眷自金陵起程道出漢上計滿江紅大官艦二艘高扯旂幟後一杉板砲船護送前一小火輪拖帶於十二日十一點鐘到漢停泊大馬頭卽　駛赴湘中原籍鄂中文武各官迎接如儀 
[嚴防間防]  
　　鎭江爲通商口岸五方雜處良莠不齊所有冬防早經舉辦兹因倭人犯順漢奸倭諜徧布内地自當認眞稽查從嚴防範日前鎭江關道憲吕鏡宇觀察札飭督標新兵前營右哨金哨官帶兵二十名在南門設局巡防金哨官奉委後業於十二日帶兵到防畫夜梭巡以杜奸細 
[太守清廉]  
　　前署江寗府陳太守鍾蕃於十月初九日因病出缺早詳前報十四日爲五七之期領帖一日文自胡方伯以下武自俞鎭戎以下咸往弔唁太守一生亷潔頗有琴鶴之風身後囊槖蕭然各大憲憫之饋送奠儀皆從豐厚蓋棺論定誰謂廉吏不可爲哉 
[江右採風]  
　　江撫德曉峯中丞於初六日挑覆武榜約取四百餘人初八日覆試弓力十二日考試内塲默寫武經卽於是日放榜○江省各錢鋪多與𩕆郡相流通初六日四更後錢鋪數家同接贛電謂有滙票銀洋由某信局郵遞行至𩕆吉交界被盜搶刦止票勿兌噫何盜風之熾耶○督辦江西淮鹽總局李藝圃觀察維翰上月晦日抵江謁見德中丞本月朔日接篆視事 
[豸旌南下]  
　　安徽候補道吳士青觀察於夏間請咨赴部入覲龍光適勷辦萬壽慶典事宜之候補道蕭小虞觀察因案被議是差改委觀察接辦及慶典辦畢觀察出都南下於初十日行抵皖垣謁見福少農中丞禀安銷差 
[匪黨刦物]  
　　漢口來信云十三四日有河南人到漢購貨傳言黄孝連界之水口地方有士客十餘人掮土北上行至中途突遇匪黨上前刦奪祗以寡不敵衆竟被奪去士客恐受兵刃傷棄貨逃遁又馮家店地方某雜貨店夤夜被匪糾衆搶刼失去銀錢貨物無算主人密查蹤跡毫無影響是何匪黨之多耶 
[巫峽晴雲]  
　　川省當咸豐初年軍事繁興協餉不至於是每年奏請辦理按糧津貼一次所入約數十萬嗣因本省用兵京協各餉歲有增加於是每年又奏請辦理按年捐輪一次所入約百數十萬共計二百萬不等現值需餉之際川督劉制軍查照向例出示曉諭預辦光緒二十一年津貼捐輸統限年内預徵一半餘限明春繳齊○時交冬令江水猶未大涸日前有渡船三隻一在九龍灘　没一在呼歸石沈没一在豆腐石沈没共淹斃二十餘人其故皆由船小載重一遇險灘不可收拾遂致觸石而碎川東道黎觀察札飭沿江所屬一體不　凡渡船至多止准載八人違者重責○瀘州鹽局前因委員加價州民糾衆滋鬧立將總局拆毁不服彈壓李聽齋剌史忿恨填膺觸發舊疾旋卽　逝剌史前曾特授巴縣遺愛在人至今猶感念不已○舉人廖某禀請添設水龍並修自來水一事業奉各憲批准兹又邀集渝城紳商會議擬按照房租酌抽銀兩爲數甚巨各紳商退有後言遂難猝辦查重慶石城高聳離江約十餘丈激水止行需欵自必不菲不若多掘水井多置水龍價亷工省易於舉行○煤炭生意向來任人贸易毫無牽制近有人創設煤炭公行包攬贸易各炭商與之滋訟陳大令業經訊斷飭將該行封禁矣○巴縣示期於十一月内舉辦武試闔邑武童紛紛入城現在校塲房舍一律撤空並將馬道疏通以備騎射 
[潞河霜汛]  
　　北通州函云十一月初一日坐糧廳葛部郎傳集漕糧百家經紀白糧二十五家經紀當堂點卯○城東北孤山附近有劉姓家素豐厚本月初四夜有匪多人闖門行刦被取衣物銀錢不少次早事主赴州呈報並請勘騐○上月雨雪交加厚至四寸有餘本月初五日又降祥霙　以玉尺約得二寸餘加以朔風凛冽頗有嚴冬氣象○本邑招募護城勇一千名倡首者爲王鐵山孝廉芝祥會同本地官紳籌集項欵已於初八日開招○近日煤價大長煤末每日斤增至一千六百文大煤每百斤增至二千二百文大有缺乏之慮推原其故蓋因兵差過境　車甚夥不暇運煤遂致來源頓少耳○東關　河暖廠於十月二十四日開廠甫經旬日留養貧寒婦儒已有一千四百名之多順屬災荒已可　見○道憲張觀察出示略云現值軍務倥偬之際籌辦冬防誠恐倭人薙髮易装混入内地窺探軍情或勾結本地匪徒煽惑作　責令四門保甲局委員督率練勇營兵遇有行踨詭秘言語支離之人出入卽當向前盤詰送交保甲總局移州究辦 
[斃於車下]  
　　天津信云十二日末次火車由唐山開回天津旣過胥各莊搭客中有莽男子以離家旣近不欲前馳致紆步履擬卽山車 
 
 

Page 3

 
 
躍下同車共載者力阻其前謂車之去地雖不滿二尺然凌厲無前一似雷奔電逐倘鹵莽從事其不至肝腦塗地者幾希客充耳不聞　情直遂甫蹤身躍下被車力牽掣碍難自主跌落於車道之旁頭顱破裂登時斃命死由自取於人無尤然附車者大可引爲龜鑉萬勿輕舉妄動也 
[上海官塲紀事]  
　　上海縣黄大令聞兩江總督香帥業已秉節出轅巡閱吳淞口砲臺刻日當可戾止因立飭辦差丁役在碼頭上預 
備　張○邇日天氣驟寒上海縣黄大令俯念獄中各囚瑟縮可憫飭將棉衣如數製就飭典史蔡少尉按名給發循向章也然亦足感大令之實惠矣○本月二十日爲水利廳林珍虞少尹膠續良辰昨日少尹命駕往各署謝步禮也 
[憲示照登]  
　　欽命二品頂戴署理江南海關分巡蘇松太兵備道兼管銅務加十級紀錄十次劉爲曉諭事案奉督撫憲札准戶部咨江南司案呈准北擋房傳付所有息借華欵推行各省及海外各埠酌擬章程五條一摺又片奏所有息借華欵各該省關果能認眞舉辦將勸捐紳董首事酌奬一片均於光緒二十年八月二十三日具奏奉上諭戶部奏息借華欵推行各省及海外各埠酌擬章程一摺所擬戒抑勒去壅蔽立限期定平色准扣抵各條卽著該部知照各直省督撫實力奉行毋滋流弊　片奏如集欵至一百萬兩以上者其善堂會館請給匾額並將紳董首事酌奬一二人以示鼓勵著照所請原摺片均著抄給閱看將此諭令知之欽此欽遵等因傳付前來相應抄錄附片恭錄諭旨飛咨兩江總督欽遵辦理可也計單等因札飭遵照辦理等因奉經本道酌定條欵擬在官銀號設立籌餉滬局禀准辦理借欵現擬籌集五百萬惟印票旣准華洋抵兌流通必須稅務司簽字加印配用西文俾可取信洋人又經禀蒙署南洋商憲張電奏十一月十三日奉諭旨著照所請辦理卽由總理衙門飭令總稅務司轉飭滬關稅司遵行欽此電飭欽遵在案上海爲通商總匯商賈輻輳紳富聚居不乏急公慕義之人合亟出示曉諭爲此示仰官紳商民人等一體遵照爾等須知海防吃緊需餉浩繁如願湊集資本借給官用者准赴籌餉滬局呈明數目將銀繳呈卽行填給印票註明歸還本利數目限期照數按期歸還收發之際並無需索留難况還欵定期不爽本息絲毫無虧實乃體卹至周名利兼收爾等食毛踐土具有天良務各踴躍集資多多益善赶緊呈繳聽候解備充餉填票給執按期歸還不必遲欵觀望所有本道禀定條欵摘錄開列於後其各遵照特示一上海籌餉公局卽　在江海關銀號内名曰戶部籌餉滬局專辦勸借給票各項事宜其銀兩出入統由官銀號一手經理並無絲毫規費一收付銀兩遵照部章概歸庫平足色不得輕重叅差滬上通行規元向章每庫平足銀一百兩合規元一百零九兩六錢籌餉局卽照此數申算以歸劃一　　利息還期遵照部定分限兩年半以六個月爲一期第一期還利不還本自第二期起本利併還每期還本四分之一已還本利若千利卽遞減以五期還清所定限期先於印票内標明其息按月七厘以十二個月核計遇閏照加倘有欲圖利息願借久期則仿照粤省定章分爲六年還清本利另給印票以期兩便一印票奉准在關稅撥還本利並准抵還本關稅銷應卽遵照部章鈐用江海關道印信俾便收執流通一商人贸易有無相通中國富商每有與洋商往來交易者應准其將所執印票轉相抵兌不問華商洋商但使到期應付之票均准請領本息示人以信並便流通一商人携帶印票如有水火燬没者准於五日内關明原票銀數號數及給票日期取具殷實行號的保赴本局呈明立案並由原人自行登報俟還銀到期果無此號憑票赴領始准由該保行號同原人具領此項失票本利銀兩倘有在外遺失卽赴該營有司衙門呈明轉報本局亦准立案照辦光緒二十年十一月初十日示 
[武試二志]  
　　前日上海縣黄大令考試武童步箭已紀報章昨日接試技勇十點鐘時各武童齊集大堂提右營廖叅戎因張香帥蒞滬在邇出境恭迎派委守備程少庵守戎至縣代爲會閱及學師宣廣文至卽會同大令升堂標封儀門歴試掇石舞刀開硬弓等技至二點鐘時考畢守戎及廣文興辭聞今日校閱外塲馬箭然昨日尙未懸牌也 
[求死不得]  
　　南市竹行碼頭外灘有金裕安江北船停泊船夥某甲昨日忽患瘋癲奔至後梢意欲躍入江心被同舟者所見立卽挽住始免滅頂之災不一時又取菜刀一柄逢人便砍同舟者見勢不佳告知舵工將鐵練鎖往甲始不得横行無忌矣 
[烟室稱戈]  
　　南市小船帮中有楊富寳者著名流氓也向亦駕駛駁船每喜與無賴游後遂以拆稍打架爲事前日楊偕同伴携一女在萬裕碼頭聚興順烟館領略阿芙蓉風味正在談論中倭戰事適有浦東下沙人甲乙等五人來滬賣花偷片刻之閒亦至烟館消遣甲偶將所食橄欖核抛在女頭上被楊所見遂將甲乙辱詈謂爲有意調戲旣而拖板凳一隻向甲頭上猛擊一下以致血液淋漓乙見甲受傷挺身出外大聲曰吾等旣已用武可至荒野交鋒不可在店中滋肇楊忿不可遏又與乙相鬥足去拳來兩不相下惟烟室已摀成虀 
至爲之排解總以楊有不是令出洋十元賠烟館物件再向甲乙等點香燭服禮以了其事 
[私藏軍火]  
　　昨日有人告知會捕局線勇嚴頌眉謂洋涇浜南第五十一號門牌恒豐泰西酒店主蔣文芝卽少峯私販軍火藏 
十萬顆及火樂若干遂禀知葛同轉由同轉知照法捕頭立刻飭包探朱春和帶同夥役密往起出銅帽二百六十二匣每匣儲銅帽二百 
約計六萬餘顆並火藥十二瓶又槍藥六十六捲遂將蔣解入捕房捕頭略問情由卽經人保出 
[騙子已獲]  
　　昨報紀小東門内保泰衣莊被騙一事昨日法包探郁庭湘購得眼線密往升和里拘到騙子某甲及其妻某氏起獲原物解送捕房尙有同黨一人在逃未獲捕頭命押候堂期解請葛同轉訊究 
[交保理處]  
　　福康號主徐文多與郭世勳一則以定貨逾期請追贏餘銀兩一則以定貨不出等詞互控昨晨公堂訊案畢通剌命將徐郭及要証李水滄傳案訊問徐文多供是福康號主五月間曾向郭梅記定買地亞士牌號之洋燭言定五月底貨可到申當時立有成單現已呈案不料至六月初往出貨物據郭言貨尙未到及至六月半往出仍以未到爲辭又據言二十外有他家所定之洋燭可以轉劃與我彼時價已漸跌及至往出依然無貨可出求請向追盈餘銀兩據郭世勳卽郭梅記供徐來定之洋燭言定於五月底貨可到申旋因徐並不來出職員卽托李水滄持樣往催徐終延宕不出不料心存叵測竟爾投案朦控李水滄供却曾將洋燭之樣送至福康號内催徐出貨徐言並無其事如曾將樣燭送來必有回單圖章可以對騐况我屢次來追並無貨物現在價已大跌反催我出貨耶旋有某洋人投案聲稱徐所定洋燭是否應問商人郭係管棧之人有所不知通剌得供以華商交易不干洋人之事所言應毋庸議而徐郭之案察核各供郭世勳至期無貨可交理應　償徐文多盈餘銀兩著將郭世勳李水滄交保出外與徐文多自行理楚 
[英廨晚堂案]  
　　修鞋匠應萬春控弟媳于氏背人漝遁尋獲之下嘱令回家倔强不依是以扭案請究宋通剌於前晚提訊應供稱小的係江北泰州人向在治下外國牢監前賃屋而居素以挑皮匠擔餬口前因胞弟於光緒十四年因病棄世遺有寡弟媳于氏因乏人養赡適小的斷絃經族叔鳳山裕山等作主將于氏配與小的爲繼室冀延嗣續已生二子詎于氏忽於上年私逃當時四處找尋蹤跡杳然日前在途相　　令回家伊竟倔强不依是以拘案請究于氏供稱丈夫逝世時小婦人適懷孕在身迨後生遺腹子大伯心仔不良旋將遺腹子價賣並將小婦人姦污至上年因其不顧家用經人薦至嘉興某姓家傭工邇日自嘉興來滬以縫紉度日大伯屢欲將小婦人婪賣昨日在途遇見致被扭赴憲案通剌判將于氏暫交官媒候備文移解泰州飭交應姓族長收領管束應萬春當堂斥釋○朱楊氏楊顧氏扭楊阿金至廨宋通剌庭訊之下楊氏供蘇鄉大墻門人年二十一歲　由丈夫挈至滬上在四馬路某妓院爲傭已歴多年今秋因家中有事仍與丈夫同回鄉中當將歴年積蓄之皮 
 
 

Page 4

 
 
箱一只内儲金銀飾物及洋銀衣服等寄存某妓院邇因事畢來滬向妓院取回皮箱據稱小婦人冋籍後未及數月被小婦人之胞兄阿金冒取旋經向胞兄理索一味支吾是以偕同母親顧氏將胞兄阿金扭案求追顧氏供年五十一歲丈夫向在家中耕種度日小婦人素來出外傭工生有四子一女阿金不務正業日與無賴爲伍今秋女兒與婿因事回籍後被阿金誑冐皮箱一隻内儲金押髮一枝洋銀一百元及金銀零星飾物衣服等均被典質花銷盡淨務求究懲阿金供妹子於光緒十七年私自逃逸來滬賣娼曾被妹夫屢向小的父親索人且父親曾被妹夫私行捆縳小的不得已迭次往返找尋妹子下落嗣因不敷盤費確曾將妹子衣箱一隻内儲衣服數件質洋十七元並無金簪及洋銀等物今蒙訊明尙求寛限容小的贖還通剌判阿金交保赶將衣箱贖還並令顧氏將女楊氏具領回籍送交夫家收領營束不得再任來滬違犯不端事顧氏領女叩謝而去　 
[英界公堂瑣案]  
　　昨日禮拜二輪應美副領事到堂會訊嗣因另有要公不及蒞廨所有捕房解到竊案二件俱由宋華樂通剌獨判○包探顧阿六禀稱小賊蔣時全行竊陳士林家木鐘一架報捕後由小的緝獲人贓送究陳士林申訴失竊情由並請領贓將時全供蘇州人向爲小本營生後由患病將本資用罄無以餬口作此生涯以圖果腹實係初犯通剌判　蔣管押七天由捕房送回蘇州贓給還失主○顧探又禀稱昨日某輪船抵滬時有小竊李國友林阿洲二人混入行竊搭客之縐紗棉馬褂元呢夾馬褂各一件當時查出扭送捕房今與原贓一併解案原告因事未到李林二人同供鎭江人實因窮苦難堪與其飢餓以死不若竊物而生所以混入輪船偶試空空妙手卽被拘獲加以毆打身受傷痕叩求恩准免責則銘感不忘矣通剌察得受傷屬實准其免責著交捕房遞解回揚州 
[法界捕房瑣案]  
　　昨禮拜二法讞員葛同轉知兩江總督張香帥閱視吳淞砲臺及江南製造局憲節將次蒞申因飭丁持名片咨照捕房暫停讞務及往碼頭迎迓始知香卽尙在途間因於午後二點鐘時蒞捕房發落各案旣升座卽命提枷犯王成孝陳渭至案令將枷　去各笞責二百板又查知王成孝擅將枷上封條揭去加責二十板責畢陳供稱小的係江北人求恩釋出當卽回家同轉著連王驅出租界不准逗留○楊子山前在英包探沈金龍處當夥役後因辦公不愼斥退不用此次陳馬氏失去衣服指爲楊竊楊曾許賠洋銀二十圓迨解經同轉訊供著將允賠之洋銀先行遞案然後交保出外緝查楊在押多時無人具保昨日命提到案再限三日如無人保出卽當嚴比○竊犯熊老和卽張漢卿行竊廣利輪船之物拘案訊比已紀報端昨日同轉命提到案者先枷號一月期滿責釋供出之同黨林老九卽李國有及周各笞責二百板交英包控帶回歸案辦理○撬壞新開河及小東門外福建路等處自來水蓋之朱春桃陳瑞福經同轉迭次訊責仍無實在口供昨日判令各枷號兩月期滿責釋○月前招商局函請將私售僞船票之葉信意吳寳成劉之舟研究同轉以此案由劉轉售與葉劉又供向鍾士成買來因着將鍾交案　日命提覆訊謂招商局屢次函催如再遲延定子嚴比○枷犯吳杏生周長林枷期已滿昨日同轉著將枷開去各笞責一百板卽行釋出不准逗留○枷犯朱隆卿張學成枷期已滿昨日同轉著將枷開去各枷責一百板旋復令將張加責一百板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茸問俗]  
　　華亭縣署附近鄭姓女郎花信年華秉姿妖冶與差役徐某有染花前月下暗訂白頭女兄鄭某夙惡妹之所爲潛出庚帖與舅氏楊某爲媒許配婁署戶書岑某卽於今歲夏間擇吉文定當出聘金洋二十元數月之後女郎偵悉情形倩人具禀以夙有疾病守貞不字爲詞控諸婁署張大令察知有異批飭到堂查騐女郎知事不諧不得已與兄再四商懇鄭某諉咎於舅氏作主允許早將聘金送還等詞具禀到縣張大令飭提楊某到案大加呵斥岑心尙不甘復赴華亭縣署禀控葛大令以婚姻　轕其中必别有隱情特飭某差細行查覆○華亭南鄉漕涇鎭並距鎭三里之南厙兩處地近海濵距郡窵遠爲賭徒出没之所上月南厙地方有張慶祥褚堂朋比爲奸開塲集賭劉盤龍一流從而附和之卜畫卜夜約歴一月之久意興頗豪大有一擲千金之慨至本月初一日以迄於今賭塲則又遷在漕涇中市由地師陸雲如爲首地保某姓爲之規庇事爲葛江邨明府訪聞飭差務將地保並張褚陸三賭棍拘案究辦詎差役得賄舞弊潛由地保賈出流氓某乙頂替希圖蒙混明府察破奸謀諭以若不解案定當一併重懲想言出法從斷不爲若輩稍從寛貸也 
[湖朓雪]  
　　嘉興訪事人云嘉興縣劉邑尊迎迓趙方伯接見後憲舟並不停留卽用小火輪帶之赴省文武各官迎送如禮邑尊則隨赴省　　十三日方回署○前報紀竹林廟某鄉民家遇盜後入城報案適劉邑尊赴省未回由典史某君往勘兹詢得事主姓楊勘明後卽飭捕會　　　及邑尊回署後楊堅請親臨履勘邑尊允之定於十七日乘舟前往○北門外塘灣街各鋪戶集資延羽士設壇建醮求保烽烟永息嘻此　　　可笑者歟○某日報忠坊水龍會司董資召戲班在郡廟演獻一日並筵誕以欵龍夫 
[嶺竹報]  
　　廣州訪事人云前定安縣李芷香大令家焯奉上憲札委添募勇丁數百名巡緝新城老城及西關各處大令奉札之下每夜督　介勇按叚梭巡飯店烟寮限以二更扃閉不許容人借宿以免匪徒溷跡其中○官塲接到電音悉額玉如廉訪升授河南布政使關省官僚次第赴轅道賀○月前署臺灣巡撫唐大中丞移文來省内開臺地疫癘大作兵勇死亡甚多請代募勇丁一千名以資守禦督憲卽委幹員四出招募一時有志之士聞風踵至不滿數日卽已成軍所用軍裝皆由粤省籌給本月初七日已由弁督率赴臺矣○時届隆冬虎門内外各砲臺弁兵露宿風餐情形堪憫刻由營官禀請大憲在砲臺附近搭蓋棚廠俾得入内小休大憲允之已於日前招工從事矣○本月初六日爲成竹銘方伯嶽降之辰督憲以下莫不赴轅晉祝冠裳蹌濟輿馬喧闐轅門内外幾無容足之地 
[軍門招勇]  
　　前報紀廣東陸路提督唐沅圃軍門仁廉奉旨會辦奉天軍務派員赴淮揚一帶招募勇丁兹接訪事人來信云軍門所委陳君旣抵揚州暫假天寍寺爲公所示期本月望日開招是日甫建大旗投効者已紛紛而至類皆少年精壯矯健絶偷註册後每口按名給發小口糧錢一百二十文一俟點名開差再照章支發大口糧聞清江等處亦有員弁在彼開招大约月杪月初可以一律招齊馳往天津防次矣有人行過公所外見貼有軍門告示曰本軍門奉旨會辦奉天軍務招募馬步六十餘營遴派將領分往直隷山東河南曁淮揚一帶先後開招一俟齊集赴天津會集或帶往奉省會同定都統裕將軍相機進剿誓掃欃鎗本軍門溯自弱冠從征督兵數十年轉戰各省身親大小數百戰賞罰嚴明甘苦同受現值倭人無端肇釁凡有血氣者莫不敵愾同仇滅此朝食如有年力强壯願入伍者可至各營官公所報各倘有因家貧致累勇　異常現欲改過自新投軍効力本軍門當寛其旣往觀效將來編入行間視同一律至若奇材異匪之士更宜及時仗劍從戎殺賊立功得名得　如有投到由各營官邀約同來本軍門當隨時接見面試果有良謀可資採擇當待以國士之禮　 
[漢皋市景]  
　　邇來海氛不靖商路阻滯湖南各埠所出米炭連檣運至者不下二三百艘計存白米一二萬石柴炭亦存十餘萬　武漢殷實之家平時喜食礱坊之米以其糴榖自礱色潔而味美來自遠方者一沾潮濕氣味稍遜惟貧黎仍仗南米接濟往時銷　日旺　有　越閩廣客商辦運出口迄今禁例初興商客袖手銷塲日滯由此市價日落刻下靖港上米一兩七錢馬家易俗兩河所産一兩六錢益陽潔日米一兩七錢零均無受主衡州五冲米一兩二錢煤炭每擔亦跌至三百文左右現值隆冬水淺舟楫載重不易往還煤炭或有起價　時米　一時尙不能漲價武漢所産木棉行銷本地及川相各埠亦屬大宗月前市價略平川漢　計之每百斤約十四千文近日天氣暢晴遠商近賈日有至者故市價已漲至十五千有奇 
[美界捕房紀事]  
　　岳錦林家住北山西路德安里十一弄第一百八十七號房屋前晚有賊撬開後門而入闌入懷上臥室　去金臂釧東洋車夫金耳環金壓髮簪銀水烟袋一口鐘等物昨晨始知覺卽投訴捕房捕頭遣各包探留心查緝○昨日正午十二點鐘時二百九十六號東洋車夫某甲在元昌路兠攬坐車拉之疾馳誤撞江北人某乙仆地將足碾傷乙負痛疾呼經一百零八號印度捕一併拘入捕房行至半途甲再四哀　捕乃令出青蚨一百翼給乙養傷并著自投同仁醫院求治 
[功歸實濟]  
　　安徽南陵縣署趙爲媳秦氏病痊助賑銀申規元四十三兩六錢八分三厘錢翰臣交來寳善堂華求延年得子助賑洋一百元戴星垣助棉衣洋一百元江北糖雜貨衆商年例酬神戲資移助施粥洋五十九元四角先後祗領仰見解囊　命衣被蒼生食德飲和神欽天佑登報叩謝並告同緣[  上海六馬路仁濟善堂籌賑公所施善昌等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
