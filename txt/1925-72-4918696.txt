# 1925 - 72 - 4918696

 

Page 1

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 2

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 3

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 4

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *時評 
[軍閥心中之三如何（冷）]  
　　如何而能安人民祇此一念者軍閥中之至賢者也今恐未必其果有如何而能籌軍餉又如何而能安人民軍閥中之次賢者也亦軍閥中之智者也蓋人民不安軍餉更無所出也如何而能得地盤祗此一念者軍閥中之最不肖者也亦卽軍閥中之至愚者也何也不但不計人民之何以安亦且不計軍餉何由出祗知一時之擴張勢力招兵謀械則其結果兵必不能戰地盤必不保卽無外敵終亦自亡 
　　故欲知軍閥勢力之久暫須决之其人性質之智愚欲知軍閥性質之智愚惟於此三如何中判之 
[國内專電]  
　　北京電孫岳所部第四師全部開赴豫西接收偃師洛陽（二十日下午八鐘） 
　　北京電府公布孫岳督陜岳維峻帮辦另一方面保非胡所保豫戰政府無所聞 
　　北京電使圑方面得教士報告荆紫關城市教會被匪搗毁該教會西人拍克等出險　　北京電豫省會教育學生會等電同鄉會對胡景翼以陜人治豫並發公债二百萬加以反對（十九日下午十鐘） 
　　北京電豫省議會教育會學生聯合會聯電反對豫胡發行省公債二百萬 
　　北京電旅京豫聯合會以胡委李含芳鄭州督辦擬借日債通電反對（十九日下午十鐘） 
　　北京電馮力息馮始終確定和平除確有土匪之地酌派隊伍實行勦撫外從未因時局而動一兵（二十日上午十二鐘） 
　　北京電馮玉祥對蒙政策决用平和手段不出一兵赴庫（二十日上午十二鐘） 
　　北京電西北實業銀行章程因馮須着手籌備明日提閣議（二十日下午十鐘） 
　　北京電馮玉祥設西北實業銀行資本五百萬請發行紙幣輔幣劵銅元票總行在張口京綏設分行請部立案（二十日下午八鐘） 
　　北京電王揖唐事已畢日内回京 
　　北京電王寵惠使英前月徐樹錚曾保過今已過去（二十日下午八鐘） 
　　北京電許世英約李思浩見段催善後會經費以去就爭段囑李儘先籌撥三十萬 
　　北京電交部以京漢車輛尚有數百輛被扣電各軍長官酌量放還（二十日下午十鐘） 
　　北京電盧派運動盧兼省長甚力但盧南下時曾對張宗昌吳光新聲明此去只爲倒齊决不要江蘇地盤盧遲就督辦以此一方專使出關伺張意並疏通結果張主盧就督辦部下以鄭謙一時不往乃進一步爲盧謀兼省長（二十日上午十二鐘） 
　　北京電胡思義電告北上省務警務處長李定魁代拆代行（十九日下午十鐘） 
　　北京電新公債可作政費只六百二十萬　　北京電前月政府决定設海道巡防處該處借海道測量局址籌備請發三萬元 
　　北京電前辦三十萬鎊借欵之達拉氏現有續辦同數之接洽（十九日下午十鐘） 
　　北京電滬寗杭兩路機務總管芬慈續訂合同三年每年加薪九百元（二十日下午八鐘） 
　　北京電隴海路督辦黃贊熙以事不順手請辭職部令勉維現狀（二十日下午八鐘） 
　　北京電赴福州調查排斥美魚之美參贊邁爾養（二十二）由閩返京美艦愛希維爾號尚停福州（二十日下午十鐘） 
　　北京電哿（二十）交通界公宴梁士詒於交部　　北京電漢粤川關賡麟電湘鄂路設護路司令經蕭趙會商决定馬濟就近擔任 
　　北京電長興煤礦戰時損失五百萬滬商會轉請政府救濟（二十日下午八鐘） 
　　北京電滬商會請借撥公欵五百萬救濟長興煤鑛（二十日下午十鐘） 
　　北京電直奉軍司令邢士廉控浦口港務處運夫將奉軍夫役郭振東等打傷甚重請撤該處胡處長派鄭啓英接任 
　　北京電高一涵等在地檢廳反訴法章 
　　北京電段宏業控世界日報該報要宏業親出庭辯論（二十日上午十二鐘） 
　　北京電朱深語云報館被控警廳立轉法庭警廳依法不問民國日報記者鄒明初被傳送法庭（二十日上午十二鐘） 
　　北京電滄石路呈部建築本路所需材料車輛開單請分飭京漢京奉津浦京綏正太各路局騰挪材料另購新料抵補 
　　北京電中俄會勘界務人員首席中央派次席奉天派會同查勘由琿春起至新疆止計三個月路程（二十日上午十二鐘） 
　　北京電皓（十九）旃檀寺西北督辦署西門草推起火經馮軍撲滅無事（二十日上午十二鐘） 
　　北京電歐美留學畢業生擬聯合日本留學生要求參加國民會議下星期三開聯合會外部據執行委員會函通知 
　　北京電使圑有（二十五）參觀中山遺體 
　　北京電中日聯運五月十八在京舉行 
　　北京電民黨息孫開弔後一部主張較進步者則赴粤餘則與馮胡孫國民軍在近畿合作（二十日上午十二鐘） 
　　北京電李佳白養（二十二）宴善後會員 
　　天津電聯軍昨定撤津浦路添設之視察員 
　　天津電督署謂今爲春宴聯歡演劇助興否認補祝壽午前到署者有張學良等督署前後戒備嚴密宇緯路車馬極盛 
　　天津電津李保孫間退防塡防問題李鳳暘居間感困督署日有會議丁士源效（十九）來津李鳳暘號（二十）晋京 
　　天津電津浦貨運特捐取銷待時 
　　天津電鄭孝胥昨赴滬聞有任務 
　　天津電潘復甚活動吳陸長辭意似堅 
　　天津電曹錕妻由奉回津聞張語曹妻仲珊事經公布聽國民公判雖親戚愛莫能助但無生命憂（以上二十日下午三鐘） 
　　奉天電王揖唐嘯（十八）午後四時半專車抵奉軍政長官到站歡迎者二十餘人因時局變化段暫不欲張入京故遣王就商一切要政張赴京將緣此展緩 
　　奉天電閻廷端辭鹽務督辦預備就直長　　奉天電張電保陳調元蘇皖魯剿匪副司令 
 
 

Page 5

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *[國内專電二]  
　　奉天電張作相派胡永奎晉京弔孫 
　　奉天電楊毓珣嘯（十八）銜命赴京 
　　奉天電嘯省署開交通委員會出席卅餘人 
　　奉天電財部委督署秘書張乾爲滬鹽運使嘯（十八）赴京財部請示即赴滬就任 
　　奉天電兵工廠第三槍彈砲彈廠均開工製品日多原有三庫不敷用現又築總庫 
　　奉天電滿鐵會社裁日員千一百九十三人華員八百九十七人共裁二千零九十人 
　　奉天電日來出兵謡言頗盛金融益吃緊王省長諫（十六）電召東三省各銀行長來奉討論維持辦法（以上十九日下午十一鐘） 
　　哈爾濱電中俄人組人犯救濟會昨晚在市董事會開會决先組籌備會推中俄員各五名審查章程 
　　哈爾濱電戊通公司經理王渭生在京接洽决收歸交部有 
　　哈爾濱電東鐵地畝處通知哈滿綫電臺等處各租户撤佃地畝局提出嚴重抗議 
　　哈爾濱電中俄展覽會改名中俄互輸物産展覽會（以上二十日下午一鐘） 
　　青島電膠路李鍾岳自京返後委秘書稽查人多政府薦并不辦事李今晚又赴濟 
　　青島電膠路奉部令沿綫植樹商請林務所備樹苗已開始工作 
　　青島電坐辦高福生司令王翰章赴濟係弔孫市長之母 
　　青島電督署將高恩洪任内所辦以關税作抵之地方公債票五十萬作九折賣入地方銀行除以三十五萬還該行舊欠外餘十萬充政费（以上二十日下午四鐘） 
　　漢口電豫訊荆關被匪攻陷 
　　漢口電王彭年號（二十）午專車返京蕭派王交際處長率軍樂連至站歡送王便道至孝感廣水下車宣慰孫寇兩軍 
　　漢口電經家齡謁蕭三次未見經憤返京 
　　漢口電部電令李煜俊限三日内交卸並令李昀三日内就代理廳長任 
　　漢口電浙孫派馬翔程來鄂謁蕭商要公　　漢口電湘趙派鍾才宏携輓聯祭幛十九日過漢赴京唁孫（以上二十日下午七鐘） 
　　重慶電川省報災荒者達七十餘縣渝萬虁等處每斗米價均三元以上商紳惶恐 
　　重慶電自井擬由楊森部郭旅·及劉文輝部費旅夥住其餘劉旅移住叙府鹽税由楊統提分配正電商中（以上十六日下午十鐘） 
　　重慶電渝各校因悼中山逝世篠放假誌哀　　重慶電周西成諫（十六）在赤水就黔會辦軍務職王天培亦擬日内在渝就黔督辦職 
　　重慶電劉湘回渝隨挈有貪贓枉法官吏十餘員均分别處辦（以上十八日下午九鐘） 
　　長沙電趙明令裁撤第七第十第十二第十六各旅長缺·及衛戍司令岳州守備司令調委第十二旅長唐希忭接充第四旅長趙任命謝煜燾張湘砥王者師譚潤生唐嶽五鄒堯仁爲陸軍預備役旅長 
　　長沙電熊克武銑（十六）電趙歡迎湘西財務總理謝尹並促謝赴常 
　　長沙電李品仙旅長奉唐令赴汝城收編方鼎英潰兵（以上十八日下午二鐘） 
　　長沙電報載滇軍吳學顯部已有四圑抵靖不日即向洪常開動熊克武以所部出發在即後方空虚特電催唐繼虞早日率師來常唐覆電謂所部已抵靖州請預備軍服五萬套軍餉五萬元備用熊部駐辰喻培棣師仍未開動喻對辰民云熊抱定北伐主義一有的欵籌到即向外發展决不久駐湘西辰常 
　　長沙電讓員趙子威以開會一年未議市制鄉制實爲憲法缺點皓（十九）在大會催議自治根本法歐陽振聲因母喪函辭議長　　長沙電京段派陶忠洵到常商熊 
　　長沙電葉開鑫派李實蕃代表赴漢 
　　長沙電議會皓（十九）通過廢娼案 
　　長沙電趙箇（二十一）親至嶽麓山植樹 
　　長沙電鄂蕭派兵工廠總辦劉文明代表來湘贛方代表杜武庫皓（十九）離湘回贛 
　　長沙電學聯會與國民會議促成會發起籌備追悼中山大會（以上二十日上午十鐘） 
　　香港電皓（十九）汕訊洪兆麟部篠（十七）佔筆架山後以無船渡河挑敢死隊二百人反道意溪攻潮城巧（十八）早由東門攻入與許濟部巷戰一日夜槍聲極密至皓早大隊仍未能渡河接應子彈將盡乃退回筆架山另圖再舉蔣介石部巧（十八）與林虎軍在棉湖劇戰蔣部死傷千餘人蔣身受重傷來汕就醫是役有二俄人指揮陣亡　　香港電滇唐軍退出南寗説不確且增調滇黔兵入桂各軍均用建國軍旗號林俊廷確聯唐林部亦用建國軍黃紹雄昨由梧赴潯與李宗仁商軍事 
　　香港電楊希閔胡思舜韋冠英皓（十九）聯赴東江楊駐石灘胡韋轉船赴博羅 
　　香港電廖仲愷皓返省張國楨皓早赴汕　　香港電省工農商界在廣大追悼孫到者三萬餘人皓（十九）學界追悼到者六七萬人民黨中央黨部巧（十八）電海外同志嗣後不設總理黨務由中委會負全責 
　　香港電林虎派黃業興全師赴潮助洪兆麟攻城林本人率李易標部赴湯坑包揭陽許軍另派王任寰赴陸豐助劉志陸斷許軍師路潮汕刻已成四面合圍之勢 
　　香港電劉震寰擬日間率部回桂目的有謂聯唐沈攻范李黃（以上二十日下午七鐘） 
　　福州電粤軍洪部退駐平和贛軍竄入浦城此間連接該兩縣知事報告 
　　福州電旅長張俊峯由浙回防 
　　福州電烟酒局長金振中赴浙 
　　福州電哿（二十）日薩壽僚屬爲演劇點綴 
　　福州電福寗茶税將易日商包辦商會據鄭受先等請已提交涉（以上二十日下午四鐘） 
　　厦門電皓（十九）汕訊聯軍捷報巧（十八）午第二師包圍篠（十七）晨擊退之洪部於筆架山繳械六七百餘向黃崗退又左翼滇軍删（十五）克河源敵向紫金老隆退 
　　厦門電漳訊陳炯明有由東山赴平和息又洪兆麟率部離平和赴饒平 
　　厦門電皓（十九）夜三點會匪强擄厦門禾山鄉護安區長葉某傷二人（以上二十日下午十鐘） 
　　安慶電今日下午一時各官廳齊集烈士墓後樓公祭孫中山由政務廳長蔡祖年督署參議盛典型代主祭（二十日下午八鐘） 
　　蕪湖電王普定馬日由蕪赴蚌（二十日下午八鐘） 
　　蚌埠電嘯（十八）下午九鐘白寳山蘇錫麟先後過蚌南下效（十九）上午八鐘蘇皖總兵站處長張洪恩過蚌南下下午一鐘皖軍第二旅二圑二營營長朱席珍率全營赴宿縣駐防（十九日下午八鐘） 
　　蚌埠電二十下午三鐘贛省中央旅鄭營長在皖北招新兵三百四名專車運浦赴贛　　蚌埠電皖補充旅圑長馬祥斌乘車南下聞赴盱眙一帶剿匪（以上二十日下午七鐘） 
　　蘇州電執法處斬决搶刦陳春記案正盜袁得功首級懸出事地（二十日下午七鐘） 
　　崑山電二十九旅許旅長號（二十）午因公赴寗聞與撤防有關（二十日下午六鐘） 
特約路透電 
[孫中山之逝後]  
　　二十日北京電聞國民黨委員會邀駐京各國代表於三月二十五日在中央公園致警孫中山之請柬已由外交部轉送各使署 
[刦掠洛陽之眞相]  
　　十九日開封電三月十日刦掠洛陽之兵乃屬樊鍾秀部並未正式併入第二國民軍此次與胡聯合抗拒劉鎭華洛陽天主教堂及路德教會均被搜刦惟城内中國内地教會未遭波及聞樊現復聨奉雖仍駐洛陽已與胡斷絶關係洛陽陷落前趙倜曾出現未率軍隊今不知何往受傷兵士現陸續回開封每日約三十人 
[北京時聞]  
　　二十日北京電滿人聯合會向善後會議抗議不容滿人加入謂滿人爲民國五族之一應受平等待遇 
　　二十日北京電據東京消息預算案因上議院對於政府擴張鐵路計畫發生糾紛故一時不能通過前傳四月初日本將簡任駐華大使一節恐届時難成事實 
[日本之保安議案]  
　　二十日東京電上議院今日通過保安議案該議案志在遏制急進黨之活動據内務省之意見工界中急進分子活動尤甚按該案已於三月七日由衆院通過略加修正 
[東京大火記]  
　　十九日東京電星期三日東京大火據非官場估計死者共有五十二人火區多工人住屋救濟事務現正在進行中日皇撥助賑欵五千元 
[印度之遏制暴行條例]  
　　十九日德里電末狄滿爵士今日在立法議會宣布行政院已贊成孟加拉遏制暴行之條例是日議會終日討論巴台爾氏之議案巴氏主張取銷某某數種法制孟加拉煽亂會議律亦在其列該案卒以七一票對四○票違反政府意志通過自主黨與超然派曾聯合投票 
[印度近聞]  
　　十九日倫敦電今日下院於否决自由黨甘維錫裁減海軍人數之動議後通過海軍預算案 
　　二十日倫敦電聞印度政府援美國與澳洲之辦法現招商承購商船六艘共三萬三千噸此六艘原係德船現由政府經理往來於英國與印度之間 
[美國大風爲災]  
　　十九日芝加哥電大風經過數州損失不輕現估計死者約近千人傷者二千七百人電話電報大都中斷故損失情形未能探悉紅會現派專車單裝載食物往災地賑濟 
　　十九日芝加哥電據最近估計風災各地死者逾一千四百人各處在大風吹過後多起火茂斐斯波洛鎭火尚未熄商業精華所在幾已掃盡無遺現用炸藥轟倒房屋以殺火勢 
　　二十日芝加電大風由密蘇里州至印第亞拉州經過之路災情至爲可怖有數小鎭簡直變形高房巨厦已成平地大風後繼以火災尤增恐慌死者近千傷者三千人其中尚多傷重不活者損失無從估計當必有若干兆元救濟事務刻由中央政府與州政府協同辦理紅會人士刻在各處巡邏蓋防災區發生破傷風病症也 
[英國海軍預算案之演説]  
　　十九日倫敦電海軍大臣白里志曼氏今晨在下院提出海軍預算案謂海軍預算約增五百萬鎊此乃因工黨前裁减海軍經費過多致有不敷必須補足之故華會條約下之義務皆未及限期即已實行惟實行之際非無困難海軍除尋常習練外未舉行大規模之會操特别任務艦隊游行各處之成績與帝國展覽會同一功效前者使殖民地略見商務安全所賴之海軍力後者使國内人士獲有藉知帝國利源發展之機會艦隊游行且使殖民地了解母國對於此事所荷擔負之重大新加坡之計畫係擬以近在濮資茅之前德國浮船塢置於新加坡舊峽中今年撥二十五萬鎊爲與海軍根據地之費用香港與新加坡爲帝國中小份子乃在比較上輸助築港巨欵極爲可感澳洲與纽絲綸亦擬分任經費雖工黨政府擱置新加坡築港計畫後澳洲等殖民地已將所準備之欵用於他種事業但殖民地並未改變其重視海軍根據地之意見三月六日澳相卜魯士之言論指進行築港工程爲必要者可爲證也軍港將爲禍於日本之處全無根據若新加坡果屬他國則此國早將築港於新加坡而不似英國之遲至今日試閲地圖即知在稍近遠東處設一軍港以便修理保護航路各軍艦之重要此港純屬防守性質謂爲保險以防今不能預料之危險可也人有以美總統柯立芝擬召集裁軍大會爲　者須知軍果能設法裁减軍備减出軍費而不碍及本國之安全則英國定樂爲之英國現所行者全與華會條約相符若逾此條约非英國所願也英國旣無征服他國之慾望亦無擴張土地之野心者若謂英國舉動挑釁性質寗非　言英國所欲者不過發展其自己土地與商務而已軍事之聲威榮光非英國所羨慕蓋英人已見有極多苦楚伏於軍事聲威榮光之後矣世界知英國渴望和平而不欲向人作勢反自弱其地位新加坡浮船塢之確切面積現尚未定但須其大足容最鉅之戰艦故其面積必須擴大約費三十萬镑擴大工程大半在英國爲之工畢方運往新加坡大约三年可成浮塢擴大與移置港内之經費及建築必要大路等之欵項共需七十五萬七千鎊至於完全計畫今尚在考慮中云前相麥克唐納爾辯護工黨政府擱置新加坡計畫之行爲謂此種計畫有長期研究之絶對必要不獨應從國家安全觀察點上研究之且應從納捐人財力之觀察點上研究之今美日皆友好新加坡築港之目的果何在乎當局不應偏聽專家理想上之意見海軍經費何以不切實核减使與去年同渠實不見有絲毫理由現政府關於新加坡之决議殊可歎息因東方之全部均勢或將因此推翻也云 
[各國近事記]  
　　十九日巴黎電徐樹錚今日偕陳籙參觀波爾諧飛行場所 
　　十九日巴黎電近數日内波蘭及捷克斯拉夫外交總長曾會晤法總理赫里歐數次討論安全問題 
　　十九日莫斯科電對外商業副委員今日在此演説謂一俟日本撤盡蕯哈連之駐軍俄當局將與日本數公司協商開採該處油煤礦辦法 
　　二十日倫敦電歷長英國外交現充上議院領袖克松侯爵現已逝世 
　　十九日華盛頓電柯立芝總统現擬任副國務卿麥克茂萊氏爲駐中國美使 
　　十九日紐約電芬蘭借欵一千萬元今日在市場發行未幾即已募足 
　　十九日莫斯科電蘇俄中央執行委員會會長那里瑪諾夫氏已逝世 
[公電]  
　　北京通電各省衙門均鑒臨時報政令陸軍部呈陸軍軍法裁判處一等法官舒賡勳逾假未歸請予免職應照准此令陸軍部呈請任命趙書年爲陸軍軍法裁判處一等法官應照准此令外交總長沈瑞麟呈請任命景啓兼辦九江通商交涉事宜應照准此令京效（十九）印　　無錫蔣曾燠等來電各報館均鑒本日上馮夢老一電文曰上海江蘇防災會馮夢老赐鑒無錫設局善後總會辦並未支薪少數局用亦係個人籌墊並未動用振欵絲毫貴會如疑有虚糜可將配定振錫之欵另託妥員來錫恊定專放何振以免重復再從前善後會支出亦屬個人墊用正若無着究竟貴會辦振費用是否在振欵内支銷祈賜明教俾便遵循蔣曾燠王勍錢基厚叩號等語即希察登爲荷蔣曾燠王勍錢基厚號叩 
[國内要聞]  
[鎭威軍國民軍與政局（孤帆）]  
　　國民軍方面之談話 
　　記者前以内外大吏更動醖釀·及胡憨戰爭將擴大兩事報告於讀者目前已由醖釀而漸進於事實矣頃據可靠消息關外昨（十六）日午後來一密電中有鈞座爲宵小包圍某某愛護鈞座將入清君側等語此電到後頗有人爲之不安執政府秘書長梁鴻志有外放某省（一説福建）省長説姚震姚國楨亦有去職傳説聞姚氏昆玉亦因不爲某實力者所喜故將自動辭職也胡憨戰爭將引起鎭威與國民兩軍之不愉此事亦漸明顯雙方對於軍事佈置積極進行且有奉張將借檢閲京奉沿路駐兵名義入駐津沽之説惟記者昨以此事叩諸此間與國民軍極有關係之某君某君云奉張入關不能即認爲係專爲敵視國民軍而來張氏之來第一步在觀察各方空氣以定其將來對於某當局之措施惟尚無去之之决心外間紛傳某方將擁在津之黎惟據余（某君自稱）觀察之似覺未必蓋某方將領早已宣言（决不再爲人作牛馬）是擁黎云云恐係政學系等自佈之空氣耳記者又詢以國民軍對於鎭威軍如何某君云彼此並無何等過不去之事雖政客四處挑撥余信雙方當局决不魯莽滅裂致遺國憂惟彼方旣有軍事上之佈置則國民軍爲治安計自衛計不能不有相當之增防耳記者又詢以國民軍對謀當局意見如何某君云國 
 
 

Page 6

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *民軍對某當局無絲毫意見可言苟某當局能措置得當國民軍决不故意搗亂况國民軍精力已疲極思休養人能以誠見待國民軍對政局亦萬不輕啓釁端云云以上係接近國民軍者之言吾人當然不能即認其爲肺腑之談惟彼稱精力已疲對政局萬不輕啓釁端等語似較有幾分可信故吾人欲知未來政局變化者東北似比西北更有可注視之價值國民軍内部分三系馮爲基督教徒故與徐謙之基督教救國會接近胡景翼孫岳與國民黨中之老同盟會派分子接近在政治上基督教救國會係主張委員會聯合政制者老同盟會派又係主張擁護中山而反對委員制者今中山死矣民黨無繼起可爲領袖之人故近來委員制在國民軍系中漸將成爲統一的政治理想此種政治制度上之理想統一在中國未來之政局變化亦有重視之價值也（三月十六日） 
[奉方謀魯説之由來（直道）]  
　　魯人倒鄭乃其一因 
　　北京通信奉方欲取山東以畀張宗昌之説在客臘盧永祥南下前即已喧騰一時其時魯鄭感於謡諑之盛曾作積極之戒備雙方努目相視之態確係十分顯露幸當日亟欲解决江浙問題以奠東南之局故先其所急而後其所緩是以魯難未至於實現也迨蘇滬得手張宗昌返奉而奉方謀魯之説復見於外遂啓與魯有關係各方之驚疑極力揭破奉方之策劃奉方爲息謡起見乃令張宗昌從瀋陽發表就蘇皖魯豫四省剿匪總司令職之電藉示無取魯之心然而近日此種傳言非特未已且更加盛據奉方人謂奉張以客歳倒直大戰犧牲甚大非將津浦路沿線地盤舉歸自身勢力之下殊不足以償所失加以山東與奉一水盈盈對峙渤海地勢如犬牙相錯遥成犄角在軍事上關係密切尤有非得不可之勢張宗昌於東北東南兩役皆有大功故以魯督畀之非以張爲魯籍標榜魯人治魯主義而然此言而確則知前説非盡謡言也 
　　近有一部分旅居京津之魯人運動驅鄭甚欲假借奉方之力以求逹其目的奉張壽辰此派亦推代表鄧天一（前衆議員）前往祝壽兼向奉張陳述歡迎張宗昌之意近鄧氏回京對同志發表接洽結果謂（在奉見張説明來意奉張即曰君此來甚佳予之於魯極爲關切無論如何總必爲諸君助最後張並言（段執政糊塗太甚車站上那些人物現在都出來了語時頗現憤激予（鄧自稱）在奉時並微聞奉張本已有一種調度以備將來對魯解决之準備特段派之曾某亦已探得内幕以全力向張左右疏通求張暫緩是以駕客星散而曾氏猶盤旋其間不遽回京即爲此也）鄧氏此一席話係對同志之報告縱未必不無鋪揚之處然亦斷不能全悖眞相也 
　　獨是魯鄭方面若依去年之情形而觀如張迫之過急必將起而反抗惟近據來京魯人言鄧天一赴奉運動倒鄭之後有東臨道尹周樹標者素與鄭接近得悉其事即告密於鄭鄭聞言後屢向魯紳宣稱本人在魯多年不啻第二桑梓如張氏來魯中央有令予决拱手奉讓萬不輕啓戰端徒使地方糜爛也鄭爲此言蓋以親信軍隊過於罷老士弱械窳殊不足當一戰他如張培榮施從濱等又皆不與鄭同志趣莫能爲用鄭知之甚審故爲此退讓之語耳（十六日） 
[善後會議七次大會與談話會]  
　　善後會議昨日（十六日）下午二時開第七次大會主席趙爾巽秘書長許世英請假李鵤代理公報處主任李樹滋仍出席記載延長時間至下午三時五分趙爾巽臨時退席改由湯漪主席報告出席一百二十四人足法定人數開會李　報告文件主席報告會員顧思浩解釋法定人數之提案略謂查善後會議條例第七條本會議以會員全體三分之二以上之列席開會其全體二字之解釋無一定標準各處代表經臨時政府認爲會員者截至本月十日止全數統計一百八十四人而現在報到列席者照秘書廳發給議事日程計共一百七十人如以聘邀之數爲全體則三分二以上須得一百二十三人如以報告實數爲全體則一百十四人已足倘必須滿一百二十三人是不啻逹實數四分二應以報到列席爲標準如是則法定人數易滿自無流會之處云云主席諮詢本會議人數以報到者爲標準衆無異議主席報告第六次會期因人數不足改開預備會按照議事細則第九條（出席會員未足法定人數經議長展緩開會時間至二次時議長宣告延會但出席會員已過半數時於宣告延會後得開預備會）今日應報告大會繼續討論本會會期扣至本日已滿一月如何延長之處請討論屈映光謂在休息期間以内本會所有一切應議决之案皆賴於此空暇爲誠意的協商必非短少時間所能成功延會旣爲二十天此休會亦應爲二十天褚輔成贊成寇遐主張休息兩星期江亢虎主張休息一星期每日下午均開談話會金兆　請表决主席以屈會員休會二十日表决在場一百二十八人起立者五十二人少數又以寇遐休會兩星期付表决起立者八十九多數通過主席報告法制委員長出席報告開審查會經過江庸報告云法制委員會承大會交付之國民代表條例草案因選舉委員長費去一星期其後開會三次每次開會有四十餘人列席實際有四分三以上之人數不可謂爲不熱心最近每日開談話會協商一切大會交付之國民會議要案迄未能報告大會深以爲歉如能將各法國代表之希望逹到此後會務進行當較便利云云潘大道屈映光贊成聯合審查限兩星期報告大會並開會時不必拘於過半數之人數梁士詒請變更議程將第三案之（擬依法圑委員函請修正條例案臨時執政提出）先討論主席謂上次開會本席付表决時祇付專門委員會審查秘書廳辦公事遂遞法制股今日如爲聯合審查可由秘書廳用公函通知法制委員會何葆華顧韶等贊成主席諮詢國民會議條例由專門委員聯合審查限兩星期報告大會衆無異議褚輔成以書面提議第一第二第三三案各案暫行擱置先議第四至第九各案朱清華主張將一二兩案擱置先議第三案（擬依法圑委員函請修改條例案）褚輔成發言後朱清華出席發言略謂此次善後會議各法圑代表被邀而至而提案表决之權反被削奪集民意之結晶者獨有各省省議會商會農會教育會本會議意在解决歷年糾紛以期有利於國有裨於民而於利害切膚見聞眞切之純正民意機關乃距而遠之於專門委員將來施行必不能得人民之贊助即爲遷就事實而言亦應與善後會議會員一律取得提案表决之權方昭平允云云杜持發言反對略謂（一）議事細則第九條關於專門委員之職權業經規定（二）彼等未來之前即接得善後會議條例之内容如嫌其小可以不來（三）同入在此集會即爲此條例萬不可自己不尊重（四）各法圑人數不一定且全國不祇此數法圑（五）條例明白規定不能變更褚輔成逐層駁覆杜言並表示本人始終不知所謂條例但今日可不必討論杜持又質問褚條例與法律有無區别褚又爲杜詳爲解釋主席謂會場有不尊重條例者即請愼重發言李肇甫請主席愼重發言高爾登主張作事實的討論許可各法圑代表加入但其方式如何須付討論江亢虎謂據執政府來咨各代表之意最高限度言希望加入爲會員最低限度言希望有表决與提案權俾各代表有對於國民會議條例草案有提案表决之權至修正條例爲政府之職權本會議可以不問云云朱清華褚輔成相繼發言戰滌塵謂如容納各代表加入與條例有衝突此事咨到本會議實爲政府之錯誤楊永泰謂今日討論此案須先請政府委員説明（一）政府是否允善後會議修正條例（二）旣將各代表請求公函咨來會議是否表示容納民意機關之代表加入（三）善會條例制定之初即擬容納人民圑體加入嗣因時期迫促恐來不及故無結果現在是否因各法圑代表在京認爲前此之障礙已除故將公函咨來本會議以示政府不單獨容納之意云云政府委員姚震謂條例在未開會前尚可修改現已開會月餘若政府遽允加入八十餘名之會員恐有不便之處政府爲尊重會務計故咨送善後會議政府毫無成見云云顧韶主張將咨文退還潘大道謂政府旣有來咨本會似應有所表示褚輔成高雲龍邴克莊等先後發言褚輔成請以不反對執政咨文加入修改條例由執政主持一切付諮詢戰滌塵等反對大呼散會起身戴帽欲自退席劉之龍何葆華等請之返座主席亦謂今日對於此案須有結果寇遐請以褚議付諮詢主席諮詢（善後會議對於執政來諮各法圑代表專門委員歐陽振聲等請全爲善後會議會員本會議不反對惟條例如何修改及是否應修改之處由執政主持之）衆無異議時已五時遂宣告延會 
　　善後會議昨日（十七日）下午二時開談話會迄二時三十分開會湯漪主席坐在速記席以表示談話會不必拘於一定主席之席次各會員亦未按定原有座位代理秘書長李鵷向主席報告簽到會員人數主席報告出席會員九十八人昨日（即十七日）大會議决休息兩星期在此兩星期之内召集談話會由各會員自由發表對於各案之意見爲充分的協商俾大會時易於解决今日旣係談話會可不拘於一定之人數請對於昨日所發之通知發表意見第一項爲（商定本會議必須議决之案及應議各案内容之整理方法）邵章發言謂本會議會期祇有一月現已逾期未能議决一案雖延長二十日其結果如何以往事推之亦可得其大槪但善後會議之召集各方屬望甚殷其責至重不可不有一具體之結果本席主張議案須力求簡單就其重要而須先决者提前討論國民會議條例係解决將來一切糾紛及謀中華民國永遠之治平此案關係重要须提前議决至軍事财政兩項政府亦已提出收束與整理之具體方案此案内容複雜且涉及各方面甚鉅本會議即使能如政府提案議决將來是否能實行亦是問題題現在政府旣提出軍事整理委員組織條例與財政整理委員會组織條例兩案爲將來收束軍事整理財政之重要機關善後會議祗將兩委員會組織條例通過將來一切關於軍事財政之案件可由該兩委員會議决事實上或較易實行今日討論整理議案之内容本席意見可分爲（一）法制（二）軍事（三）財政等三組主席諮詢按邵會員主張分爲三組以爲整理議案内容之標準衆無異議其有未到會各員用書面向秘書廳報到褚輔成發言謂據邵會員意見求速解决本會議之國民會議條例案其他各案可不討論此層未嘗非是惟其他各案亦不能謂其無關係不能説不必議現在旣延長二十天即爲同人願將各案能求一解决之表示又加以休會二十天在此期間内儘可協商接洽無論何事無論何案皆可提出作誠意協商潘大道謂無論如何各案應大體討論江亢虎謂本席前曾提有緊急提案一件今日藉此機會與同人陳述大義（一）催促法制專門委員會尅期審查國民代表條例如過期不見審查交還應由本會議自行審查通過頒布（二）速議决本席自動起草憲法之提案參酌政府原議設立憲法起草委員會之意見限本會議閉會前此委員會成立（三）速議决收束軍事整理財政兩案之大綱並議决軍事善後委員會及財政善後委員會條例限本會閉會前此兩委員會成立（四）建議政府設立臨時參議院爲過渡時代之準立法機關提議議决其條例限本會議閉會後一個月内成立國民代表會議開會時停止此外一切議案均應勿庸置議二十日滿無論如何不再延長云云主席謂班禪喇嘛有五族平等請一律待遇以便發展蒙藏之交通教育實業文化各項提案一件惟格於語言不能出席説明可否請人代爲説明李肇甫主張由翻譯代爲譯述熊希齡請由會員中之精通藏語者爲其説明主席諮詢衆無異議鍾才宏謂本席所提出之（確立聯治政制爲改革軍財各政之標準以解糾紛而謀統一案）其中如（一）中華民國國權分配大綱草案（二）各地方制憲規程草案（三）臨時聯立參政院制草案（四）臨時軍政整理委員會條例草案（五）臨時財政整理委員會條例草案各案關係重要亦不可不議某會員又主張起草憲法案須提前討論邵章謂憲法起草問題須待將來國民會議解决即使善後會議能解决此案將來之效果如何尚有疑問不但善後會議不能解决就使政府能起草將來恐亦不定有效不如先將國民會議條例案解决其他問題可待之國民會議解决豈不事半功倍顧鰲謂據邵會員所云則同人除議國民會議條例案外將無事可議同人之來皆係一部分之代表就本席本身言本席所代表之方面無論軍事財政法律·皆可爲會議代表要如何實行就如何實行總是將一切案件全行提出討論爲是蕭堃贊成顧説主席謂今日係談話會大家儘可發表意見善後會議召集之目的本爲解决軍事財政法律三項問題即政府提案以現在形勢觀之同人無不贊成其他方面各會員之提案亦當提出討論邵章謂本席祇求會議之成功並無一定之成見寇遐謂同人談話須注重事實可速想辦法如何能解决某案如何能協商某案請在此處着想主席旣諮詢議案討論之範圍已經同人無異議請討論通告第二項（商定會員自認分組辦法爲大會指定審查員及起草員之準備）所列之分組辦法褚輔成謂談話會旣無議程仍可發通知叙明談話時所討論之項目主席以褚説諮詢衆無異議又宣告今日請各會員自由認定分組當由各人自由簽畫計（一）軍事组王士珍·戰滌塵·錢桐·楊兆康·劉朝望·（二）財政組潘大道·周學熙·于寳軒·楊永泰·戰滌塵·李肇甫·鍾才宏·（三）法制組潘大道·楊永泰·那彦圖·李肇甫·褚輔成·蕭堃·祺瑾森·鍾才宏·寇遐等又訂於今日下午二時繼續開談話會至下午五時始散會茲將各通知原文披露如下（通告一）敬啓者本會議十六日開學議决自十七日起休會兩星期并按照善後會議第十條之規定延長二十日自三月三十一日起延長二十日特此通告善後會議秘書廳啓十七日（通知二）敬啓者茲訂於三月十八日（星期三）午後二時起在本會議議場開談話會協議軍事提案及修正各案務希台端准時到會實紉公誼順頌議祺趙爾巽湯漪謹啓三月十七日（通知三）敬啓者本月十七日談話會商訂分組辦法結果分爲法制軍事財政三組各組由各會員自行認定一組或兼組者除本日到會同人業已自由認定外其未到會者應請執事按上列辦法於日内用書面通知本會議秘書廳議事科以便分别登記是爲至要專頌議祺趙爾巽湯漪啓十七日 
[執政府公布十四年八釐公債條例]  
　　十四年八釐公債業經閣議通過政府即於昨（十六）日將該公債條例十七條公布茲錄如左 
　　（民國十四年八釐公債條例）第一條政府爲籌付中央緊急政費及使領經費起見發行公債一千五百萬
元定名曰民國十四年八厘公債第二條此項公債利率定爲週息八厘第三條此項公債發行價格每百元實收九十元第四條此項公債以停付德國賠欵項下所有之欵爲擔保但須先儘原指定擔保之三四年公債五年公債利息曁德國賠欵餘額擔保庫劵本息償清以後再優先接充本公債還本付息基金第五條此項公債每年付息二次上半年以三月三十一日爲期下半年以九月三十日爲期第六條此項公債本息分十九期償付前五期祗付利息自第六期起按照附表所載數目用抽籖法每年還本二次至第十九期止全數清償前項公債還本以每年三月三十一日及九月三十日爲開始付欵之期前項公債抽籖在北京執行之第七條此項公債前五期利息共銀元三百萬元因停付德國賠欵項下所有之欵不敷應用由財政部另籌的欵三百萬元作爲保息基金撥交總税務司專欵存儲於每屆付息期前十五日分交中國交通兩銀行備付第八條此項公債自第六期起還本付息基金按照本公債條例第四第六條之規定由總税務司在停付德國賠欵項下分期提撥存儲指定之銀行於每屆還本付息期前十五日分交中國交通兩銀行備付第九條此項公債票發行由内國公債局經理之第十條此项公債票槪不記名第十一條此項公債票面定爲三種如左（一）萬元（二）千元（三）百元第十二條此項公債之債票及息票得自還本付息到期之日起除海關税鹽税外用以完納一切租税及代其他現欵之用第十三條此項公債得爲銀行之保證準備金第十四條此項公債得隨意買賣抵押其他公務上須交納保證金時得作爲擔保品第十五條經理此項債票人員對於此項債票如有毁損信用之行爲依照妨害内債信用懲罰令分别懲罰第十六條每屆還本付息十日以前由財政部内國公債局呈請特派審計院審計官二員稽查此項債欵帳目并檢驗還本付息之欵每屆抽籖還本之時亦由審計官會同財政部長官内國公債局總協理監視一切第十七條本條例自公布日施行 
　　各承銷銀行所預墊三百萬元保息基金亦於昨（十六）日繳清此後繳欵方法分爲三期第一期爲本月二十三日計爲二百餘萬元承銷銀行爲中國·交通·鹽業·金城·大陸·中南·商業·匯業·懋業·中國實業·等十家平均分配每行一百五十萬元惟懋業自銷一百萬元中國實業自銷二十萬元兩行所餘下之一百八十萬元又由其他七家轉銷行名及數目如下大宛農工銀行二十萬元五族銀行十萬元新亨銀行六十萬元通易信托公司四十萬元太平貿易公司十五萬元大生銀行十五萬元新華銀行二十萬元聞其他各小銀行亦已分向各承銷銀行兜攬銷售矣 
[十七日之執政會議]  
　　昨日（十七日）星期二執政會議仍在吉兆胡同段宅舉行王九齡第一次出席交次鄭洪年因翻車傷臂亦力疾出席其餘各閣員均到齊十時三刻開議秘書長梁鴻志報告重要文電畢外交·財政·陸軍三部會同報告上次國務會議交换之（駐外武官經費案）經三部會商結果咸謂外交部使領經費現亦同感竭蹶駐外武官經費如再歸入使館經費内劃撥事實上甚感困難决定由財政陸軍兩部另行籌撥云云當一致通過交財陸兩部查照次内長龔心湛報告本部次長王耒前奉派辦理孫文治喪事宜據稱事務殷繁力難兼顧自請辭職應請另行派員接替云云當議决改派大禮官黃開文接替會同柏文蔚辦理孫文治喪事宜並議决孫文舉行國葬着内務部函孫宅治喪處知照又江蘇省長韓國鈞呈擬處置上海兵工廠辦法案當經大衆討論結果以高昌廟龍華兩廠本爲中央軍用官産應由財政陸軍兩部派員前往經理出售所得地價除撥還地方公欵外其餘悉數解部旋議决例案數起遂散會議决公布案如下（一）議定簡派唐在復充意大利萬國農會大會修改公約全權代表並專門會議會員（一）内務部呈遵議孫前臨時大總統飾終禮節並擬舉行國葬議决照辦（一）農商部提議錢恂等呈請派員兼辦全國絲茶改良産銷事宜一案似可母庸置議議决照辦（一）交通部提議擬於本部設立規定全國鐵路線委員會議决照辦 
[劉鎭華將反攻洛陽]  
　　豫局情勢目下胡憨兩軍雖在休戰狀態之中但劉鎭華因不甘敗退現正積極準備反攻删日（十五）劉曾派人與胡軍以外之將領（如米振標樊鍾秀等）接洽主張陜軍（指劉本人所部）豫軍（指胡景翼所部）同時退出豫境將河南防地讓渡與第三者以昭公允否則陜軍一息尚存誓不退讓萬一戰禍重開請各軍（指胡軍以外者）嚴守中立有帮助豫軍攻擊陜軍者陜軍情願敗退决不還擊先將友敵界限劃清再與豫軍爲最後之决戰胡景翼鑒於劉方態度强硬知二次戰爭實難倖免已將豫東豫南各方軍隊調赴豫西集中洛陽取防禦之形勢刻下宜陽澠池之間雙方軍隊各逹四五萬之衆脱無緩衝辦法恐三數日内戰禍即將復作矣據交通機關透出消息元日以來陜西方面陸續入關之新軍計有三旅之衆内中兩旅爲鎭嵩軍底營餘者即新招之補充隊上項軍隊前鋒已開抵峽石加入前線增防大部分則集中靈寳聞劉之計畫分三路反攻以張治公任右翼憨玉琨任左側本人居正面率新到之鎭嵩軍直撲洛陽 
[美國駐華公使之繼任人物]  
　　大陸報十九日北京電據京中消息靈通者言美舒使陞任駐德大使後繼任人物大約將爲國務院次官麥克慕雷氏舒使目下尚未接到國務院陞任命令但料將於四月中旬離京過滬返美再赴新任渠在未與國務卿會晤前不願發表任何意見按麥克慕雷氏在美外交界中亦爲最熟悉遠東狀况者年雖未逾四十在外交界服務已久卓著勤勞曾任駐華使署秘書四年 
 
 

Page 7

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *游藝叢刋 
[談新片（巴黎一婦人）] [  麒]  
　　（巴黎一婦人）爲卓别麟所導演其所演雖屬人生問題而出之以簡易及靈心之感動爲電影界闢一新途徑劇中對於人生根本問題不施以解决面施以饒有趣味之　評致其劇情雖爲人生而非卓氏之一生乃卓氏所見於他人之人生也是故喜怒哀樂莫不俱備於婦人心靈之誠實更竭力描寫是片上海大戲院已定於今日起開映云 
[電影明星之略歷] [  伯長]  
　　（四十六）賈克哥根（ＪackieＣoogan）童伶賈克哥根之初次現身銀幕也爲與滑稽大王卓别麟合演之（尋子遇仙）當時年祗四歳有半迨片出而聲名即著於是有ＰecksＢadboyＯliverＴwist等之扮演洎乎今日全世界幼童中之最著名者當推此君矣哥根生於西曆一千九百十四年十月二十六號其生産地爲美國電影業最繁盛之地羅歸安傑其父母皆曾隸舞台生涯有某次者哥根在開勒門戲班中串演蓋即卓别麟尋獲時也讀最近美國出版電影雜誌中有云澳國地方有欽仰哥根者致函稱頌信封上但書先生二字中貼哥根照片一紙下書美國地方當由郵局遞到（信封見圖）其聲名之噪於此可見矣 
 
[某澳人寄賈克哥根之信封]  
[電影新訊] [  芳]  
　　美國前電影滑稽明星羅斯可阿勃格爾（即開司東）近與其妻迪飛在巴黎官廳禀請離婚已准聞阿氏現另與霍萊華電影女明星陶俐絲婷發生戀愛不久將正式結婚云 
　　美國電影女明星高羅利亞史璜孫（ＧloriaＳwanson）近在巴黎與當地社交界名人柯特雷侯爵結褵查史氏嘗已嫁過二人現柯氏則爲史之第三夫云 
[游藝消息]  
　　紐约歌舞家來滬演藝南京路議事廳音樂隊近請定美國紐約著名歌舞家曼盤爾茄烈生女士獻藝日期定於四月十五及十八兩夜座價分二元·四元·六元三種聞可預向謀得利琴行購座云[  芳]  
　　閘北票房與儉德京劇部合併北火車站華安坊閘北票房會員黃維舜李靜臣馮朗齋君等日前開會議定與儉德儲蓄會之京劇部合併當舉李君爲代表至該會京劇部與丁君接洽一切當得丁君允許現已將華安坊房屋退租所有該會會員除少數出會外餘均繼續云 
[濟南創辦激藝園之滬聞] [  高靈瑜]  
　　濟南爲南北通商巨埠自商埠成立以來舉凡公園·商場·戲園等莫不應有盡有惟游藝園獨付闕如現聞巨商季海泉等發起創辦濟南游藝園地址在七大馬路英領署對過今在建築中約閏四月中旬即可關幕其中有京戲·新戲·電影·魔術等游藝其辦法與滬上游戲場彷彿經理其事者係滬商賈坤林云 
[幻術瑣談] [  梵桐]  
　　在大世界獻技之田文奎亦有名之幻術家也去歳曾觀其一藝手術殊敏捷法以小木箱一對衆示明内係空無所有者然後置諸几上向觀者借時計表一（或小銀元亦可）置入箱中一聲呼喝再舉箱示人則已不翼而飛矣前後出一麵包謂觀衆曰此表已在麵包中矣剖而視之果不虚也此術觀者雖明知其在手中施術然非敏捷人亦不易掩過觀衆之耳目也 
　　魔術大家李碩士前歳在小世界浙災游藝會中奏一藝頗足驚人茲追記之法以巨箱一兩端各有一圓洞復舉箱之内外及四週以示人以證空箱乃令一粤女緊閉雙目施以法術頓時身硬如鐵於是命人舁之入箱内合其蓋此女之頭足適露出於兩端圓洞外乃命人以巨鋸至截木箱爲二段復轉箱之兩端以示人使人信此女之身體確已截爲二段矣幕遂閉觀者咸嘆賞不止焉 
　　唱女子蘇灘之施湘雲嬌小伶俐聰明過人羨幻術之有奇趣因求師尋事心習之不數月而藝成去歳觀其所奏之一套小術法以小木箱一當衆給人細觀表明内中無物然後以一小紅手帕擲之入内再向内取之已變爲數丈長之白紙矣此套法術雖甚幼稚然該氏爲初學者有此成績亦非易事按此套法術姚省三亦曾演之惟取出白紙後復向衆舉手一揮則立現大旗一面再揮變爲二再舉二旗一揮則一大盆紅花出矣演時手法甚爲敏捷觀者多讚賞之 
[説書偶話（一）] [  堃生]  
　　江湖貿食之徒於神廟茶室中取前代遺聞軼事敷衍而口説之謂之平話永樂大典有平話一門所收至夥今謂之説書夷堅志吕德卿偕其友出嘉會門外茶肆中坐見幅紙用緋帖其尾云今晚講説漢書是宋時已有此風矣特昔之所講述者爲正史茲之所講述者多稗官小説此實其不同之點也 
　　説書之佳否不在面貌而在口才與姿態閩人黃東崖砚雲甲編夢憶云南京柳麻子　黑滿面疤癮悠悠忽忽土木形骸善説書一日説書一回定價一兩十日前先送書帕下定常不得空南京一時有兩行情人王月生柳麻子是也余聽其説景陽崗武松打虎白文與本傳大異其描寫刻劃微入毫髮然又找截乾凈並不嘮叨　夬聲如巨鐘説至筋節處𠮟咤呌喊洶洶崩屋武松到店沽酒店内無人　地一吼店中空缸空　皆益瓮有聲間中著色細徵至此主人必屏息靜坐聽之彼方掉舌稍見下人咕囁耳語聽者欠伸有倦色輙不言故不得强每至丙夜拭桌剪燈素　靜遞欵欵言之其疾徐輕重吞吐抑揚入情入理入筋入骨摘世上説書之耳而使之諦聽不怕不　舌死也柳麻子貌奇醜然其口角波俏眼目流利衣服恬凈直與王月生同其婉委故其行情正等 
　　張洪濤鴛湖人名震東南爲六十年前朱八擋之一善唱文武香球繡香囊小金錢三書一傳於陳子祥再傳於朱品泉子祥能唱而未必佳品泉雖佳而年不永洪濤有孫曰福田學於朱品泉不久而朱死福田私自揣摩練習能世厥業然不及乃祖脚本遠甚福田學生頗夥其可以唱者如李伯泉如周沁泉如周潤泉如周玉泉凡十餘人中以李松泉爲最足制勝其次沁泉潤泉周玉泉從張年餘即行獨唱李柏泉從張最早五年後始放單擋至柏泉之文武香球所以青出於藍者因某年至嘉興交一孔姓嫌其書不佳力爲點綴後復得一芮姓者爲之修繩宜乎卓著一時也 
　　王石泉爲馬如飛快壻石泉能唱倭袍其中唱　半由如飛改造後如飛死其子亦飛年幼石泉力爲庇護而亦飛不壽身後蕭條送終之資石泉子綬卿實供給之故其脚本存綬卿處厥後綬卿常懸牌唱珍珠塔即魏鈺卿之珠塔雖從姚文卿學然完成之力實賴綬卿也 
　　彈唱小説實爲九流雜技之一憑三雨舌以博聽客歡笑前此最著名者不過馬如飛及顧文彪顧雅亭數人所獲之利亦寥寥無幾比年以來操業者多生涯漸好晚近滬上之最占優勝者曰吳西庚盛名久享座客常滿唱書中洵可首屈一指也 
　　吳陞泉者吳西庚之介弟也近年説書界中喉音之爽脆堪　首選惜其不善運用且腹笥空空胸無墨瀋唱篇往往平仄不協四三二五不分道白無起承轉合破句别字不一而足有佳嗓而不負大名職是故也一日在姑蘇某茶肆彈唱玉蜻蜓因而獲咎相傳此書誣申元宰申氏爲蘇之大族故爲蘇城所禁唱光復之後此禁雖弛然申氏子孫不免介懷當吳陞泉唱時爲行政公署申某所聞託人向吳商懇改唱别書吳陽諾陰違依然彈唱卒受警察廳干涉吳因此拘禁十日而玉蜻蜓乃又干禁例矣可已不已致妨營業陞泉之不智實甚 
[奇劇談] [  菊屏]  
　　奇劇者謂動作特殊不　　　　　之劇也凡演劇必出自戲房演於臺上文歌武　　　不　於洋劇爲然也迺亦有變其成法别出殊途者分述如次亦梨園中之嘉話也 
　　不演於臺上而演於池子者（三上吊）也（池子即正廳）前此舊式戲園之池子中横懸一其粗如臂之巨索索上又擊以粗細不等之繩索木棍等均爲三上吊而特備此劇以三武丑演之其情節爲吊死鬼誘致生人上吊故於此巨索上先奏其嬉弄玩樂之狀詎生人旣上其玩弄之技不遜此鬼於是乃互献柔術此劇殊無情節著者曾見有　於包廂外之矮扶欄一躍而上巨索者欄旣不堅且斜伸向外該伶　躍如履平地而離索又有尋丈竟一躍而登不禁爲之歎絶又一伶以首及足置於木棍之上凌空而臥别二伶則騎其腰扛其足作種種惡劇而臥者泰然如在床上旣乃枕首之木棍遽脱臥者倒栽而下所恃以不脱者一足仍勾棍上耳别二伶猶攀附其身此種献技實已險絶庚子以後不復再見惟巨索仍懸未去旣以捕房有禁令且舞臺改建新式故始去之 
　　不出自戲房而來自正門之外虱於觀衆之中者則有（大嫖院）此劇先以一伶扮嫖客坐於池子中另一嫖客自戲房出向池子中之嫖客點頭拱手招之使上而此伶乃由臺旁矮梯上臺又以一伶扮妓女應召而來則逕由正鬥而入經池子觀客之前直至臺上此種動作初無一顧之價值第觀衆之中必有一部份人咄咄稱怪而戲園中亦即藉是以爲號召焉 
　　凡稱名劇者不可無情節情節必有表演有配搭然亦有以一人爲之者則（拾金）是已此劇係乾隆所編之崑曲以戒世人者旣乃由崑改京調以丑角飾之意謂丏者得金亟圖逞意旣而辨其爲銅遂仍復舊業此劇初無唱句惟白口打頭（打頭即出塲鑼鼓亦有槪稱鑼鼓爲打頭者）悉屬京派旣而有插入京劇唱句遂成爲戲迷傳一類之劇前若楊四立羅百歳等尚演之今則罕見矣 
　　又有新編之劇不須正角但以三四路角色敷衍而成者若（水晶宫）（斗牛宫）等燈戲盛極於庚子之前上元七夕中秋等尤爲燈戲之令節其燈以竹爲骨札成廚狀中分多格滿縣小燈望之光明悦目故爲一班不明劇學所稱許及至佈景出現而燈彩乃漸漸淘汰矣 
　　四者而外更可記述者演劇之際佐之以邊砲我鎭（周浦）廟社演劇酬神見一伶扮關公持刀而出刀上懸邊砲一大串旣至台前值臺者即爲燃之劈拍與鑼鼓聲紛作該伶持刀起舞火星砲燼亂落臺下觀者奔避誠奇觀也或謂因班中死入驟此以祓除不祥然春臺一班數十　春出冬歸在外售藝有何忌諱之可言然今亦不見之是知非劇場之定例矣（按春臺又名草臺班所演多京劇惟多冷門戲爲京班所鮮演者） 
[論舊戲之武旦] [  一萍]  
武旦戲劇凡克爲一般觀客所重視者素不多覯即以其身價而言遠不若花旦武生鬚生青衣之高貴顧論其藝術若非鍜鍊純熟曾用一番苦功則不易出類拔萃也其如扮相固以美爲嘉表情又非武生與花旦可比過剛則嫌其粗暴過柔又嫌懦弱必於嫵媚之中而兼有英武意味斯爲上乘至於武工又不全恃（對打）（跌仆）（打出手）之以炫美他若身段蹺工之技能皆屬武旦應具之特點世人多以武旦與刀馬旦並論實則其性質逈異如馬上緣·樊江關·穆柯寨等乃刀馬旦戲而取金陵·奪太倉·盜仙草等皆武旦戲必不得已因人材缺乏而兼演者亦僅能以武旦兼演刀馬旦戲彼刀馬旦則不能代演武旦戲劇蓋因武旦具有特殊之藝術厥爲刀馬旦所不可能耳至於唱工一端多謂爲武旦素不注重之藝術此説似不盡然脱從嚴格而言如全本金山寺一劇其間亦有大段唱工不但屬於亂彈且有數段崑曲若能珠喉宛轉發其雋逸之妙音何嘗不爲一般知音之士所特賞哉昔日名票友侗厚齋（亦名紅豆館主）客串斯劇之白娘娘文則崑亂並能武則對戰兼打出手雖内行之著名武旦朱四十輩亦對之呌絶不已傳爲票友中之嘉話其高貴槪可見矣然所以觀客多持（武旦不重唱工）之説者乃鑒於武旦多努力武工而武工中之跌仆技能最易傷損嗓音武生亦多染此病故武行之生旦其嗓音失潤者什之八九由此不得不作原諒之批評非若啞子王益芳祇要武打猛勇雖不開口亦嘉也 
　　余觀武旦首推老伶朱四十（乃朱桂芳之父九陣風之師）爲絶佳今已年逾六旬年前京中某堂會彼曾出塲一現色相客串泗洲城一劇雖鶴髮婆娑而其身手之活潑一動一舉之間遠非後起者所可並論次則應推其子桂芳與閻九矣（即九陣風又名閻嵐秋）二者武工相伯仲出手則以桂芳穏練其靈活則遜於閻九桂芳嗓子較佳做工表情亦較閻九自然而閻九之身段活潑又非桂芳所可及也迨閻九因通徒斃命繫獄之後藝術較遜於前股腿之間少嫌僵拙故打出手時不敢十分賣力恐失場耳此次從小雲南來大有秋老花黃之槪然在今日仍屬不可多得之材又次如元元旦（原名高喜玉富連成坐科弟子）幼年名震一時幾似朱閻而後無有出其右者嗣後蒞滬多年除中海派之流毒今則一厥不振矣今在京可享藝名者祗方連元（亦係富連成坐科弟子）可稱後起之秀至於徐碧雲雖係武旦出身今已改行演花衫子及青衣刀馬旦戲可不並論他如海上如王祥雲五陣風以次皆是武行中一種配角武旦亦不可以正角論也總之武旦一行所以寥寥數人後起綦尠者蓋因學習此行吃力不弱他種角色而所居之地位與夫所獲之包銀則不易超過於人於是少具姿色之幼伶强半趨重於花旦武工强者大半改演武生而視武旦爲畏途余恐再十年後朱閻老去雖求如今日之方連元者亦不易得可勝歎哉 
 
 

Page 8

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 9

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 10

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *國内要聞二 
[全國省議會聯合會成立]  
　　全國省議會聯合會日前開預備會兩次通過簡章八條並定於十六日正式成立昨（十六）日下午二時各代表遂假太平湖飯店開成立大會並撮影聚餐而散開會時首由江西議長戴秉清報告籌備經過次推定江蘇議長徐果人爲正主席奉天議長范先炬爲副主席推定主席後首由福建議長鄭豐稔動議將簡章由主席宣讀一遍如無異議即作爲通過全體無異議遂長决通過次推舉幹事二人爲京兆省議長段茂森·四川省議長熊㠏·並公决下列各事項（一）公函内務部備案（二）附設事務所於京兆區省議會（三）擬定辦事細則並預算（四） 
開會期限一月每週一次或二次當發出報告成立電如下本聯合會於三月銑日在京開成立大會暫設事務所於京兆區省議會特聞中華民國全國省議會聯合會叩銑 
　　此會初由湖南議長歐陽振聲邀集各省區議長談及聯合會事各議長均贊同集議數次始有昨日之會各省區到者本有十七省區昨日簽到者爲十四省區其未到者聞係因事離京 
[孫中山喪禮雜聞]  
　　昨日孫宅治喪處公布云已定本月十九日上午十一時將孫靈柩移入中央公園自二十四日起開弔十天葬期須俟南京紫金山墳地建築工竣之後再行决定至孫現用之棺具爲北京方面所製將來所用者係蘇俄人贈送全棺爲黃銅製成上面鑲以整塊玻璃磚遺體全部可以畢見此棺現已由俄起運不過五六日便可到京聞孫遺體經協和醫院注射藥水後至少可以經一百四五十年不壞 
　　招待股特務分組表已於今日（十七）編定自十九日午前八時起查照實行計分十二組茲將每組主任分列於下第一組李烈鈞徐謙第二組郭泰祺第三組戴天仇顧孟餘第四組姚雨平周鰲山第五組石青陽焦易堂第六組蔣作賓王法勤第七組朱卓文鄧天一第八組易培基蔣夢　第九組馬叙倫陳揚鑣第十組鄭洪年施明第十一組楊德甫劉揆一第十二組茅祖權羅馭雄至常務及婦女組另定之以中央公園頭門爲第一招待所以客廳（社稷壇側）爲第二招待所以靈堂（正殿）爲第三招待所分上下午服務以上午八時至上午十二時爲上午服務時間以十二時至下午八時爲下午服務時間分組更替以下午一時爲交代時間 
　　莫斯科十四日電云莫斯科市民自接孫中山逝世消息後即聚衆演講詳細介紹孫氏一生之活動以及中國自由運動之歷史與中國这現狀等問題莫斯科各報前張全爲孫氏逝世之消息所佔各消息皆印有誌哀人黑行俄國共産黨中央委員命令全國各支部向工人農民廣爲傳佈解釋孫文之重要地位及中國之現狀第三國際會長金諾維夫在眞理報發表論文稱孫氏爲本世紀東方民族自由運動中最偉大之歷史的人物又據京中俄人方面消息蘇俄方面於孫逝世後曾發弔唁電多起茲錄其政府弔唁電如次蘇俄政府願向其極敬仰之孫逸仙博士之夫人及家屬表示極誠挚之慰唁蘇俄人民對於孫逸仙博士領導下之中國國民之英勇的奮鬭恒具極深之同情且知中國國民因孫博士之死所受之重大損失吾人希望夫人等之勇氣將因千萬人與夫人等同具重憂而增加 
　　東方社十九日北京電云孫中山氏之遺骸於今日午前十一時由協和醫院移於中央公園送喪者中以加拉罕大使最爲人所注目由孫式甫書記官持勞農之赤色國旗爲導而前進飛行機二架亦在空中相隨以示弔問沿途民衆如堵異常熱閙 
[旅京贛人反對文羣長贛]  
　　旅京江西同鄉會昨日（十七）上午開緊急會議由主席報告江西省長胡思義辭職有方本仁繼任説本會應持如何態度結果議决（一）通電反對文羣以鐵路借欵及發行流通劵畝捐加税價（二）向執政府財政部請願（三）警告英日公使不使借欵（四）請内長龔心湛切勿提出文羣長贛議案於閣議（五）限制贛省軍費（六）追訴陳光遠蔡成勛任内之一切案件散會後各代表携帶呈文至執政府請願由侍從武官代表接見結果甚爲圓滿茲將呈文通電併錄如下（呈文）呈爲呈請愼選贛賢以繼胡任事竊查江西省長胡思義業經辭職離任政府關懷贛局對於繼任人員自必物色有素成竹在胸乃道路喧傳謂方本仁乘機保荐財政廳長文羣爲江西省長並特派代表在京坐索命令事之有無雖未可知然以中央之仰督辦鼻息肇非一日贛人利害切膚勢不能無懼查文羣素有陰謀大家之稱其取得財政廳也即係原於承諾方本仁條件而來江西軍費在陳蔡時每月至多不過六十萬元地方負擔已屬不堪文羣到任自請增爲百萬後恐其數之未能足額於是而發行流通劵一百六十萬於是而實行鹽斤加價統税附捐凡他人所不忍爲陳蔡所不敢爲者文氏爲其獻媚均不惜一一爲之此次方本仁再保文羣爲省長聞係因文獻策謂我爲省長即可以南萍鐵路中行商埠抵借外債六百萬以供軍費故方氏信其言而爲之專電特保爲之坐索命令政府其以方氏爲本也擢此民蠧我贛省三千萬人民固不能謂無辦法其以人民爲重也即請愼選贛賢以繼胡任夫見仁見智雖屬無憑然以胡之昏庸文之陰鷙則萬口同聲誓死不敢認其爲一省省長爲此合衆捧呈爲省請命萬乞俯予遴賢接替勿再误贛局於萬刦不復之境則生生世世子子孫孫永銘厚賜於無窮矣謹呈執政江西旅京同鄉代表李師洛鄧璵光·陳立　·鍾繼周·曾名派·崔述謨·羅邦慶·錢樹槐·傳琴心·朱道濓·祝文輝·藍任仁·葉書升·郭梅·劉克登·辛鍾靈·王漢光·鍾烈鉅等（通電）江西財政廳長文羣前以勾結軍閥得保現職到任後日以搜括爲事江西軍費在陳蔡時每月僅有五六十萬地方負擔已屬不堪文氏不顧人民生死竟自請增爲百萬於是而發行流通劵一百六十萬於是而實行鹽斤加價統税附捐竭民膏脂供其獻媚近復謀竊省柄向方氏獻策以南萍南贛鐵路中行商埠抵借外債六百萬爲保薦省長代價似此爲虎作倀賣省取榮殊不知是何心肝竊思我贛人奔走自治垂十餘年得一本省人爲財政廳長方額手稱慶以爲必可稍輕喘息略保元氣不意狼子野心竟敢爲外人所不忍爲陳蔡所不敢爲吾民何辜遭此荼毒除向政府請願外凡我贛人曷共起誅之江西旅京同鄉會篠叩 
[湘趙部下槍殺劉重之請究]  
　　議員王家襄等七十餘人昨因湖南議員劉重在湘無故被趙恒惕部下旅長李品仙槍殺事特公函段祺瑞請即澈究並厚撫劉之遺族原函如下芝老執政鈞鑒敬啓者前閲滬報載稱國會議員劉重在湖南汝城縣被趙省長部下李旅長槍殺等事當即馳函跟問茲據劉宅家人曁郴中友人來函均稱劉君於陰曆十二月初旬回家本擬收拾一切迎春來京爲久居計因赴廣東樂昌之坪石市清理房産於十二日下午在於距離坪石三十里之樟樹橋（距郴縣七十里重永興縣人坪石爲通商要市故有房地在彼云）被駐軍攔截不准通行旋被搜去衆院徽章一枚更恃蠻兇阻備加侮辱十三日押解回郴十六早十時李旅長品仙忽執行槍殺亦未宣布罪狀云云查劉君爲拒選同人之一去年同人移滬劉君被推爲行政委員任事最爲熱心對趙省長亦常常爲之鼓吹聯治趙氏之得與此次改革發生關係者劉實爲其中出力之一人旋經省署聘充顧問於今二年同人無不知者今一旦忽在其家鄉之郴縣途中被趙氏部下槍殺實出同人意外蓋無論以何項罪名誣陷劉君均應提解省城依法訊究核辦方爲平允今該旅長乃擬將劉君於半途中邀截槍害以爲死無對證此眞兇狡小人周興來俊臣之流慘殺貪功者之所爲應與澈查者一旅長雖尊究無專殺國會議員省署職員之權劉君之爲國會議員郴屬三尺童子皆知今該旅長乃公然將劉君擅殺則湘中政刑之欠清明民命之被草菅更何堪設想此就殺人舉動太易殺人機關太多言應與澈究者又一又劉君素以熱心愛國潔己奉公爲職志平生私蓄毫無今雖被誣而死總算爲國犧牲頃聞其少妾稚子流落湘滬間殊堪悼憫此就其遺族言應爲撫卹者又一故同人特公呈前來希乞鈞座即電飭長沙趙省長囑其速派賢員嚴查旅長李品仙誣陷劉君究竟何種人證物證何時何地何事截拿何時何地何罪槍殺何以當時不解交省城訊究而迫不能待自行擅殺是否挾嫌圖報抑係慘殺貪功務祈澈底根查以事昭雪而肅法紀並懇鈞座垂念劉君昔日守正之義奉公之勤厚加卹撫以活遺族而慰英魂實爲德便臨楮母任盼禱之至專此肅候鈞安王家襄褚輔成彭養光等六十七人同啓三月十五日 
[北京公民通信社長被捕]  
　　北京公民通信社十三晚之通信稿載有（劉鎭華助憨之原原本本）一段新聞中述某大公子曾受劉賄三十萬元當局認爲造謡遂由執政府秘書廳函令警察廳查究警廳於十六日傳該社社長陳憂塵到廳問話陳於是晚前往由司法處略行訊問谓其係犯妨害名譽之罪即行解交地檢廳陳至昨（十七）晚止尚拘於地方看守所未准保釋云昨日該通信社發出通啓報告同業其函云敬啓者昨（十六）日下午四時警廳派人到敝社傳經理談話五時社長陳憂塵前往該廳竟將憂塵移送京師地方檢察廳特此敬達公民通信社謹告三月十七日 
[永定河築堤辦法]  
　　擬於二個月内决口堵築完竣 
　去年永定河沿岸决口八九處經馮軍臨時搶護未至成災惟築口之處至今尚未堵築一旦夏汛則河水泛濫堪虞現永定河務督辦熊希齡·及薛篤弼鹿鍾麟兩會辦會同籌劃預防辦法三項（一）經費永定河務局估計須欵二百餘萬俟經一再核减再由順直水利委員會工師用最新法工作實估七十萬元由中外銀行圑借墊歸金城鹽業大陸中南花旗匯豐等家分擔經財部認借每月由鹽餘項下分批發還惟外銀圑要求監督用途不得將此欵挪用磋商結果即由順直水利委員會會長及洋技工程師負責監督並由該會用文致銀圑正式證明（二）工程擬定二個月將决口堵築完竣每日工作共計三千人用六列車每列車可載一營人左右開往良鄉縣下車再赴工地惟因日内謡言甚盛往往訛傳與事實不符遂决定動員之先報告執政府陸軍部備案一面並定製白旗三百面大書（永定河工程隊）字樣分插於火車上以免人民誤會（三）組織時屬臨時不專設機關即就京兆尹公署内設立督辦處並於工程所在地設立工程分處茲將派定人員探報如下總工程師羅斯英人·副工程師楊豹靈·總會計卓宣謀秘書六人陳際翔京兆政務廳長兼鄧書山衛戌司令部秘書兼張自立張樹聲鄭震詩等多係各機關調用者監工長二人一係永定河務局長孔祥榕一係衛戌司令部第一師參謀長王書箴其餘職務人員牛卓等亦均派定由京兆尹人員兼任至工程隊長吳某及工程隊數十人均由水利委員會調用已由天津結隊來京前赴工地 
[吳佩孚排徊岳陽之近訊（萍）]  
　　省議會兩派之辯論 
　　長沙通信吳佩孚抵岳後湘趙迭派馬濟鄒序彬等赴岳勸其解除甲兵據馬鄒回省報告謂已從湘趙之請擬將部下員兵及槍械均歸馬濟收編至於兵艦兩艘仍令退回鄂境本人祇留親信數員惟行止不能預定或赴川或來省均未可知其殘部駐岳尚未發生事故其所率衛隊除火神廟之陶氏宗祠及柴家嶺梅該橋等處駐有少許外均在北門外河下張設帳篷如露營式而上級長官及其隨員多人多數寓居葛應龍之新公館内聞囊槖甚充土娼等均獲厚利至於吳氏本人終日惟遊覽岳陽樓君山諸名勝對於國事持不過問態度即有人提及亦當面拒絶湘人對於吳氏態度甚爲冷靜初到岳陽時省城學生聯合會曾有反對表示終以附和者少消歇無聲日昨又有所謂公民代表劉啓彦·帥耀南·羅人善等赴岳慰問吳氏并遞有慰問函件吳氏當即接見貌極和靄略謂此次來岳純因中央對於佩孚將有不利的舉動來此暫避别無何種用意現時大局未靖吾人責任未除然中央現開善後會議自有解决糾紛方法余一避難之人不便過問至余之護憲宗旨始終不變與貴會省前歳護憲同一堅持今承雅意遠臨慰問甚爲感激云云據此以觀吳氏尚不忘情於護憲軍之原來計畫也至省議會方面十五日開會曾提有動議内中發言者分擁吳與反吳兩派并牽及川軍駐紥湘西事件詞鋒甚爲鋭厲反吳派之言論謂吳乃抱武力統一中國之人今因段政府派人拿他逃避來岳乞憐宇下如係個人前來當然憐情保護現統有軍隊軍艦難保無政治作用决不能因吳一人犧牲吾湘擁吳派之言論謂吳到岳後省長曾派員去交涉吳已聲明决無作用如有動作省長决不爲彼一人犧牲吾湘時機一到吳自出境本會現可不聞不問况吳不過是主義失敗並非罪人吾國現無眞是非則吳之爲人究竟若何尚難下以適當的判斷况川軍數萬蹂躪湘西並不聞驅其出境獨對於吳氏如此未免太過云云反吳派者又駁之謂吳乃下野之人何以尚帶有如許軍隊與兵艦如不要其出境必惹外方誤會擁吳派則謂川軍數萬占駐三十餘縣動輒籌餉數十萬天天宣言北備未聞人言怕外方誤會况吳一再聲明絶對無政治舉動何誤會之有最後結果仍請議長向省長交涉促吳解除武裝至於吳氏個人聽其自由居住何地據省署消息謂吳將預備來省一行湘趙對付態度與議會主張無異（三月十五日） 
[渤海艦隊消息]  
　　温樹德地位問題與海圻之戒備 
　　青島通信奉張向温樹德索還綏遼砲艦一事張曾一再派員來青交涉並電託鄭士琦代爲疏通温氏先本不肯交還嗣以奉張迫索甚急又加鄭氏極力催還温不得已始電請奉張派員來青接收聞奉張派來接收綏遼砲艦人員已於前日抵青先謁温氏並呈張氏手函温除令該艦趕辦交代外並對於來員備極招待頃聞該艦已於昨日交代完畢所有温氏委任之官兵均令上陸仍住東鎭兵營教練所至於該艦之主要官長均易派來接收之奉軍人員大约該艦今明定可開拔赴葫蘆島 
　　中國軍艦之最大者莫過於海圻一艦該艦之向背頗具左右海軍之勢力故一般海軍將領莫不希望此席去年海圻停泊烟台曾有某方密遣吳某搶刦該艦幸該艦防範嚴密未被刦去當將搶艦匪犯捉獲除於去年槍决五名外今春又判處徒刑二名如此懲罰似可爲搶艦者戒矣詎料最近又有謡傳謂有福建與奉天兩方密派二百餘人來青乘機刦艦温已密令無形戒嚴云云揆諸情理决非事實也 
　　温樹德與胡景翼之信使往還由來已久温胡接洽之最要問題當不外軍事上互通聲氣與地位上互相帮忙而已然胡處中州陸地戰爭温氏决無帮忙之餘地而温之地位日在飄摇之中尤不得不賴胡維持日前温曾派熊觀民赴汴請胡爲温向馮玉祥求援維特地位當時接洽結果胡允爲設法頃聞胡氏已電温謂與馮電商各節業已允辦但最近奉張壽宴會議對於魯省政局業經解决但張宗昌督魯如果實現青島因有連帶關係爾時馮氏雖欲袒温恐亦不可得也（三月十六日） 
[張宗昌過蚌時之情形]  
　　蚌埠通信蘇皖魯三省剿匪總司令張宗昌偕同盧筱嘉氏由津專車南下昨日督署接得報告約下午一二時抵蚌隨傳知軍警各長官曁軍樂隊屆時均往車站歡迎一面預備棠園（唐家花園）擬留張氏駐節约一點三十分鐘張氏專車來到是時前往車站歡迎者有督署副官長邱伯飛參議陳仲孚帮辦署參謀長張仲傑第一旅旅長倪朝榮第五旅旅長華　章第二旅第一圑圑長張敬芝第二圑圑長何振揚憲兵司令程湘圑巡警第二署署長徐立文第三署署長王克猷巡官徐樹中等數十人並有軍樂隊第一旅一圑三營兵士均沿站排立車進時軍樂齊奏兵士均舉槍致敬車停後各歡迎者均投遞名剌第二旅長何兩圑長復登車謁見談話數分鐘如何措詞雖未探悉據聞關於第二旅旅長李傳業免職事有所討論因全體圑營長曾電張請予挽救也聞督署邱副官長等向張挽留小住張氏因急於赴寗與盧宣撫商决滬寗沿路奉軍撤退問題無暇躭擱婉言辭謝車停约二十分鐘遂開車南下並聞第一旅旅長倪朝榮隨車送至明光站始改乘第四次南車回蚌（三月十九日） 
[曹州問題難抱樂觀]  
　　濟南通信關於曹州問題又起糾紛及兗州鎭守使張培榮偕軍政稽查處長茅元勳再度赴曹各節已詳前次通信茲聞張鎭使等抵曹後吕秀文仍堅持改編一師並要求賠償損失費二十七萬元張鎭使見吕秀文熊度仍甚强硬知曹州問題非可急遽解决故遂於前日暫回兗州佈置剿匪事宜至茅處長則仍留曹州與吕秀文續行商確一切俾曹州問題早日結束以解人民倒懸惟聞吕秀文部下以改編問題久懸不决軍中糧餉積欠數月未發屢有譁變醖釀日前魚台縣南鄙忽發現馬賊數千人即係該軍部下所勾引者至此項馬賊來自何處則人言各殊莫衷一是有謂係駐徐奉軍譁變北竄者有謂係徐匪被蘇軍攻敗竄入魯境者此項匪軍聲勢浩大槍彈俱全現已屢次戰勝民圑向金鄉縣城進發刻張鎭使及第六旅張旅長已派兵會剿至勝負如何則尚無確實報告又孫師長宗先前於曹州國民軍初發生時奉鄭督辦命令率軍駐節濟寗預備堵剿業已數月現濟寗各界以孫師長紀律嚴明地方得免騷擾因特於昨日公製德政匾額一方齋送來省以示不忘（三月十八日） 
[胡思義抵潯後之談話（若）]  
　　謂與方本仁已齟齬六次 
　　九江通信贛省倒胡（思義）之政潮截至今日止已算告一段落矣今日（十七）下午四時半鐘胡思義由省乘車抵潯寓龍開河三馬路大慶旅社記者投剌謁見叩以此次離省經過情形胡語記者云（余此次被迫離省 
 
 

Page 11

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *係與方督辦意見不合簡單言之即財政上之意見不合也余與方因財政而彼此齟齬前後計有六次三次如省劵兌現設局徵土税有利流通券等等皆爲已過之事實又三次如發行公債票一千二百萬元九江牛行兩商埠與南潯鐵路三者爲大借外欵抵押品省政府自開銀行等等皆爲未來之大害然余寗得罪軍閥不願貽害地方故始終力持反對方旣不　於余因以武力壓迫自本月三日起方派二百名兵士來省長公署借住其實即包圍我今日我起程之時二百兵猶未撤去十四日本署警備隊又譁變該隊統領楊桂連率隊向我索印連日來公文電報内外均不得通即委任知事牌示亦不得懸掛因想與其坐困省署一事不能辦不如晋京報告上項情形聽中央解决云云）記者問省長此番晋京代理者係曹本章否胡復謂（余本欲交與曹本章（豫章道尹）代理但地方公舉朱念祖（教育廳長）代理而方意不以爲然余遂委第三者李定魁（警務處長）代理云云）語畢記者興辭而出惟思果如胡氏所云則方氏將來對於財政上之理財計劃結果勢必增加贛省内外巨債增加贛民重大負擔矣 
　　據本日晚間消息此次迫胡離贛對手方面自屬方本仁楊鄧蔣唐四師長助之而暗中則以文羣活動爲最力文蓋希望得省長者楊（池生）與文同爲政學系故出面倒胡亦最激烈鄧（如琢）則無可無不可蔣（鎭臣）唐（福山）則皆聽命於方頃聞京訊中央已免文羣職任命郭同爲江西財政廳長此訊果確則是胡文兩敗俱傷徒滋紛擾也 
[沈鴻英被獲之消息（一鳴）]  
　　梧州通信沈鴻英自率殘部竄往桂嶺後駐防粤邊軍隊聞訊恐其竄入騷擾紛紛去電大本營請示辦法胡代帥乃令滇軍朱培德湘軍譚延闓以武力制止沈軍入境沈因此進退失據無所歸宿特親赴朱部陳情請求優遇竟被朱氏所部扣留業已電請大本營核辦廣西陸軍第二軍總指揮黃紹雄昨致駐粤桂軍第四支隊司令何鴻慈函亦言及沈氏被獲事函云（鴻慈司令惠鑒頃接賀詞誦悉一是沈逆鴻英稱兵作亂幸獲蕩平遠辱賀詞良深感謝令弟在平慘被沈氏藉端陷害殊爲憤懣何逆才傑去歳在柳已遭槍斃現沈逆因敗潛逃赴粤復爲駐粤滇軍執獲彼輩罪惡貫盈終當就戮實足以快人心而伸義憤即令弟之身遭慘禍執事亦可藉此少釋悲懷也云云據此則沈氏之被獲似已信而有徵矣（三月十四日） 
[援桂聯軍抵桂情形（木庵）]  
　　范石生全部已過梧赴潯駐粤三軍長之討唐通電自滇唐軍相繼入桂進駐邕寗後李宗仁部桂軍退却潯州以待粤援援桂軍范石生部即奉命赴桂前往堵擊范部計分兩大隊由粤出發其第一批警衛大隊由范部旅長王三珩率領此部兵力約五千人業已過梧州開抵潯州前線其第二批爲范部之第三師第五六兩旅另一獨立旅則由范軍總指揮楊蓁督率於七日由粤開至梧州此爲范軍之第二批部隊由粤出發時均用民船載兵由汽船拖運西上八日已開抵梧州江干運兵船隻約共三四十艘另江防淺水艦十餘艘江鞏龍驤兩兵艦爲座駕范軍行營暫設於兵艦上范軍大部過梧時兵士并未登岸紀律極嚴祗派夫役至陸上採辦糧食故梧州市面毫不騷擾當范軍後隊抵梧梧州市上即發現范軍布告范軍此次入桂名義稱爲援桂聯軍滇軍第二軍梧州黃紹雄以友軍抵埠曾預備淺水輪船八艘供范軍調遣故八日以後范部士兵已紛紛轉乘淺水輪溯河赴潯集中一俟范軍第二批軍隊全數開至潯州前線再定作戰計劃但據另一消息稱入駐南寗之滇唐軍龍雲部甫聞范軍開至潯州即將部隊退出邕垣究未知是何用意一説謂滇唐實爲軍事上起見擬引范石生部深入滇桂邊境始與之周旋蓋龍雲部之深入南寗接濟時虞中斷而范部之在潯梧藉交通上之利便行軍上勝人一籌是以滇唐軍龍部不得不略退以誘范軍深入然後處以逸待勞之勢以便制勝云至范軍刻下所過之地沿途均有招安敵人之布告發出并列賞格如下（一）無論官兵服從中央政府來歸者至少升一級賞恩餉一月以後照粤章按月關餉以前欠餉一律補發（二）奪獲洋烟者即以充賞（三）能殺唐繼堯及其鷹犬或綑送來轅者賞現洋一萬至十萬升官二級至四級范軍旣已抵梧駐粤滇軍近以有人離間該軍圑體之作用特由該軍三軍長署名發出一討唐通電以息謡言原電云（唐繼堯於天下苦兵人心厭亂之時突然稱兵桂境勾結匪黨進迫邕寗陰圖兩粤以達其聯省自治之迷夢前者唐黷武川黔兵禍連年赤地千里今又凶燄横施轉擾兩粤西南數省慘遭荼毒此賊不死國難未已我駐粤滇軍前奉大元帥令回師討唐祗以東江未清遲回待發比者聯軍大捷潮汕且下爰聲義憤一致剿唐由石生前驅提軍西上誓殺國蠧以拯黎元謹電佈聞佇候明教楊希閔范石生胡思舜叩）觀此則駐粤滇軍態度實始終一致也至范石生十日先行離粤西上後所有駐粤第二軍職權統交由范之參謀長李宗黃代理并籌劃援桂軍後方接濟事宜范氏瀕行業有呈文呈報大本營備案矣（三月十四日） 
[浙省縣自治暫維現狀]  
　　夏超准内務部咨訓令四道 
　　浙江省長夏超訓令四道道尹云案查本省前因各縣縣議會即將期滿省自治法尚未産生究應如何辦理之處本省無憑决定曾經本署電请内務部核示在案茲准咨開查依照舊縣自治法恢復舊縣議會一案前於民國十三年十月由國會議决咨經明令公布嗣本部因政局變更各省區已有實行八年縣自治法或正在依法籌備者有已恢復舊縣議會者亦有未照舊法恢復或未照新法籌備者情形駁雜亟宜力求畫一前項議决案應否由各省區仍遵照舉行抑或别籌辦法當擬具説帖提出國務會議議决交法制院查核並由本部擬定解决縣議會一案折衷辦法一已經恢復舊縣自治圑體之省區照舊維持現狀一已經依照新縣自治法組織自治圑體之省區照舊維持現狀一已照新縣自治法呈請施行之省區凡未經辦理選舉者均應依照舊縣自治法恢復舊縣議會一自元二年未經組成縣自治圑體之省區均應依照舊縣自治法組成縣自治圑體一自元二年以來未經議决縣自治法之省區均應依照新縣自治法組成縣自治圑體各節函送法制院參考在案茲准復稱查自治爲憲政之要端縣自治圑體上爲省自治之基礎下爲市鄉自治之模範關係尤形重要應依據通同之法令以組織方足以昭嚴整而期發展乃准貴部提議案内稱各省區中有已恢復舊縣議會者有施行八年之縣自治者有並未恢復舊縣議會亦未施行新縣自治法者且所謂舊縣議會或適用清制或爲該省省議會議决爲狀極爲紛繁等情則爲整齊劃一避免一事兩法之譏自不得不就舊日縣自治法規及八年之縣自治法斟酌現在情形重予修訂庶幾實效可收糾紛可免此項法案本院現正在審核釐定之中目前不論依照何種法令辦理選舉均恐屬於徒勞故貴部所擬第一第二兩欵照舊維持現狀之辦法自屬可行至第三以下各欵現在未有縣議會之地方似均可暫從緩議母庸令其恢復舊會或依照舊縣自治法新縣自治法更組成縣自治圑體函達查照等因除分咨外相應咨請查照辦理等因准此除通行外合行令仰該道尹轉飭所屬各縣議會一體知照此令 
[杭州快信]  
　　孫督辦特設陸軍工藝廠專爲陸軍平時或戰時因公受傷殘疾之士兵入廠學習相當工藝俾將來自謀生計已委咨議陳長陞爲廠長即日開辦 
　　浙軍第一師辦理退伍將告竣聞有暫不徵補説 
　　杭州交涉公署日來趕辦移交極形忙碌新任程交涉員定下月一日接篆王豐鎬奉部電促入京將内用　　杭總商會王會長已於十九日出京準二十三日返杭教育會長李傑省農會長方悌亦將言旋 
　　杭州造幣廠昨日化驗福建甲子年所造雙毫銀角成色低微俟復驗後即有詳細報告 
　　硤石商會電省硤市旂角充斥影響商業各商主張不一或通用·或拒絶·或另定價格·或堵截來源無法取决省中如何辦法乞電復以歸一致 
　　中等以上教職員聯合會推代面請省長趕速補發一二兩月經費並請嗣後月清月欵已令財政廳分别查照辦理 
　　江山縣屬二十八都與閩省浦城縣境接壞該縣知事近竟派警越境勒捐人民恐慌電省救濟兩長已會咨福建省長迅予查核辦理尅日見復 
　　日前虞和德來杭謁見軍民兩長商榷滬事並討論繼續籌備西湖博覽會問題現已調取該案卷宗呈候察閲 
[南京快信]  
　　張宗昌於十八日晚到寗後九時進城謁盧協商各項重要事宜十九日午盧在署設宴爲張洗塵並詳議一切 
　　請願撤兵代表袁觀瀾姚文枬方還等十九日下午三時往花園飯店謁張宗昌力申所請雙方談話甚融洽意見亦頗接近據聞滬寗路沿線所驻奉軍可望全撤宜興方面須酌留一部分軍隊駐防大約俟張到蘇常一帶與各軍官協議後即可决定並據其方消息日前奉張對浙孫代表表示盧對浙無報復意且無可供報復之兵力奉方亦决不助盧報復再演戰禍如無人重謀破壞和平東南軍事可即結束觀此項表示南下奉軍當有撤回之可能性云云該代表等以接洽已有端倪即乘夜車返滬 
　　蘇省第二次他方物品展覽會因軍事影響遂告停頓現實業廳長徐蘭墅以兵災之後關於農工商業正宜積極改良力謀進步俾經濟可資發展聞已呈奉省長允准繼續籌備將委該廳長爲總幹事籌欵進行 
　　韓委鄭巽署江陰縣知事洪鐘充督署諮議蔡秉樞充陸軍醫院一等醫官 
　　蘇常鎭守使金籌良蘇常道尹李維源均來寗迎張宗昌定今（二十）日返蘇 
　　省署迭據人力車業代表呈以車捐過重請减成措繳現令省警廳江寗縣召集地方會議擬具辦法呈候核奪 
　　省立貧兒教養院因更易院長發生糾紛現由黃宗漢女士提出解决意見五項（一）請省長收回更换院長成命（二）由院長周其永將歷年收支欵項結束報告（三）請省長將該院經常費按月撥付（四）由該院自動組織董事會鞏固基礎（五）嗣後該院經濟完全公開 
　　財廳前委陶儼充南通税務所長因南通各界仍保留莫棠現尚未能接事 
　　本城基督教青年會定二十一日下午二時開會歡迎江蘇善後會代表章杰等 
[地方通信]  
　　蘇州 
　　破獲私造鈔票銀元蘇城向有僞造鈔票銀元之機關久經官廳購緝未曾查獲頃本月十九日警廳陳廳長得偵緝隊報告憩橋巷五號内有私造者因即派督察處稽查員偵探隊隊員及保安巡士等前往捉拿立時拿獲要犯陸仁福米長清二名徐陸氏一口並某銀行五元僞劵三十張僞銀元及銀角數百枚製造僞銀元鑪鍋模型圖章并銀鐲鉛塊藥品等物並有烟土烟具等一併解廳核辦矣 
　　冒充軍士行刦閶門外湖田上寳圓街陳春記水烟袋作十九日晚間八時突來冒充奉軍之盜匪四名三匪戴皮冠而無制服一匪皮冠制服俱全手携盒子砲先以購烟袋爲由即將陳春記工友等一併監視不許行動然後入内搜刦當被刦去大洋四十餘元而逸當該盜肆刦時經陳之鄰人用電話向前敵執法處二十八旅旅部三十一旅旅部聯組稽查處四機關報告四機關據報後立即同時派兵持大令馳往兜捕追踪至楊安浜河沿旁將携有盒子砲之一匪攔住該匪被攔情急乃先將盒子砲擲棄河中再縱身躍河鳧水圖遁即經追捕兵士下河擒住押解前敵執法處核辦 
　　松江 
　　自治協進會推國議代表上海申報轉各報館中華全國地方自治協進會聯合會江蘇省地方自治協進會曁各公圑公鑒敝會於皓日開會改組成立并改選職員結果葉理封當選正會長葉逹文黃文鎬當選副會長當於是日啓用鈐記文曰江蘇松江縣地方自治協進會之鈐記並議决公推江蘇省地方自治協會長吳金爲國民會議出席代表特聞江蘇省松江縣地方自治協進會皓印　　民黨電唁中山松江國民黨松江縣黨部於哿日電唁孫中山電云北京國民黨中央執行委員會公鑒接奉侵電驚悉總理逝世昊天不弔奪我元勳黨失導師國失長城凡我同人殊深悲痛除定期開會追悼外特上電唁 
　　駐軍開拔駐松第二師第五圑第一營於今日（二十日）封船數十艘儎運軍用物品準於下午十二時開赴朱涇龍王廟地方駐紥其餘聞於日内調往嘉禾一帶駐紥 
　　特别區一致力爭松江縣旅京同鄉會致松紳姚君函云蔭松先生大鑒松江劃入特市蘄免苦痛心理皆同奉讀致各公圑書藎籌碩畫無任欽佩此間同人前經集議併力進行業已遞呈執政府並函鄭省長請願茲將會議記事奉鑒尚希聯合地方公圑一致力爭以期貫澈主張無任企幸會議記事摘錄如下松江旅京同鄉協議請願將松江地方劃入松滬特别市範圍議案民國十四年三月八日松江旅京同鄉因松滬特區問題在雲間會館集議共商進行是日到者爲張才·吳葆誠·楊承溥·陳容·黃培元·章以萬·徐揚祖·李曾廉·于士元·張澤礪·沈恩祉·雷澤揚·孫如淵·張樹勳·姜文佐公推黃涵伯爲臨時主席（一）吳和甫君報告接松江耿伯齊先生等來函請代遞孫督辦公函節略（二）張彬士君報告陸規亮先生來函發起請願並請京同鄉共同進行（三）黃涵伯君報告松江本地各方面對於本問題之主張（四）沈劍白陳主素章備吾張子芳諸人各發表對於本問題之主張（五）公推黃涵泊吳和甫張彬士章備吾雷潤民陳主素六人代表面致孫督辦公函節略（六）復本鄉耿伯齊先生函囑致孫督辦公函已推定代表面遞（七）函復陸規亮先生京同鄉進行情形並請轉約本鄉各法圑並諸同志一致主張聯合請願公推沈劍白君主稿（八）函鄭鳴之先生請其恊力贊助並向執政府接洽公推沈劍白君主稿 
　　無錫 
　　請撤無錫駐軍以維蠶業廉劭成上段執政書云執政鈞鑒竊查無錫一縣近年以來實業發逹爲江蘇全省之冠麵粉棉紗之外尤以蠶繭一業爲大宗每歳産額在一千萬元以上居民亦以業蠶繭爲生活者最多地方平靜貧富相均人人安居樂業從無盜匪之患本無駐紥軍隊之必要自去秋江浙釁開江南一帶悉罹浩刼獨無錫能幸免者皆賴地方紳商籌集數十萬金錢報効蘇軍之力然商業停頓人民遷徙損失已非淺尠迨第二次戰事發生無錫之受害甚於他縣凡各大工廠以及殷商之家遭其焚燒搶刦旣已十室九空即中下人家流離失所避難他方至今不得遷歸故里者尤不可勝計言之殊堪痛心近者江浙兩省幸告和平而沿滬寗路線尚分駐數萬軍隊無錫一縣並駐兵七八千之多當此蠶期已近人民散處他鄉畏兵如虎不敢回家萬一蠶期一誤非第無錫一千餘萬之歳入歸於烏有即國家巨額税銀亦必大受影響雖經上海總商會及無錫地方人民同聲呼籲分電江蘇督辦及統兵軍長將在無錫之軍隊擇地遷駐以救錫民之厄無如言之者聲涙俱下而聽之者漠不關心用特據實縷陳伏乞鈞座即日頒布命令將無錫境内駐兵尅期撤退以維蠶業而救民命是否可行不勝急切待命之至善後會議經濟專門委員廉劭成謹上 
　　兵災善後局之撤銷與請留無錫兵災善後會原由縣議事會等十公圑共同組織嗣後以錫邑災重區廣善後各事千頭萬緒殊有設立專局必要旋由兵災善後會正副幹事長蔣哲卿王克循錢孫卿等擬具説帖呈准盧宣撫使韓省長設立無錫兵災善後局分設總務振務清鄉查災等各科分頭辦事留原有之兵災善後會爲議事機關現在清鄉一事雖已由蘇常鎭守使與道尹會同飭縣趕速舉辦而查災與平糴兵災善後局正積極辦理前奉振務處電令飭將兵災善後會取消以免與善後局混淆至議事機關應由各公圑另行組織委員會附設於兵災善後局故善後會刻已從事結束詎昨日兵災善後局忽又接奉振務處電令以根據旅居京津同鄉之兵災善後聯合會之去函應撙節支用將兵災善後局取消恢復以前之兵災善後會專辦振務盡取義務性質振務處據即指令兵災善後局遵辦昨日縣議事會縣農會商會市公所商圑公會等以錫邑被災甚重旣已呈准設立專局刻正籌辦平糴善後各事不過開始舉辦局用開支當然盡力撙節出爾反爾於政體實非所宜且旅京津同鄉祗有兵災善後分會並無聨合會之名稱特備文分呈軍民兩長振務處請求維持舊局不再更張以收辦事統一之效而免爲地方服務者灰心 
　　錢業會議結束上年舊歳底無錫適遭兵禍前由縣商會召集各業會議决於陰曆二月底補行去年年終结束手續故近日各商店店員皆躑躅街頭歸收賬欵錢業公會特於前日召集同業開會常務董事江焕卿主席議决各事如下（一）陰曆二月底同業補行年終結束手續是日往來各户一律於下午八時以前到莊歸結（一）同業於陰曆三月初一日起辦理結算初五日一律正式上市（一）同業營業規則上年早經擬就迄未實行茲應於正式上市前議决實行以後須互相遵守並通告各埠錢業公會知照又近日市價不一應定一折衷辦法議决小洋七五折銅元二千二百八十文議畢散會 
　　市公所議决工振無錫兵災善後局前因舉辦平糶召集各機關領袖討論辦法僉以本年兵事災重區廣較諸民九水災情形各殊且日期較長與其開辦平糶不如舉辦工振無錫市董事會亦以本市究應舉辦平糶抑係工振應早日議定昨特邀集本市各圖士紳集議由市總董錢孫卿主席首述下列各項（甲）平糶或工振（乙）如辦平糶須注意下列數事（一）散米或放錢（二）本市需欵額數能否仍照民九成案除應攤積穀照數分撥外餘由各圖自行設法籌募（三）調查進行方法并説明個人意旨應不分本籍客籍凡有嗜好者不糶差保丁役不糶賭博游蕩者不糶無職業家室者不糶（四）調查期限上屆四鄉公所開平糶會議時議决各市鄉至遲於陰曆三月初十爲止須將調查總册函送辦事處（五）本市應設平糶局若干處（丙）如辦工振應辦何項工程再被災較重處應否酌放急振以上各項經列席諸人討論良久多數主張舉辦工振經費由各圖自行籌募工程開濬城河自三鳳橋起至南水關止又南水關起至北門一帶弓河如欵多則修葺城垣議决即行散會 
　　常州 
　　總兵站遷寗第一軍司令部由滬移常後總兵站司令部亦即隨之來常設在大成旅館茲聞兵站司令祝仭千以南京下關已設立司令部常州司令部應即裁併移寗昨日由該部曹參謀等携帶一切公文等件運往南京 
　　第一軍馬號赴徐第一軍軍長馬號及第一軍司令部馬號副官處馬號原駐常州火車站並搭馬棚數十間以供應用十九日晚間該馬號等均開往南京乘輪渡江轉車開赴徐州共掛車五十餘輛云 
　　張軍長將由寗蒞常第一軍張軍長宗昌已於十八日由津南下抵寗十九日晨武邑軍司令部接南京來電張軍長即日專車來常軍司令部接電後隨即收拾房屋布置一切預備軍長暫駐大約即日准可由寗出發惟抵常下車或先赴滬上尚未有確息 
　　鎭江 
　　委員來鎭調查失踪俄人江蘇特派交涉公署前據俄僑聯合會函稱有俄僑十名於去臘赴江陰及鎭江等處失踪闻被齊軍誤爲間諜捕而槍斃屍首無踪經陳交涉員迭電江陰丹徒縣知事查復因無確復屍身亦無着落故昨又特派俄文秘書周鼎馳來鎭地澈查 
　　煤油税改歸滬商承包江蘇省煤油税前本由丁乃澄辦理並在鎭設立煤油補徵局徵收税欵自二次軍興以後即由財廳改委李士奎專辦惟自李接任以來收數鋭减與前開辦時相差甚鉅財廳爲整頓税收起見故昨又以五萬五千元改歸滬商認包並令先缴税一年 
　　馬使注意防務淮揚馬護軍使近對淮陰城防異常認眞每夜派出軍署衛隊手槍隊等抽查客棧梭巡街市遇有來路不明或本師軍人夜間在外者一槪拿送軍署訊辦計十六日上午三時由手槍隊在城外拿獲要犯杜正福陳喬文孫照泉三人同時又由衛隊在水渡口拿獲不知口令兵士四人及某營稽查一人均經先後押解軍署法辦一面馬使又令軍署方副官會同警察二署錢鴻賓署長勒令河北馬頭一帶客棧不准留住兵士及其眷屬其已住者限日搬出違者處罰棧主 
　　信船覆水慘聞舊陰本月十七日午後大風暴起之頃有由宿遷開往泗陽之郵船一隻搭載乘客二十餘人中途被風吹覆郵件完全漂没乘客均遭滅頂僅有水手某甲以習水性善泅之故得從船底逃出幸免於難亦云慘矣 
　　揚州 
　　委充縣道主任江都曹知事現委本署機要科長毛禹生兼充縣道局主任以資辦理縣道事宣 
　　請究阻撓工程瓜洲河東江岸工程業經勘定界線興工乃有季某等阻撓工程現由監工委員張佩秋呈請縣署提究矣 
 
 

Page 12

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *[地方通信二]  
　　南通 
　　商會定期選舉會長通崇海泰總商會改選新職員當選爲會董者計有張退菴江知源等六十二人評議員爲金仁濟等十六人調查員爲程朝慶等四人現定本月二十二號由會董票選會長又該會推定張嗇菴沙健菴于香谷王劍秋孫謹臣吳筱珊劉子薈張孝若習位思薛郢生施少　劉獻之等爲特别會董贊助會務進行 
　　縣議會恢復之先聲縣議會缺額議員甚多前由各區分别辦理補選業已先後完畢近因選舉發生訴訟之平潮市亦經選出邵昌朱國銘二人報縣十九日盧知事特分函各市鄉董事照章通知各該當選人俟回復應選給證後即可開會 
　　徐州 
　　張宗昌過徐情况昨日（十七日）午後此間即得奉軍第一軍軍長張宗昌行將到徐之訊午後十一時徐州鎭道以下各員司皆赴東關津浦車站守候迎接至今日早三時張之專車開到與守候迎接人員一一接見張氏並未下車停留約一小時仍原車南下其先一日開到之軍樂隊衛隊連則留徐並未隨同南去據接近張氏者言張氏所以不遽留徐者因其所部軍隊現駐蘇錫常鎭各處餉糈尚無着落故不得不南行籌畫一切何日返徐此時尚未易言定又駐徐之邢士廉旅屬於奉軍第二路去歳十一月份餉由奉天發放十二月份餉由直隸發放本年一月到徐至今一二兩月份餉皆未關下蓋與張宗昌部同一困難也 
　　第一軍新兵過徐昨（十七日）早七時許北來專車有第一軍二十九旅武術教官馬福升由山東濟寗招得新兵四百名過徐南下 
　　各界對於中山之哀悼自孫中山在京逝世消息到徐後各界人士均爲惋惜茲將所得見聞彚錄如下（一）各官署照例致祭（一）各學校分别開追悼會宣講中山先後事略（一）縣立第一高小及第一女校均於前日休課一日（一）守備隊第二營丁營長震洲平日甚佩中山之清耿特率全營官長於今（十八日）早北向行三鞠躬禮（一）徐州國民會議促成會除開會追悼外並電北京孫行轅哀悼（一）今日各校游行演説宣揚中山事蹟 
　　湖州 
　　南潯將實行駐兵南潯前有駐紥陸軍一營之説當地紳商以現值育蠶期近商民未免見而驚疑有妨蠶事當即電請孫督辦令飭該隊勿駐南潯以維農民生計昨該鎭商會已奉孫督覆電謂駐潯軍隊僅止兩連且係暫局云云大約此項軍隊日内即須開到矣茲將原電錄下（南潯鎭商會鑒來電已悉查該鎭僅暫駐步兵兩連由營長帶領以防匪人係屬暫局且該部紀律素嚴絶無擾民之舉俟到後軍民自能相安也特復督辦孫文印） 
　　試驗無線電機無線電爲現代緊要之用具僑湖西人宋熙伯對此富具經驗前在三餘學社創設研究會並裝置電機一架力加研究茲訂每逢星期二演講使用方法並作一度試驗藉以提倡科學 
　　開築馬路近訊湖州舊府署遺址曾經邑紳備價承領興闢市塲馬路已將築竣其路名誌之如下自宣化坊直達子城巷之一段名曰志成路東爲同岑路西曰常平路尚有可通下太和坊之側路名爲韻海原有之韻海樓亦係古蹟之一故將來須劃入公園俾資永久保存 
　　嘉興 
　　各法圑籲免公債比較嘉興縣商會·縣議會·縣參事會·教育會·農會·自治辦公處等六法圑以此次籌募善後公債人民力雖應募因特聯名電請省中各當道格外體恤免予比較原電如下（杭州孫督理夏省長蔡財政廳長鈞鑒善後公債危縣長一再集議勸募惟嘉邑連年災歉重以戰事影響去年迄今軍隊過境絡繹於途工商輟業且地方供應已屬不貲人民困苦已極力難應募職會等顧念省庫匱乏竭力籌勸能否稍盡涓滴尚不可知祗有籲請鈞座俯念地方疾苦格外體恤免予比較無任公感） 
　　籌備追悼孫中山嘉興各法圑對於追悼孫中山已成立籌備處茲悉該處已定於二十二日下午開籌備會議已通告各圑體屆時指派代表與議又嘉興學生聯合會定於二十三日上午九時在公共運動場開追悼大會已通告各校學生部知照矣 
　　寗波 
　　鎭署消息寗台鎭守使孟昭月聞有要公須面陳督座擬日内晋省又孟鎭守使近因各圑營軍械尚多缺乏日前特電呈孫督辦請核給步槍一百十一枝以資應用茲悉孫督辦已核准照給孟使昨已派員進省具領矣 
教育消息 
[專電]  
　　長沙電議會皓（十九）開會趙議員子威提議平均發展教育辦法（一）免除國民小學學費（二）設置中等專門優待生額（二十日上午十鐘） 
　　鎭江電蘇教會中學聯合比賽籃球哿（二十）第一日明德與淮美勝（二十日下午十鐘） 
要聞 
[教長王九齡就職後之各方面]  
　　教長王九齡於十六日到部就職狀况已誌昨報茲將事後情形錄下 
　　王氏就職後之對付辦法王九齡氏前日（十六日）四時半已毅然就教育總長職同日晚間八時政府亦已發表教次馬叙倫免職之命令北京教育界拒王風潮之第一幕可謂業經閉幕第二幕之開始據聞王氏方面已决定四項辦法即（一）嚴究釀成此次風潮爲首之人（二）請求警廳監視八校代表聯席會之開會（三）注意反對方面之舉動（四）由全國教育同志會具呈執政府請下令整頓學紀整頓學紀之辦法有二（甲）取締主使學潮教職員（乙）至不得已時則解散主使學潮之學校 
　　王氏即出席十七日之國務會議昨日（十七日）星期二國務會議仍在吉兆胡同段宅舉行王九齡即出席此爲第一次 
　　警廳警告法大警察總監朱深前夜（十六）特往訪法政大學校長江庸略謂八校教職員聯席會議近日行動已軼出教育經費範圍以外而與政治發生關係嗣後該會議不得再在法大開會否則當由警廳行使警察職權請其注意云云江庸當允轉達該聯席會議代表又外間傳言北京大學校長蔣夢麟及已免職之教次馬叙倫住宅前後均有人注意 
　　八校代表會及中小學聯合會之抵抗方法與王氏相抗之八校代表聯席會曁中小學聯合會前昨（十六·十七）兩日亦曾在某校一再秘密結會討論此後應付王氏之方法探聞所决定者大致爲四項（一）固結内圑體堅持到底（二）通電京内外教育界陳述王九齡之種種劣跡及昨日以軍警壓迫之情形（三）仿照前歳對付彭允彞之辦法與教育部斷絶一切文書往來之關係（四）暫行停止八校聯席會曁中小學聯合會會議之形式云 
　　法大工大北大之態度國立法政大學聲明該校代表暫不參加經費問題以外之討論工業大學昨日（十七日）上午十時評議會開會亦議决暫觀各方動靜並議有最後辦法至北京大學方面諭令收發課拒絶收受教育部公文 
　　師大不與聞迎拒教長事昨日（十七日）北京師範大學上午十時開評議會討論教潮問題議决現在京内教育界對教育當局發生迎拒糾紛本校爲保存教育尊嚴計關於此項政治活動槪不預聞 
　　國立農大校長許璇因反對王氏辭職京國立農業大學校長許璇前日（十六）已呈請教部懇請辭職又前日教育部擋駕之舉師大與女師大教職員代表因對於驅王問題尚待與全體教職員恊商據該代表等自稱是日並未到部云云茲照錄農大校長辭職呈文如左敬啟者竊璇前奉大部函聘爲國立北京農業大學校長受事於校務糾紛之後經費奇絀之時勉力維持瞬踰四月差幸秩序安復諸務粗覺就緒正擬籌畫進行俾資發展庶以建立國之本業作樹人之大計乃聞大部當局王君不日就職查全國教育行政最高當局必其人品學兼優方足以資表率若以輿論所指爲辱國玷身之人來任斯職似於教育本旨恐有未符璇行能無似硜硜之志頗自期於古人束身自愛雅不願追隨若人之後旣貽屈己之羞復爲師資之累用敢謹布誠悃即日辭去國立北京農業大學校長職務至祈即予照准無任感荷國立北京農業大學校長許璇三月十六日 
　　全國教育局同志會請執政　頓學紀全國教育同志會上段執政文云呈爲呈請立下明令整頓學紀事竊近年以年來學紀日弛把持操縱時有所聞推其原因良以自五四運動以來在政治上稍獲影響遂以爲教育界可以爲所欲爲兼以教職員鼓動其間黨人暗援其後而學鄉寗靜之區遂成爲風潮萃匯之所矣近者以王教長將就職學界復有蠢然欲動之勢按其實際不過有八校教職員聯席會議爲其發縱之樞而所謂該聯席會議者又不過一二校代表肆其把弄觀最近該聯席會議之拒王宣言書號稱八校而實只有七校此七校中復有女子師範大學及男師範大學二校申明不復負責則八校實有五校而工業大學法政大學等又皆態度安穏勢取旁觀則所謂八校者實只有一二自稱學校領袖之代表囂張其事夫復何疑夫教育爲全國事業而教育長官又爲全國所共戴王總長到任後之能否稱職吾人誠未敢知然以學界公共之事任一二學校操持其柄要亦足以啟學界之反感至一二學校之所以施行其操持者黨派關係而已矣權力利害關係而已矣非必有眞知灼見非如此不可而陰以學生供其利用驅遣惡手段之結果乃至暗促中小學生等亦至教育部擋教育總長之駕是誠不可思議之現象矣敝會竊以爲處今日之國勢非改良教育不可欲改良教育整頓學紀實爲首著而整頓學紀又以今爲適當之時與以根本改革施以刷新精神失此不圖勢必後更難圖而整頓學紀之簡單辦法有二（一）取締主使學潮教職員（二）如不得已時解散主使學校意在杜學潮發源雖一時有犧牲實於後來全局有大益於未須施行二項辦法以前可立下明令申誡此次學潮主使學校不得再事鼓惑事關教育前途敝會以討論之餘衆議僉同謹將其决案瀝詞陳請仗乞執政鑒核施行謹呈段報政全國教育同志會謹呈中華民國十四年三月十六日 
　　學潮中之執政府撤查　導報京訉於此學潮醖釀中聞執政府忽於昨日（十七日）令教育部及各軍警機關撤查　導週報之内容 
　　蘇一中校長陸殿揚等請王氏主持正義申報轉各報公鑒頃致教育部電文曰（北京教育部王總長鈞鑒馬叙倫代部措置失宜引起糾紛江蘇影響尤甚我公到部任事希主持正義速谋補救以維教育而息爭端）等語除電發外特此電聞陸殿揚·相菊潭·楊中明·周之渝·凌叔明·許福年·程豫生效 
　　王氏於十六日下午到部就職情形已誌昨報茲接得又一報告較爲詳細附錄於下（一）（擋駕情形）北京各校代表因昨日（十六）王九齡到教育部　新决定赴部擋駕昨日上午九時國立八校教職員代表即齊集法政大學十時許即馳赴教育部時中小學聯席會議代表已先至共約百二十餘人多環立門首以待王九齡之來延至下午一時五十五分忽有汽車四輛風馳電掣魚貫而來其當頭一車内坐王九齡並有打手二人侍左右一洋裝一華服狀貌魁偉類孔武有力者其後三車則王之秘書等人分坐王之汽車甫入大門各代表即攔阻去路請王下車謂有要事談判王不之顧以汽車横衝直撞更行數武王即率打手下車昂然欲直入大堂代表等阻之謂閣下旣　顔就職但已籌足積欠經費否王仍若未聞知時有警察數十人出而調解乃服華服之打手左手挽王右臂右手握拳作欲擊狀並狂呼打進去打進去其時人聲鼎沸馬仰旗翻代表等大憤爭唾王九齡之面然打手仍奮勇當先牽王衣裙衝鋒前進當是時王滿面滿衣唾液漓淋狀極可憐如是者约十分鐘王見打手足以制勝當疾返上車汽笛一聲嗚嗚而去其餘汽車三輛亦飛奔隨之出王出時（鴉片烟販）（西牢囚犯）之呼聲猶斷續可聞也（二）（調集軍警）王九齡出教育部即驅車直赴執政府晋謁段祺瑞報告各校代表擋駕情形並稱如何如何受辱請派大隊軍警彈壓云云段允之當以電話令警察總監朱深速派武裝保安隊一排馳赴教育部時下午三時也稍頃復有武裝憲兵兩排開到皆荷槍實彈如臨大敵佈滿教部前門及大門内一帶各校代表不爲動保安隊到部後武裝站立該部庭中由官長與教職員聯席會議代表許繩祖磋商請其退出而各教職員堅不許相持至五時王又偕巡警總監朱深到部隨從有督察長偵探隊長及偵探隊多人經督察長與教職員代表交涉請其即退而教職員代表堅謂王九齡係販烟土之人不配當教育總長職督察長謂此係執政府之事諸君向執政府陳請某等係奉命來維地方秩序諸君如不能即退勿怪不客氣云云教職員遂散去（三）（武裝接任）代表等旣出教育部即電告王九齡其左右咸主宜乘此機會鼓勇到部王因適遭擋駕喘息甫定幾爲驚弓之鳥遲遲不敢行最後由左右獻議請警察總監朱深保護到部時正四時五十分王九齡遂於軍警森嚴殺氣肅颯之中就其教育總長之職矣聞王就職時召見各科人員宣言此來不過係與段執政合作實在我可不懂得教育部員槪不更動經費從長設法云云部員聞之面面相觀默無一言云（四）（段主嚴辦）馬叙倫昨日一時五十分到部趕辦交代忽聞外間鼓噪詢悉内容當驅車赴執政府向段請示段聞之謂此事宜嚴辦云云馬聆命即驅回教部召集會議參事司長以上均列席當議决（一）行文各學校詢究眞相（二）因恐再生事端本日提前一二時散值其後又聞王九齡即日接任此議案遂不果行（五）（馬已免職）王九齡接任馬叙倫免職早日在人意料之中至十六日免馬命令果發表原文云教育次長馬叙倫著即免職此令 
[直隸教育界之經費獨立運動]  
　　直隸教育經費獨立促成會前日（十五日）下午二時半開會到會者四十餘人公推北洋大學校長劉仙洲主席謂吾直省教育三十餘年向不落人後雖屢受軍事影響及教費欠薪已幾次經過最近尚有欠至八個月有餘者若按此舉各學校就不能開學現於無法之中勉强前後皆已開學若不籌一根本辦法不下半年各校就又停課此事最爲痛心緣此召集同人研究挽救吾直教育之前途始發起教育經費獨立的辦法同人所希望由井陘礦産項下之收入移作教育經費如不敷用再由捲烟特税項下補充以上二項爲我教育界同人所希望請諸公詳加討論繼由李秀夫報告教育界之經過次爲郝仲青·荆子久李體乾·胡梓青等之討論僉謂宜大家圑結一致努力作成云云散會已五鐘餘矣茲錄其呈軍民兩長之文於下宣言從略文云爲呈請指定專欵籌劃教育經費獨立以期鞏固學校基礎永免教育停頓事（中略） 
蓋學欵與軍政各費合洽一爐因而一有所絀則同受其弊所以近來指定教育專欵或教育費獨立之呼聲各地喧　騰洋溢盈耳最近教育部且將劃定基金一案提出善後會議而河南則將没收趙氏私産定爲教育基金行年大見成效山東江蘇等省以紙烟特捐定爲教育經費江蘇且由教育界派員監收劃特别會計是他省成例具在我直做效堪資某某等伏查井陘礦産收入甚富雖未明列預算而據當事者聲言每年盈餘不下一百餘萬元以之充省立或受補助之教育經費實屬有盈無絀偶有不足則由紙烟特捐項下挪用補足如是一轉移間我省教育基礎立臻鞏固（下略） 
[提議改組東大爲江蘇大學之反響]  
　　昨日馬進君發表對於東大改組江蘇大學之意見書云報載江蘇省立學校聯合會等圑體組織江蘇大學意見書謂（江蘇興學垂二十年中小學已徧各地而本省尚無大學之組織可怪亦復可痛）按諸吾蘇需要組織江蘇大學固爲刻不容緩之舉惟欲以東大改組則竊期期以爲不可吾蘇省立各校近日紛紛爲升格運動如法專之改爲法大工業商業之改爲工專商專均已成爲事實他如醫專亦正在籌備改建是吾蘇雖無江蘇大學之名已有江蘇大學之實今欲組織江蘇大學不於原有專門以上學校加以擴充反欲改組别校以貽疊床架屋之誚此余所百思不得其解者也（中略）吾蘇教育經費日趨於竭蹶正可乘此時機　國庫以　補助國庫同爲吾蘇人民血汗之資用之於省立各校亦理所宜然東大旣稱國立當然由國家通盤籌劃負經濟上之責任今主張組織江蘇大學者偏欲以該校改組吾不知其居心究何在也且即以該校改組矣該校經費原甚竭蹶改組以後勢須增加經費在吾蘇財政現狀下增加經費能乎不能若不增加則徒然一殘破不完之學校而已吾蘇又何需乎此况改組以後吾蘇原有專門以上之學校存在乎取消乎若存在也則一方有江蘇大學一方仍有各專門以上學校在同一江蘇名稱之下設立重疊之學校殊未見其允當若取消也則爲維持一殘破不完之學校而犧牲固有各專門以上之學校舍本逐末更莫此爲甚且浙江之籌備浙江大學安徽之籌備安徽大學均擬就原有各專門以上學校加以改組更如廣東大學亦未聞舍原有各專門以上之學校而另行設立故如東大改組爲江蘇大學吾蘇原有各專門以上學校即將供其犧牲蓋勢所必至毫無疑義者也爲吾蘇計不欲組織江蘇大學則已如欲組織惟有與東大分途進行東大白國家負其責任以吾蘇原有維持該校之經費儘力擴充原有之各專門以上學校然後合組一江蘇大學以法大爲法科醫專爲醫科工專爲工科商專爲商科再就各中等學校中辦有成績者擴充之爲文理科或教育科以各校原有之經費再加以國庫五六十萬如此則經費不增而自加而一大規模之江蘇大學即可發現於今日豈不愈於以東大改組徒感經費困難復貽疊床架屋之誚乎此爲吾蘇教育界中一重大問題所望吾全省各公圑以及各專門以上學校幸注意及之耳 
[倡行道爾頓制之柏女士來華續誌]  
　　道爾頓制之創始者柏克赫士特女士受中華教育改進社之聘將於六月二十五日由佛克佛動身來華約七月間到中國已誌本報茲聞女士在中國居留期間約六星期柏女士來華時並帶來書記一人其由美來華及由華回美之旅費皆由其自備在華居住時間之費用由改進社籌備現改進社已開始調查各處試行道爾頓制之學校以便規定伯氏來華後之行程及分配與參觀講演之時日 
本埠 
[全國運動會改在上海舉行]  
　　全國運動會原定於五月一二兩日在南京東南大學舉行現因蘇省長官多在過渡時代舊的未去新的未來關於運動會之籌備費用及各區運動員赴會之膳宿問題能否由省政府擔負設法絶無把握况東大亦在多事之秋全國運動會在該校舉行是否便利亦一問題故中華全國體育協進會現已决定改在上海舉行日期地點尚未决定一俟解决即發第二號通告云 
[華東運動會費用之預算]  
　　華東區運動會現正竭力籌備昨已定預算表俾從長籌畫茲將各項預算總數錄下（甲項）（一）事務所費用一百五十元（乙項）（一）男子田徑賽組費用共計銀元九百元（丙項）男子球類運動費用（一）男子足球（至少爲三次以上比賽）共計銀元一百二十元（二）男子籃球（至少三次）共計銀元一百四十元（三）男子網球共計銀元八十五元（丁項）女子球類運動費用（一）女子籃球費用與男子預算同共計銀元一百四十元（二）女子網球費用與男子預算同共計銀元八十五元（三）女子隊球共計銀元七十元（戊項）女子田徑賽運動計銀元五十元總計銀元一千六百四十元 
[萬國足球錦標舉行决賽]  
　　今日下午三時英國與蘇格蘭 
　　今日（星期六）下午三時爲英國與蘇格蘭二足球隊假法界天文台路貝勒路轉角新棒球場作萬國足球錦標决賽入場劵每張仍售二角幼童減半又明日（星期日）下午三時中國華東隊與萬國杯中之葡萄牙足球隊作友誼比賽地址亦假該場劵價照舊云 
[女校運動圑今日舉行隊球比賽]  
　　上海女校聯合運動圑定於今日下午三時起假西門大吉路公共體育塲舉行第一次隊球奪標比賽計分三組參與者有中國·愛國·滬江·兩江·民立·清心等各女校其入場劵售資洋一角發售處爲公共體育場及老靶子路女青年會臨時亦可購劵云 
[新任教廳長沈彭年現仍在滬]  
　　新任江蘇教育廳長沈彭年現仍在滬暫不他往云 
[崑山各校駐軍有遷讓消息]  
　　韓省長函復省教育會云敬啟者接展眞電誦悉一切崑山各校駐軍已轉商蘇皖宣撫使設法令飭遷讓矣特先函復即請察照此頌台綏江蘇省長公署啟 
[省長復教育會南滙提欵已令抵還]  
　　韓省長函復江蘇省教育會云佳電悉查派員赴南匯提欵係爲軍需迫切起見前據朱紳叔源等電陳所借縣附税應請指定十四年地丁項下抵還等情業已核准令行在案除再令縣遵照前令設法辦理外特此奉復韓國鈞銑 
[華東青年教育會第一日會議紀]  
　　華東青年教育會於昨日始集會於本埠博物院路青年協會到有杭州青年會董承克·寗會周瑞璋·蘇會姚鐵心·滬會朱樹翹等報告各會日夜學校甚爲發達其他社會教育如公民教育·職業指導·各種研究社·圖書館等亦成績甚佳茲錄本日通過各案如下（一）各校採用新學制并向政府註册（二）籌辦補習中學及大學以學分計算以讀完學分爲畢業不限年數（三）多提倡職業教育 
[上寳平教會學校定期開學]  
　　上寳平民教育促進會在租界各區及南市閘北等處辦有模範平民學校十所定於二十三日上午舉行開學禮原定由幹事部共乘汽車輪赴各校參與此項開學禮現爲節省經濟起見已改由各幹事各赴自區所辦之學校參與又該會定下星期一（二十三日）下午四時半在博物院二十號青年恊會藏書樓開幹事會 
[中國工程學會將開會] 　 
　　中國工程學會上海分部訂於明日（星期日）午時假徐家滙南洋大學校長凌鴻勛住宅開懇親游藝會一時聚餐有各種音樂游戲無線電話等等並擬往參觀虹橋路英美烟公司之影戲製造場及該大學内各種實騐室復有網球比賽等種種秩序會員親友均可參與開會由張貽志主席 
　　　誤昨日本欄要訊（東大校董會致省長及教部文）内有（令未有應准備案字樣）一句（未）字係（末）字之誤合亟校正 
 
 

Page 13

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *本埠新聞 
[滬寗路沿線駐軍撤退之預備]  
　　滬寗路沿線駐軍日内將實行撤退昨經北站第一軍軍事管理局通告路局將各站停留之外路車輛迅行掛至常州以便該站駐軍開拔至寗過江分駐徐魯等處云云並經車務處飭知北站站長將停留北站之外路車輛二十餘節於昨晚專車運常備用並闻各站駐軍將來撤防次序首爲常州次爲無錫再次爲蘇崑等處擬以兩旅分駐蘇境以作國防云 
[奉軍移駐大致已定]  
　　袁希濤等歸滬報告謁晤盧張結果 
　　除蘇鎭各留一圑江陰留一營外餘均移徐 
　　太湖流域聯合自治會籌備處赴寗代表於十八日晋謁盧使·韓兼督辦後沈澤春·徐光溥·兩代表即乘夜車先回報告是晚張軍長宗昌由徐抵寗謁晤盧使商榷辦法翌日留寗代表袁希濤·姚文枬·華文川等先後謁語盧使及張軍長再述請願撤兵之意並訽現定辦法盧張答覆均謂奉軍撤退辦法業已决定除蘇州·鎭江·舊有兵房暫留各一圑江陰駐一營外其餘槪行撤回分駐徐州以北一帶張軍長並聲明第一步先撤宜興·無錫·兩處其餘各地繼續移撤但開拔經費奉天及北京均無法撥給不得已仍望各地方設法籌墊已與冷總司令洽商一切現正趕辦預備一俟欵到即行開拔日内並將赴駐軍地點督率布置以期周妥等語袁代表等於謁盧使時並述希望本省軍隊整理節減之妥善辦法當於奉軍撤退後再商請辦理昨晨華代表赴錫接洽袁代表等回申當赴總商會及太湖流域聯合自治會籌備處報告一切并聞冷總司令已商請韓省長籌撥開拔經費矣 
[張宗昌抵寗後之所聞]  
　　日内即將來滬第一軍長張宗昌於十八日晚抵浦口後習晨渡江進城會晤盧宣撫磋商沿滬寗綫駐軍撤防問題一俟駐軍地點議就後即須東下分赴常錫蘇崑檢閲軍隊昨晚滬寗路局特派花車Ｍ一號赴寗以備軍長來滬之需並聞軍長將於明後日先赴常州稍作勾留然後來滬云 
　　遠東通訊社云奉軍第一軍長張宗昌於十八日下午七時抵寗滬上各旅長紛紛赴寗昨奉軍方面傳出消息稱張軍長此次抵寗其最要事項即係撤兵與軍餉兩問題故張氏抵寗後連日均與盧宣撫曁所部各長官會議其結果如何外間不甚詳悉惟聞張氏本人曾语人云先决問題即爲軍餉蓋軍餉問題能解决則撤兵問題即可迎刃而解云 
　　東南通信社云昨據本埠軍界消息第一軍軍長張宗昌氏已於十八日抵寗寓下關花園飯店盧宣撫使·韓省長·冷總司令·均派代表歡迎張軍長抵行轅後與往迎者略道寒暄即偕盧耀東等往見盧宣撫使討論第一軍一部分移防辦法密談甚久十九日午刻盧韓在署公宴張軍長即晚張軍長命路局備車升火待發聞張軍長已預定二十日下午離寗先至鎭江·丹陽·常州·無錫·各地視察軍隊然後順道來滬滬寗路沿途各界均預備歡迎此間奉軍旅長褚玉璞·許崑·雷震·等均赴寗見張即當偕同來滬又聞此間法租界張軍長住宅昨日已修理一新並有奉軍軍官多人在住宅接應一切云 
　　大晚報云據昨日私家所接消息張宗昌將於本月二十三日來滬 
[沈叔玉袁桂森聯袂赴寗]  
　　滬寗路局長沈叔玉車務總管袁桂森於前晚分别乘車赴寗晋謁張軍長磋商各站駐軍開拔時備車事宜 
[各公圑籲請撤回淞滬補充部隊]  
　　上海縣議事會·上海縣參事會·上海縣商商會·上海縣教育會·上海市議事會·上海市董事會·上海縣教育局·上海縣地方欵産經理處·上海慈善圑·上寳兩縣商會籌備處·閘北市經董辦事處·閘北慈善圑·等各公圑爲請撤淞滬軍隊昨日聯銜公呈第一軍長張宗昌文云呈爲懇請收回淞滬補充部隊以符永不駐兵之令事查淞滬區域爲東南商務之集中點本無駐兵之必要軍興以後執政府洞觀癥結允准地方各圑體之呼籲廢督移廠永不駐兵明令煌煌中外信仰現在收束軍事之際尚有所謂補充隊者留駐淞滬境内在軍長馳驅京奉一時容未顧及而地方商民不無惶惑爲敢合詞備文籲請鈞座令飭查明迅將補充部隊尅日撤回務使淞滬境内不駐一兵以符明令而慰地方無任感禱謹呈 
[補充旅長姚霽赴寗]  
　　第一軍補充旅旅長兼清鄉軍會辦姚霽昨午由滬搭中快車赴寗晋謁張軍長面陳辦理清鄉事宜 
[浙孫赴奉代表南旋]  
　　浙江孫傳芳前派運使王金鈺·參議楊文愷·爲代表出關慶祝張作霖壽辰茲經公畢業於昨晨聯袂由寗轉車來滬旋於昨午由北站乘滬杭路中快車返杭覆命並有孫氏之姑母由魯省偕來昨日同車赴杭云 
[月浦各公圑請勿駐軍之呼籲]  
　　寳邑月浦各公圑昨致函淞滬市政協會云逕啓者昨有駐紥瀏河之奉軍補充旅内長官三人至敝鄉獅子林及小沙背兩舊營内視察適敝鄉吳鄉佐信成在該處河干督工時會晤詢其來意據云奉軍補充旅現駐瀏河尚有三營之譜擬於日内移駐一營於此間前來巡視以便從事移調云云經吳鄉佐據實詳述敝會等萬分惶悚查敝鄉已劃入特别區域之内永不駐兵之明令早經宣佈茲聞有該軍移駐發生應請貴會出而力爭阻止移調來月地方幸甚此致淞滬市政協會月浦鄉議事會董事會教育會商會農會同叩 
[軍事善後公債今日開徵]  
　　公債局致縣商會函 
　　松滬軍事善後公債自在淞滬警察廳内附設公債局後曾由該局頒發布告並經張軍長令知上海市公所·滬北工巡捐局·及淞滬警察各區署所一體協助勸導在案嗣因地方紳商羣起反對故未實行現聞張軍長對於此項公債仍須進行已訂定本月二十一日（即今日）實行開徵昨日該局特致上海縣商會公函云逕啓者松滬軍事善後公債一案曾經與貴會一再籌商具徵碩畫藎猷之至意敝局現定於三月二十一日開始徵收尚祈予以聲援力爲啓導非特敝局之幸松滬地方治安實利賴之查商民對於本債之性質縱有未諳然敝局對本債之保證則求確實現已决定以上海·松江·青浦·南匯·四縣丁漕充本債之擔保業經電呈第一軍長請予批准咨行江蘇省公署立案在案素仰貴會軫念地方治安關懷商民休戚用特函達尚祈廣爲傳佈至紉公誼云云 
[總商會今日開會董臨時會]  
　　上海總商會定於今日（星期六）下午開會董臨時會昨發通告與特别會董朱葆三及全體會董徐乾麟等原文如下逕啓者茲有要事亟須會議特訂於三月二十一日（即舊曆二月二十七日）下午四時開會董臨時會專函奉約惟祈大駕準時蒞臨討論幸勿遲却無任企禱 
[總商會反對菸酒署與外商烟公司訂約]  
　　謂送内地課税權···於國家財政有百害無一利 
　　總商會爲反對英美烟公司與菸酒署訂約事昨致段執政電云段執政鈞鑒吾國關税坐受條約協定之束縳工商頽廢振興無由識者恫之惟洋貨一抵内地單貨相離即須受内地税則之支配國家課税主權猶可謂碩果僅存自十年八月菸酒署與英美各烟公司協定内税紙烟二·五捐其聲明書第五條内載有各省之釐金及各種税捐等項均准免納遂將條約上内地課税餘剩之主權完全斷送俯首帖耳以受外國一私人公司之束缚尤爲通商訂約以來·空前未有之失敗本會於上年八月間曾因烟酒署與烟公司有商增内地捐以取銷紙烟特税爲交换之議曾發眞元兩電臚陳利弊以期挽救合法之舉動自認係違約之行爲以言恢復税權愈趨而愈遠也荏苒數月此議漸熄方幸八年期滿税權可以收回不謂近日該署又有與英美烟公司續訂聲明書四條之議聞之惶駭查現時纸烟特税係於銷售之時徵抽其性質與壬寅中英商約第八欵第八節之所謂銷場税相同按照該項約文則此項銷場税俟洋貨值百抽十二有案以後祗能向不出洋之土貨徵抽易言之即加税未實行時洋貨銷場税如何徵抽不受該約文之限制也夫國人所日夜期望恃爲振興工商之要鍵以及政府所百計圖維恃爲挽救財政之良劑者非祇此裁釐加税之一途乎試問外商何以承允加税則該約第八欵所謂於運到時紛紛徵收貨釐及别項貨捐傷害貿易之利故也外人所以就範者在此吾國所以稍留有操縱之餘地者亦在此茲乃以值百抽七有半之内地捐而自放棄其徵抽洋貨銷塲税之主權此端一開彼洋商最工心計詎肯犧牲其血汗之金錢履行壬寅之成約是加税裁釐從此遂無實現之期當局者雖急不暇擇亦何致利害是非如此漫無辨别茲姑舍課税主權與壬寅商約於不論專就紙烟税一項言之近年以來人民染有此項嗜好者彌漫全國語其弊害不減鴉片縱未能實行專賣之制而以前清洋藥税爲比例自光緖初元創行税釐併徵之制以來每箱徵銀至一百十兩之鉅其税率約當貨價百分之二十是爲洋貨免釐之例外今之紙烟特税實仿此制當此財用匱乏之際民生日用之需尚且捐税稠疊何獨於此消耗無益之品轉邀寛典是特税之行斟酌國情取不爲虐惟洋藥税釐併徵係在海關一項徵收且爲洋貨免釐之例外故當時交涉經年始得英人之允可紙烟特税則爲銷場税之性質權自我操無待協定茲乃徇其加抽五釐之内地捐免除向有二成之特税各省如奉行勿替則較之現行税則頓少四分三之收入必且别創惡税另謀彌補是謂殃民各省如仍虚行故事則烟公司有權在中央全部二·五捐内儘數如抵詎非設阱自陷是謂誤國總之此舉喪失内地課税之主權且絶裁釐加税之希望獎勵消耗無益品之推銷擴大公司扣欵之範圍僅爲國家財政計亦屬有百害而無一利除將續訂聲明書駁議附呈外萬祈飭下該烟酒署速行停議國家幸甚上海總商會叩號 
[淞滬市政協會之進行]  
　　淞滬市政協會爲上寳兩縣一百四十餘法圑所組織該會對於淞滬市政條例及區域問題頗爲重視連日召集各審查員詳加審核已有端倪並推定陸質彬君草擬淞滬市政計劃書亦將脱稿洪蘭祥鍾玉良李壽彭諸君所拼繪之淞滬市政區域圖現已着手拼繪不日亦將繪就該會擬俟計畫書及區域圖竣事後再召集各委員開會研究以求完善所有委員輪值辦公辦法昨日已實行計到者有潘振聲·楊心正·等數人該會文牘員亦已請定刁浩春君擔任云 
[部委調查滬寧路車輛]  
　　交通部查車委員黃文恩等奉命南下調查各路車輛機車被軍隊佔用實數并各路軍興後運輸狀况等情曾紀前報茲悉黃委於昨晨由滬隨同滬寗路車務副總管袁紹昌乘十一號慢車前往各站調查本外路機車客貨車被軍隊佔用總數藉以報部並經前日通知滬寗路局於十九日上午一時止將全部各站所有本外路車輛及機車被何部分軍隊佔用者及各站預備營業用之客貨車機車以及外部空貨車輛停留各站者務須詳細列表即日交下俾備稽核藉資陳報大部云云 
[上寳區捲烟公會之通告]  
　　略增各貨價目 
　　上寳區捲烟業公會昨致各同業通告云謹啓者我業進貨均以洋碼門市零售皆以錢計自輕質銅元發現以來洋價逐步增漲已是流毒無窮虧耗不小近來更有劣質銀角發生店舖居户皆受其害我業則更甚雖經各界迭次開會討論補救辦法未見效果今我同業一律拒絶勿用當此市面恐慌之際若不整頓行規劃一市價凡吾同業不獨難保血本必至無以自存爲特一再討論惟有將同業各貨價目酌中規定但求保全血本以維現狀務祈各同業按照價單出售萬勿參差是爲至要計大英牌每包一百十品海九十仙女一百金鼠九十其餘洋燭肥皂等亦按價略增並希各同業一律按價照售爲荷 
[上海捲烟菸同業公會開會紀]  
　　亦已議决一律拒用劣幣 
　　上海捲菸同業公會爲劣幣事昨日續開會議當由沈維挺主席略謂劣幣之事本公會前次議决减折計算以絶來源并致函總商會妥議核辦現今已得總商會函復爲减折計算意雖兩全猶恐發生流弊不如相戒勿用可早肅清等因此事關係我同業甚重應請妥善討論沈其祥謂上次本公會决議减折使用以爲雙方兼顧之法今總商會來函减折恐多流弊拒用可早肅清言至盡善重經决議通告全埠各段同業即日起將該項劣幣一律拒用并將此意函復總商會云 
[福新麵粉廠代收無錫滙兌]  
　　無錫錢市停止時之救濟辦法 
　　上海福新麵粉廠總理榮宗敬君鑒於戰事以還本鄉無錫錢市尚未復業匯兌停止旅滬商人貨價必須自行携帶非特累贅其沿途危險實甚而貨欵中爲數最鉅者尤以米商最多現擬定救濟辦法即米商將售貨之欵交閘北光復路福新第一廠代收取具收條持此收條赴無錫福新總公司憑條領欵匯費分文不取手續極爲簡易所以便利同鄉客商昨特函請滬北米糧公會會長范和笙君請轉告行·廠·客三方無錫米商以資利便而减危害照錄原函如下謹啓者近因軍興以來無錫錢市尚未復業金融匯兌停止上海各米商帶現冋錫路上恐有危險本廠爲便利經濟流通減少沿途危險起見自即日起暫代收解無錫匯兌今附奉通告十紙請閣下傳逹各米客米行米廠一體週知本廠不取匯費最好米客售現之現向行家收取莊票或鈔票免得現洋有過目手續之繁祈請台照爲荷此請台安弟榮宗敬啓附錄通告文云近爲軍興以來無錫錢市尚未復業金融匯兌停滯本廠爲維持經濟流通起見自即日起暫代收解無錫匯兌特此通告新閘北堍福新麵粉廠啓 
[孫中山逝世之哀悼（八）]  
　　追悼孫公籌備處之職員會昨日（二十日）下午五時孫公追悼會上海籌備處開全體職員會到者四十八人推將百器主席所有討論各案如下（一）報告前日會計股會議情形（二）討論禮節及秩序單（三）推定各股主任（文牘）葉楚傖（會計）傳筱庵（庶務）張心撫（交際）李微五並分配各股常駐辦事員（四）推定張心撫·王壯飛·兩君爲佈置會塲正副主任（五）圍體學校報到已達六十圑體（六）常警察廳長來函擔任本處交際員（七）定二十四二十五兩日開弔一切設施均由孫宅治喪事務所酌定沈卓吾報告已向商務印書館定印紀念章加製一萬枚連前共三萬枚統計洋二千元但植之報告唐少川先生因病不能到會及其所擬一切辦法後推鍾紫垣君向青年協會商借會塲放音器以備追悼會演説時之用六時餘散會至經費問題由籌備處致函上海縣知事李祖虁請向各機關募集不足之數則由各幹事另行設法籌墊茲將該處致李函錄下孫公殂謝天下同悲吾滬爲全國通商大埠茲敝處聯合軍警政商學工各界各圑體開追悼大會所需經費預算甚鉅溯孫公手創民國艱苦備嘗一朝薨逝待禮宜隆所有滬埠各機關亦應一體加入共負支出爲此函請台端乞爲向各機關籌措並請各派代表與會共襄祭禮云云 
　　國民黨女黨員之哀悼本埠國民黨婦女部黨員於昨日下午三時開會追悼孫中山到者三十餘人楊之華主席報告谓中山先生逝世凡我國民同深哀悼况屬黨員尤應努力以竟未成之革命事業云云次葉楚傖演説勗勉黨員集合羣力以圖成功次惲代英報告中山歷史末向警予等演説散會 
　　各圑體籌備追悼之會議上海各圑體追悼孫中山先生大會於昨日下午二時假西門勤業女子師範開第一次籌備會議到者有上海大學·法政大學·大夏大學·上海會議促成會·國立自治學院·店員聯合會·全國學生總會等一百二十餘圑體代表一百五十餘人公推韓覺民主席郭肇唐記錄（一）全體起立靜默三分鐘（二）董星五報告籌備經過情形（三）議决分六股辦事計總務五人文書五人交際八人會計二人宣傳十人庶務九人推舉以圑體爲標準當選者爲國民會議促成會·學生總會·南洋大學·中華書局同人進德會·法政大學·等三十九圑體（四）議决經費每圑體以一元爲最少限度計當塲認捐者有國立自治學生會·大夏大學學生會·上海大學學生會·中華書局同人進德會·立達中學等圑體共計洋八十餘元（五）日期地點等問題均由委員會商酌辦理並聞於本星期日（二十二日）上午在西門林蔭路正興里二十三號該會所開第二次籌備委員會商議一切云 
　　道路協會電各分會追悼中山全國各省縣道路分會旣各分會籌備處均鑒孫公中山三民主義道在人間功在民國一朝逝世普天同悼本會服膺先生全國鐵道之大計畫順應時宜提倡建設全國汽車道路對於中山先生尤應特别表示尊崇矜式除派主幹吳山前往上海孫宅與北京本會正副會長竭誠致祭外凡我分會各事務所及各籌備處均於電到之日起各下半旗三日以誌哀思并由各分會敬撰輓章寄交協會轉致孫宅爲盼中華全國道路建設協會號 
　　青浦國民黨之哀悼國民黨青浦縣黨部昨致蘇黨部函云江蘇省黨部執行委員會鑒總理逝世全球震驚革命未成導師遽殞同人聞耗哀悼更深除設靈致祭外已於十八日舉行同志追悼會到會同志莫不涙滿衣襟現又接洽黨外各圑體學校籌備聯合追悼大會俟定日期再當奉報謹先馳聞等語又該縣黨部致北京唁電云江蘇省黨部轉北京鐵獅子胡同孫哲生先生鑒噩耗傳來驚悉總理仙逝國事未定導師遽殞痛悼極深除持服外謹敢遵守遺訓爲國努力爲黨奮鬥惟盼先生節哀順變爲黨珍重青浦縣黨部泣叩效 
　　各學校之哀悼（一）（東吳法科）東吳法科聞孫中山先生逝世後即於十三日停課一日誌哀昨午後四時復由該校學生在禮堂舉行追悼會學生會會長汪啓周主席略述中山先生一生之行蹟及國民今後之責任語極沉痛次向遺像行三鞠躬禮次宣讀遺囑最後全體默禱二分鐘而散（二）（上海法大）昨日（十九）下午二時本埠法政大學開會追悼孫中山先生由代理校長徐璋報告開會宗旨次向靈前行禮次由教員黃石安報告孫先生生前事蹟後由徐璋開孫中山先生講演留聲機此次開會挽章甚多詞均哀痛（三）（中國公學）靜安寺路中國公學大學部全體學生以孫公中山爲開國元勳一旦溘逝殊深痛悼除由各學生分日前往莫利愛路孫宅弔奠并加入孫公追悼會外特定期今日（二十一日）上午十時在本校大禮堂舉行追悼會該校特給假一天以誌哀忱屆時并有名人曁各教授演講　揚中山之主張三民主義（四）（惠靈英文學校）專靈英文學校昨日下午二時在新龍華新校開孫中山先生追悼會到該校教職員全體學生曁來賓約千餘人校内下半旗禮場中懸中山先生遺像及該校學生教職員所贈之輓聯追悼秩序如下（一）主席報告開會宗旨（二）向孫中山先生行三鞠躬禮（三）宣讀祭文（四）靜默三分鐘（五）來賓演説（六）學生演説（七）分發孫先生遺像遺囑（八）主席宣布閉會（五）（南洋大學）南洋大學兩廣冋鄉會電云北京孫公治喪事務所　生鄉先生禮鑒尊翁逝 
 
 

Page 14

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *世國喪元勛民失保姆北望燕雲無涕可揮特電馳唁上海南洋大學兩廣同鄉會叩（六）（同濟大學）同濟大學湖南同鄉會電云北京孫公治喪處鑒國難方殷師導遽殞悲痛何極謹此電唁吳淞同濟大學湖南同鄉會叩銑（七）（旅滬安徽公學）旅滬安徽公學教職員日昨在該校開追悼會設禮堂中懸中山遺像全體向中山先生行三鞠躬禮首由李校長演説略謂吾國自有史以來最光榮偉大之人物厥惟兩人一軒轅黃帝一中山先生軒轅爲創帝制之第一人中山爲創民國之第一人按世界潮流吾不崇拜軒轅而當崇拜中山今中山先生旣舍國民而長逝吾人當常抱民國思想作永久追念中山之表見云云次由孫教員演説中山先生旣逝世吾人不徒在形式上之追悼當悠悠久久保留中山先生之精神以前進云語極沉痛大衆動容結果致電北京中山理喪事務所唁弔電云北京鐵獅子胡同孫哲生先生禮鑒昊天不弔奪我國父四萬萬人痛絶欲死所幸三民五權猶存寰宇繼志有人千古不朽務懇先生爲國節哀領率羣流努力前進克竟仙翁未竟事業謹電代哭無任祈禱旅滬安徽公學叩哿（八）（亞東醫大）亞東醫科大學教職員曁全體學生亞東醫大附設平民學校學生昨致北京孫公治喪處電文曰北京鐵獅子胡同孫公治喪處諸公轉孫哲生先生禮鑒尊公手剏共和殫極艱險經營擘劃垂四十年如一日現共和之政體雖立而軍閥之蠧猶存塗炭生靈飄蕩邦基國難未艾何堪哲人薨逝噩耗驚聞薄海同聲一哭惟先生之肉體雖死而先生之主義永垂　述光大責在未死臨電哽咽祗勗勉力謹唁 
[漢陽兵工廠招滬廠工匠]  
　　漢陽兵工廠總辦劉文明奉陸軍部命令來滬佐理清理兵工廠事務劉氏此次來滬并招集滬廠工匠中之熟嫻機械情形者往漢工作龍華火藥局總工頭張家寳前日率領工匠十餘名搭招商輪往漢工作云 
[兵工廠監理委員點封器具]  
　　兵工廠監理委員會對檢查手續業已告竢昨日宋司長特令點封器具將所有木器用物均加封存預料明晚各事即可結束云 
[兵工廠函索浙孫借輪之得復]  
　　上海總商會因兵工廠内所有小輪兩艘由浙孫借用未還特具函索取已誌八日本報茲悉該會已接孫傳芳復函大致謂淞雲·大中·兩小輪及兩駁船俟查明現在所泊之處再行函達 
[陳洪部下敗兵來滬]  
　　五十餘人 
　　東南通信社云昨日傍晚有潮汕一帶陳炯明·洪兆麟·部下之潰兵約五十餘人由汕頭乘坐某公司輪船來滬經過愛多亞路等處往投閘北慈善圑此項敗兵面色憔悴行裝狼狽每人肩負小包一個並小鉛桶數口口操粤音自云係此次在潮汕一帶戰敗者另有一部分有資斧者均已寄居旅館云 
[外部電令交涉築路案]  
　　江蘇特派交涉員昨奉外交部來電略謂法華鄉蒲淞市境公共工部局越界築路釘立樁石迭經電令該交涉員迅向滬領事圑交涉立予停止以免爭執未見具復茲又據淞滬市政恊會來電稱工部局不但不停止工作且又在航空站附近等處測量釘樁請求電令交涉員向領圑嚴重交涉立予制止等情合行電仰該交涉員遵照辦理仍希具復云 
[旅菜酒茶同業會記]  
　　討論電话加價事 
　　東南通信社云上海旅菜酒茶各同業聯合會於昨日下午三時在金隆街事務所開各同業代表會議到七十餘家公推周伯堯主席報告開會宗旨略謂本會對於電話改章收費一事迭次交涉迄無圓滿解决現在此事已經華顧問竭力調解該公司願取消第四項章程（即按次收費）但價格須較商店增加十兩共計每年八十八兩各同業能贊成此種辦法當可解决應如何對付請衆公議當有童理璋·張翼成·董振龍·高渭夫·陳杏春·等相繼發言僉謂旣經華顧問同意本會各同業未便反對應表示同意公决辦法如下（一）由本會致函華顧問請轉公司認可顧問同意之價格（二）各同業不得直接向公司接洽以免意見紛歧（三）未到會之同業由本會通告周知（四）公函用周伯堯起草以上辦法公體贊成通過至六時散會 
[南京路商聯會昨日舉行會員大會]  
　　會議電話加價案件加入孫公追悼會 
　　南京路商界聯合會昨日爲電話加價案召集會員大會到各商號代表二十餘人余副會長主席首由出席董事陸文中報告交涉經過情形次書記報告本路未曾付費商號次屠潤材·蔣夢芸·謝三希·費杏莊·謝其潮·等各有討論末議决按照二月一日市民大會議决案積極進行并通告本路會員一致行動另函華人電話用户聯合大會請其即日召集緊急會議實行上次議决案免再延擱誤事繼由主席提出總聯合會來函請加入追悼孫中山先生大會案議决中山先生手創共和功績偉大自應一致加入追悼是日通知各會員商店一律下半旗一天并到會奠祭以誌哀悼 
[文監師路工商聯合會開會紀]  
　　昨日下午八時文監師路工商聯合會開職員會由潘冬林主席議决市上發現之新雙毫質地甚劣一面設法嚴禁一面通告各商店一律拒絶通過次議總聯合會發起追悼孫中山先生大會於二十二日在寗波同鄉會舉行屆時本會全體會員均須前往追悼以誌哀忱通過其餘本路新開店舖加入本會問題及選舉問題定下次開會時續行討論云 
[自由車同業討議捐照條例]  
　　擬請工部局從緩實行 
　　國聞通信社云工部局頒行自由車捐照章程上年曾擬試行嗣經南京路商界聯合會轉函華顧問面請取消茲因工部局已决定本年實行故自由車同業又生恐慌昨日各車行主人及租車小同業代表一百數十人在孟德蘭路等處集議辦法僉謂年納定額捐欵已屬難以負擔如果條例限制過嚴出租同業更難營業决意由同業公會分函總商會及納税華人會轉請工部局從緩實行先將條例熟商以卹同業艱苦云 
[浙督署軍務科長來滬]  
　　浙江軍務善後督辦公署軍務科長孫昌基因公於前夜（十九）下午十時半由杭隨帶馬弁一名乘坐滬杭路頭等車由杭專車來滬抵南站時夜間二時下車後即乘汽車往北所有頭等車於昨日（二十）下午一時二十五分由滬開杭之中快車附掛送杭 
[滬北工商學會開會討論改良食水]  
　　明日下午三時 
　　滬北工商學會爲食水不潔有關全市生命昨發公函邀集各圑體討論辦法函云逕啓者茲因閘北食水日益混濁有時竟至腥臭不堪現在夏令將屆若不亟謀自救閘北全市人民之生命上必將發生重大危險茲訂於本月二十二日（星期日）下午三時在本會邀集閘北各圑體曁本會職會員討論辦法務希屆時推派代表列席預議事關重大敬祈撥冗蒞臨爲荷 
[閘北商聯會請改良飲料]  
　　閘北商界聯合會昨根據前日議决案致函商辦閘北水電公司請改良飲料以重衛生原函云逕啓者近月以來自來水異常混濁且臭穢不堪見報載貴公司將原有水廠拆除改建新廠水源直接黃浦估計工程約須一載之久方可通水然則此一年之内如何改良如何整頓亦須計及當顧念用户苦衷亦應設法補救貴公司對茲責有攸歸勢無旁貸專事徒托空言敷衍塞責亦非所宜要之飲料不良病從中入一旦發生疫癘危及用户生命試問誰任其咎貴公司諸公對於道德上自問有無愧恧用特函達即希見復是荷此致閘北水電公司董事會閘北商界聯合會啓 
[前日大風覆船之慘劇]  
　　前日（十八日）本埠大風兼又降雨浦江中停泊船隻走錨斷練者不少在途中者裝貨被風浪打去或器具各物打落者亦不知凡幾有浦東南匯顧根生航船載男女搭客二十餘人來申在南碼頭浦中被風浪交衝將顧船激沉船中搭客呼救幸有某小輪上前救獲十八人尚有七八人不及施救隨浪而去屍身至今尚未撈獲船則沉没浦中又祥泰紗號之丁濤濤船裝棉紗三百包在杜家行亦被浪打沉一無所存船夥溺斃兩人鼎和雜糧號之金大生船裝黃豆二百包在南黃浦亦遭風浪汀沉該號派人四處調查金船下落竟無音信 
[麥根路華豐麫粉廠火警]  
　　全廠房屋生財機器悉付一炬 
　　昨晨七時半滬西麥根路五十七八號門牌華豐麫粉廠水戒於火經公共租界各叚救火會得報即派員役駕駛皮帶車馳往取水施救無如火勢甚猛歷三句餘鐘方始撲滅該廠全部房屋生財機器悉付一炬至其起火原因則係四層樓上之工人開機磨粉機件摩捺過猛致噴出火星墮入風筒麥皮中麥皮着火登時烈炎飛騰遂成燎原之災損失頗鉅該廠曾向美商愼昌洋行保有火險銀十萬兩云 
[閘北各圑體電請撥償保衛圑墊欵]  
　　閘北地方自治籌備會等圑體昨爲請償閘北保衛圑墊欵事致京奉寗各當局代電云北京段執政·陸軍吳總長·財政李總長·内務龔總長·淞滬商埠孫督辦·奉天張上將軍·張軍長·鄭省長·南京盧宣撫使·韓省長·鈞鑒竊查淞滬兩遭兵燹備嘗艱苦老弱塡於溝壑壯者散之四方十室九空瘡痍滿目雖有鄭俠恐難繪此一幅流民圖也然一觀之閘北市廛如故雞犬不驚人民熙往攘來依然保其戰爭以前之狀態則不得不歸功於閘北保衛圑矣查該圑成立之初正值江浙軍興戰端甫起風聲鶴唳謡諑繁興商民一夕數驚幾於寢不安枕該圑督飭員丁晝夜巡防不遺餘力一面組織藍十字會選派幹員分往戰區救護難民往來槍林彈雨之中日必數十起並在閘北設立難民收容所多處按日供給衣糧俾免凍餒維時交通阻滯米船停頓滬上糧乏大起恐慌闔埠商民咸虞不死於鋒鏑者將死於餓殍該圑乃一再商請軍事當局頒發米船護照并籌貲議立平糶局以利平民兩軍爭持將及五旬而聯軍退滬麕集閘北數達三萬餘人均無長官統率携帶槍械自由往來治安岌岌可危商民恐慌萬狀如之閘北一市處處毘連租界自聯軍大隊退滬租界當局乃將毘連之處封鎖而潰兵復於交界之地架設大砲備戰甚亟蘇軍迫令編遣雙方對峙形勢險惡人民奔走駭汗變色相告商之上海總商會而總商會員董亦惶惶無策該圑圑總王棟·尹鵬·等深慮戰釁一開非惟影響華界治安且恐引起國際重大交涉乃毅然出任調停兩次冒險前往眞茹商准蘇軍首領和平辦理一面設法安置潰兵供應給養由總商會擔任米麫其餘熟食菜蔬柴草等一切雜物均由該圑供應综計半月之久墊銀六萬餘元事後由總商會撥給四千餘元不敷甚鉅詎意驚魂甫定而齊氏復狡焉思逞來滬稱兵戰地人民又感受流亡之苦該圑復設法救濟一如曩日迨至齊軍潰退自蘇常以至滬瀆約三萬餘人沿途焚掠姦淫毫無紀律地方人民畏之如虎談者髮指聞之色變正在惶急無措適該圑圑總王棟·尹鵬·奉蘇省長兼督辦令委爲淞滬保安司令責令就地收容妥爲結束該正副司令因念急則治標一面布告安民佈置防務一面商之總商會辦理给養除米麫兩項仍由總商會擔任外所有一切雜物仍責保衛圑·慈善圑·採辦供給並由該兩圑職員按照潰兵人數地點逐日分送並勸令該潰兵等嚴守軍紀靜候處置其離閘北較遠各鄉如吳淞·江灣·羅店·瀏河·大塲·眞茹·劉行·彭浦·引翔·等處則委託各鄉紳董按照規定辦法就地籌欵給養旋宣撫第一軍張軍長統率大隊南下鎭攝責令繳械該潰兵頑强抵抗不允繳納如大場鎭幾至决裂幸賴該司令派員前往會同當地紳董冒險奔馳竭力調解始告平定該正副司令復會同總商會會長會董商請張軍長和平處置免起爭端幸蒙採納始得和平結束综計三十日又墊銀四萬五千餘元事後由總商會撥給銀一萬元綜計兩次給養以及籌措警餉發給保衛圑餉糈等項除收入外共墊銀二十二萬餘元此欵或由地方紳董臨時籌措或係該司令用個人私産抵押而來似此公爾忘私毁家纾難實爲今世所罕觀我閘北三十萬人民得以安居樂業未受重大之損失者即此二十二萬餘元之代價現在時局敉平紛然索償急如星火公圑等目睹情形斷不忍令該司令等舉僨衛民者反爲吾民受債務之逼迫則熱心者必轉而寒心務懇鈞座體恤民艱行知蘇財政廳如數撥給俾便歸償以清手續實爲公便再查該保衛圑成立半年曾於去歳冬防期間破獲綁票巨案及盜竊案多起成績卓著有口皆碑以不涉軍事善後範圍故未叙入合併聲明謹電閘北地方自治會·閘北商會籌備處闸北市農會·等公叩 
[關於外艦之消息]  
　　兩法艦同時離浦江法國駐滬淺水砲艦倍那號現因揚子江上游水已復漲江輪可通法商船之於渝宜綫内日見增加故於昨日奉命開往宜昌保護航商又大砲艦臘格倫第爾號奉令改派至福州洋面及馬公一帶巡游是以亦於昨日午後開赴南華各口岸上海外艦因之減爲九艘矣 
　　日僑準備歡迎日艦隊今次日本海軍省派第五戰隊四艘輕巡洋艦長良·由良號等率同水雷母艦一艘吕字隊之魚雷艇六艘由佐世保軍港定本月二十五日拔錨來申已誌本報茲悉該艦隊之十軍艦准二十七日到上海三十號離滬赴揚子江經大連灣而返國上海僑居之日本人現已在籌備該艦隊到滬後之將校歡迎大會將於日本人俱樂部舉行日來矢田氏菊池氏及田邊三郎等已在準備矣 
[日本查獲私自入境華工後之澈查]  
　　日本自大地震以後即設種種新例限制華人赴日即有往者十九均遭拒退上星期日本門司口岸之水警署中查獲入境華工一批共二十餘名當時欲押送入原輪還滬旋查悉是批華工赴日並未購買船票係偷渡黃海潛入口本境者日人遂認爲一重大問題一面將是批華工押送還滬一面即根查此項華工之究竟如何來日故被查出之二十餘名華工乃押由長崎丸送還上海同時密電上海某日輪公司謂上海自日本嚴拒華工入境之後已有一專事包辦偷運華工至日之總機關在日已先後查出不買船票來日之華工兩批現急欲偵得此偷運華工之機關故命本埠某日輪公司密查云 
[公共工部局去年市政之報告]  
　　字林報云公共租界工部局一九二四年報告頃已發表全文長三百餘頁將市内行政狀况詳載無遺首述是年萬國商圑之成績及福萊少將檢閲報告福氏報告獎勉備至惟稱營帳設備僅敷一隊之用致野外操演之機會太少難期獲益亟須多置蓬帳云云救火隊報告去年共燬財産六○二九○五兩比上年增三四九二九二兩其中西人財産占五○八一一○兩蓋泰晤士報房屋之失火已獨燬财産四十五萬兩以外又華人財産占九四六六五兩爲十年來損失最少之年比一九一四年猶少二萬兩惟事業日益擴大總辦事處房屋益覺狹窄不敷辦公又關於報警事各救火分隊間不日將用無線電話報警捕房報告去年犯罪者益衆會審公廨共審刑事案件九一六九六件内謀殺案四十一起持械刧案二百零四起幾倍於一九二三年其中以十月及十一月兩月閒犯案最多捕房所接被刧被竊之報告共有財産損失一二五四八一九兩其中經緝獲者占五○三○八三兩自一九一○年辦理指紋後現存案指紋已有一五六八二種曾藉此證明過犯四七五九人又去年資遣出境之俄難民共一千六百名而入境者復有一千人截至去年底失業俄人之全恃賑濟爲生者有一三五○人恃賑欵津貼者有二○○○人又去年底捕房人數西捕三○一名印捕五八七名典獄印捕一八五人日捕四六人華捕一六七四人衛生處報告年中公共衛生狀况尚可令人滿意外僑死亡率千分之一七·七上年一七·二華人死亡率一一·二上年一○·三外僑之死者半屬重染病其中尤以日人爲多不下半數焉據各屠宰場報告租界内全年宰牛三一九四二頭羊三二二四七頭小牛八二○七頭猪七八五一頭公共租界内外人據去年六月調查共二一六五七人而一九二○年之調查則祗有一九三八二人又外人之住在公共租界外者有五七○○人界内及界外之外人合計共二七三五七人（俄難民未計入）公共租界内華人據去年六月調查有八二七九三二人而一九二○年之調查則僅有七五九八三九人公共工程處報告近兩年内建築新路及展寛舊路雖盡力進行而工程之待舉者猶多照全部計劃若以現值計算共需四千萬兩其中二千七百萬兩爲應在中區及北區購買地産之費去年核准新造之屋共值一二四四五○三○兩比上年減少六十餘萬兩又全年展寛舊路購地費九七○八三二·二六兩展築新路購地費三一六一○七·七六兩又築路費五○三一○八·○八兩合共一七九○○四八·○八兩此外尚有市立學校報告幼年工委員會報告電車公司推廣路線交涉報告公共汽車合同報告及其他市政報告茲從略 
[和明商會定期開常年會]  
　　大晚報云本埠和明商會定於本月二十四日下午四時在黃浦灘十七號五層樓該會會所内開常年大會 
[工部局副總巡回國請假]  
　　大晚報云公共租界工部局副總巡班萊德氏請假八個月將於日内回國 
[閘北市選調查完竣之宣示]  
　　閘北市選事務所因辦理市選調查業已告竣並將選民姓名張貼於閘北慈善圑内任人觀看設有錯誤可在宣示期内请求更正昨特布告週知原文如下（閘北市選事務所布告）爲宣示事本事務所前奉上海寳山兩縣公署會委籌辦閘北市議會議員選舉曾於上年十二月開始辦理遵照民國二年秋省委及上寳兩縣會勘劃定之閘北市區域内調查選民資格業於本月十日調查告竣編造名册茲照江蘇暫行市鄉制選舉章程第十一條之規定宣示選舉名册以本月二十一日爲始至四月十日爲止在此二十日期内如本人以爲錯誤遺漏准於宣示期内取具憑證聲請更正逾期不得再請所有宣示名單張貼於閘北大統路慈善圑内爲此布告閘北市民均可前往觀看或有錯誤遺漏即可取具憑證聲請更正幸勿遲誤此布 
[滬西警署明日成立]  
　　滬西警察署原擬十九日舉行成立典禮嗣因常廳長赴寗改期至二十三日該署顧繼雲署長奉廳長諭邀請各界蒞署指教除通告外并請本埠王賡廷道尹陳世光交涉員上海李知事等速駕其通啓云敬啓者滬西設署籌備經時現已漸次就緒爰訂於陽曆三月二十二日（即舊曆二月二十八日）正式成立惟開辦伊始規模未備諸凡措置端賴各界賢逹指導俾便有所遵循夙仰先生具經國宏圖負移風碩望偉言讜論啓迪足資用特函懇屆期辱臨錫以指示藉作南針母任欽遲專此祗頌台綏淞滬第六區滬西警察署謹啓 
[麥加利銀行去年之盈餘]  
　　字林報云本埠麥加利銀行昨接倫敦總行電告董事會擬派去年下半年官利一分四厘紅利每股六先令三便士合計全年所派官紅利共有二分零半厘所得税在外又撥公積金十萬鎊職員養老金二萬五千鎊房屋準備金五萬磅滾存下年二一○六二三鎊十一先令八便士云 
[自來水公司擬派股息]  
　　字林報云公共租界自來水公司董事會擬派去年末届股息每股三十先令兌價每銀一兩以三先令○·八七五便士計算 
[部令證劵交易所經紀人遵章註册]  
　　農商部近以本埠各交易所經紀人未照部章呈請註册者甚多日昨又令行華商證券交易所將經紀人名册報部註册給照以重法令云云交易所昨已奉到此項部令矣 
　　尚有本埠新聞轉入後頁 
 
 

Page 15

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *本埠新聞二 
[警廳嚴禁招兵之佈告]  
　　淞滬警察廳接奉第一軍張軍長電令嚴禁淞滬有人私行募兵昨該廳發出佈告云爲布告事照得前因本埠有人募兵情節綦重即經電呈第一軍軍長張请示在案茲奉電開上海已成永不駐兵區域無論任何方面在滬招兵自與執政訓令顯然抵觸均即切實查禁以保地方治安是所切要等因奉此除通令各區切實查禁外爲此布告仰即一體遵照須知上海爲永不駐兵區域自後無論任何方面不准在滬招兵倘有假借名義私行招兵情事一經查覺定予依法懲辦切切此布 
[省令縣知事籌報植樹典禮]  
　　上海縣知事公署昨奉江蘇省長公署訓令文云查本年各機關應行植樹典禮須照歷届成案早爲籌備如期舉行即擇定地點將面積種類株數先行具報届時並由該知事率同僚屬親往種植並將遵辦情形分别列表攝影呈送以憑考核此令李知事奉令後已行縣苗圃主任遵照辦理矣 
[王永棠私帶軍火回國之破獲]  
　　王永棠近由外洋携帶某國忆子乘法國公司輪船回華於前日抵埠正擬登岸爲海關水巡捕胡長青等瞥見以其形迹可疑當將王扣留檢查出匣子砲二個手槍二支子彈二百五十八粒遂一併押送水巡捕房請究該女則乘間他往當經捕頭諭所有搜獲之軍火命送海關王則備文於昨派捕函解地檢廳訊辦 
[昇源猪行秤手被拘]  
　　警廳稽查員指爲買賣不公平 
　　昨日午刻南市薛家浜地方昇源猪行棧房内客商齊集交易秤貨時忽有淞滬警察廳所派之便衣稽查員到場干涉指該行秤手胡松甫爲買賣不公平上前阻止該行夥以營業之事他人未便干預相與爭辯該稽查出示手槍行夥客商始不敢作聲俄而即被發警笛號召武裝警察到來將秤及帳簿與行夥等一併帶入一區分駐所該稽查員將以上情形陳明該署員立即備文押解警廳司法科候訊事後猪行方面以同行七家設有七棧每棧僅有一秤今遭阻止對於交易不能進行客商方面亦以猪隻運滬隨到隨秤不能停頓是以由猪業公所敦仁堂業董召集同業會議之下公决先行公函上海縣商會會長請即轉函警廳長陳述猪行業向來與客家秤買鮮猪每行祇有一秤且營業時間不能躭延一經阻滯營業大受打擊客商懸望結賬情更難緩應懇先將行夥保回並發還賬簿大秤以便繼續交易買賣而免久懸致受意外損失云云 
[鐵路局長愼重路産]  
　　滬杭甬鐵路局長沈叔玉昨飭杭滬甬鐵路警務處各段長文略云查沿路各處時有建築房屋馬路等事往往侵及路地當建築之時局内無從得知及工竣之後交涉拆讓極費週折嗣後沿路遇有新建築發生仰該段長隨時飭知地務課即行前往調查核辦事關路産重要仰段長督飭所屬隨時留心庶免忽漏而昭愼重等因各段長奉令後當分飭各站長警隨時留心遇有上述情事立即報告以便轉呈核辦 
[考察歐洲軍官歸國]  
　　中國派赴歐洲考察陸軍航空之魏鍾琦氏刻已事畢返國昨日乘法郵船盎乾士號輪由馬賽抵滬 
[華商購輪准註册]  
　　向由日商經行南滿上海綫内之華利號第一商輪載重二千五十噸凈量今已由華商楊鴻記以八萬元購得將航路規訂上海至南洋北洋長江海州十二圩等處特開具載量等等呈請江海關註册行駛國内口岸今已得海關核准矣 
[象山洋面海盜猖獗]  
　　昨據由象山方面來滬之商船言日來象山洋面發現大帮海盜有一百六十餘名在該處攔刦商船已有從福建運貨來滬之商船兩艘被刦船貨悉遭掠去附近該處海面商船咸不敢前往今且聞有登陸刦搶之舉矣 
[三星樓菜館中之兇劇]  
　　董夏四携子董連生並友趙如伯·徐正福等同至南市三星樓菜館果腹後因惠鈔與堂倌邵阿水等口角繼而雙方用武邵糾合同事汪兆生·章阿瑞·等行兇毆打並有打麵司吳五新·燒飯司張炳文·司賬王根堂·等上前帮助致將董連生·徐正福·二人打傷經董夏四等鳴警將邵等六人先後拘獲解送一區一分署當以案關傷害立命函送法庭昨日午後由檢察官廳訉之下判將邵阿水等六人分别收押交保徐正福·董連生·二人發堂醫治候傷愈再核 
　　聯合通信社云前晚（十九）八時許滬南三角街三星樓徽館有數人前往夜餐餐畢付賬因内有新角及鉛角數枚司賬令其掉换執意不肯後由他人勸解新角照收惟鉛角不能搭用詎因此　怒始則口角繼則用武毆傷堂倌邵運羅錢阿專·汪灶生·麵司吳五星·飯司章炳文·等而去未一小時又率領多人來店將生財器具搗毁無餘司賬王桂堂見勢不佳正擬報警復爲彼　　毆并刦奪錢箱刧去大洋八十餘元小洋三百餘角銅元十八千事後由該樓經理邵運家赴警所報告僅拘獲兇犯一人略一詢問即將兇犯及被傷六人解送檢廳聽候質訊該樓以損失過巨即馳往徽寗同鄉會報告該會以事關糾衆行兇形同搶刦除派員馳往調查外并定於今日（二十一）下午二時召集緊急會議討論辦法云 
　　以上兩稿事實適相反姑並誌之 
[汽車夫私運烟土罰千元]  
　　馬友森之汽車夫王阿狗於日前擅將汽車開至黃浦灘裝運烟土三十餘只案發被探將王及事主馬友森·並牽涉之李炳章·管金山·顧金標·周坤元·傳金標·張子茂·劉學子等一併傳至法公堂研訊各情已誌前報昨經中西官商明堂諭判曰訊得被告王阿狗私運烟土屬實罰洋一千元着令事主馬友森共同負擔李炳章等七人訊無關係應即退去 
[抵妻案之判詞]  
　　抵妻人與收受人分别監禁 
　　嘉定人李秀峯因無力履行二萬餘金之債務遂在北浙江路臨安旅館立券將髮妻王氏抵押與債權人倪寳珍爲妻作爲借欵保證品該氏以不願隨倪控由匯司捕房派探候阿寳將一干人犯狗解公共公廨審訊終結定星期五宣判已誌本報昨晨屆期該探傳同告發人李王氏見證張祥發·將李倪兩被告解廨經邵襄讞會同英惠副領事升座第二刑庭宣布判詞云被告等贈賣人口及豫謀收受被贈賣人之所爲應照現行刑律第三百四十九條第一項及第十七條第三項處斷李秀峯監禁十八個月着具結以後不得虐待李王氏倪寳珍監禁一年以儆 
[今日上海賽馬之預測]  
　　第一次跳欄九法郎（一）巧司得飛Ｃhesterfield（二）拍紙飛Ｐatsfield（三）地楊培ＴoungＢird 
　　第二次半哩（一）拍辣根飛Ｂrdckenfield（二）大利司曼Ｔalisman（三）寳貝ＢawbeeＬateＨenryfield 
　　第三次新摇會馬賽一哩（一）高田利榮ＣoeurdeＬeon（二）地白拉司保ＴheＢrigbtＳpot（三）愛司抛鐵ＡceＰot 
　　第四次老摇會馬平力賽四分之三哩（一）司會生水勝ＳweetＳensation（二）會水謀清ＷenlthyＭerchant（三）立特喬司好司ＲedＪossＨouse 
　　第五次新摇會馬賽一哩四分之一（一）葛雷特克ＧreyＤuck（二）克司密司僕克司ＣhristmasＢox（三）惠鐵考不ＷhiteＣopper 
　　第六次拍賣賽四分之三哩（一）利亞南勝Ｒeorganisslion 
（二）石路Ｚoulou（三）淡麥南Ｄahneny 
　　第七次老馬平力賽一哩四分之一（一）葛蘭飛Ｃlenfield（二）愛培飛Ａbbeyfield（三）揚皮兒ＹoungＢill 
　　第八次新摇會馬賽七法郎（一）石雷多Ｚel　teur（二）沙門脱老ＳalmonＴrout（三）麥特黑脱ＭadＨatter 
　　第九次新騎師賽四分之三哩（一）麥石堡Ｍirzapur（二）卡林登Ｃatlington（三）阿剌伯克ＡrabiclateＲomanＶictory 
　　第十次老馬賽一哩（一）爬達蘭Ｂorderland（二）克佛立鐵Ｃovellite（三）英格飛Ｅnglefield 
 [P日人携帶槍彈被拘 
　　日人原田氏昨日在楊樹浦路行定被拘入楊樹浦捕房因其身畔携有手槍子彈一百零三粒並毛瑟槍支袋一只當由捕房通知日領事署以便轉解日公堂訊究 
[龍華保衛圑核減圑丁]  
　　龍華保衛圑圑長吳紹基以軍隊撤回地面漸臻安靖所有本圑部圑丁餉糈難以籌措曾經邀集該鎭商家集議減費辦法議决將現有圑丁核减三分之二圑丁之去留以抽籖定之免致爭執並由吳圑長借墊欵項給發散餉一月昨日午後在圑部實行遣散外其應留之各圑丁仍照常服務並聞於日内徵求義務圑員重行改組以節經費而資永久云 
[塘灣鄉舉辦清鄉]  
　　塘灣鄉鄉董彭召棠接宣撫第一軍清鄉總局公函委爲清鄉諮議並令舉辦清鄉等因已於昨日通知各圖董訂於古曆三月初二日下午二時在本鄉公所集議清鄉辦法 
[豆米業定期較磅之通告]  
　　上海豆米兩業公　處昨日發出通告云謹啟者本公所設立公磅爲劃一磅碼以廣社會信用起見因議每季會較一次當由司月臨塲監視茲屆春季較磅定於陰曆二月二十七二十八兩日會較届時務請各寳行將所用磅錘携至本公所較準爲要聞今届春季較磅格外愼重因上次冬季同業責有煩言故此次公所於前日特召各帮領袖集議辦法並請各董届時到場監視 
[新民路太平里火警]  
　　閘北新民路太平里三百九十九號江北人蕭姓家因其婿爲汽車夫藏有戤士林油不知如何着火致肇焚如延及比鄰三百九十八號樓房兩幢幸一段救火會即在東隔壁聞警到場即行救熄四區警署已將起火人傳案聽候訊辦 
[下電車跌傷身死]  
　　昨晚十一時某甲附搭電車行抵偷雞橋下車時傴跌受傷甚重由老閘捕房一百十四號印捕到來車送仁濟醫院醫治至昨晨傷重身死由院通知捕房派捕將屍車送騐屍所候騐 
[捕房懸賞通緝王鈺生]  
　　公共租界總巡捕房總檢查處昨發通緝文告云爲懸賞緝拿事照得王鈺生一名蘇州人年十八歳業花紗號學生身長约五尺一寸前住江西路二百二十五號因犯僞造及竊取江西路二百二十五號寳豐紗號之莊票支票等案業由會審公廨出票拘拿在案如有人能將該犯拿獲並將原贓如數追還者當由寳豐紗號給予賞洋三百元或祗將原贓查獲者給予賞洋二百元爲此合行通緝仰諸色人等一體知悉特示 
[四搶匪各押一年]  
　　匪徒秦宗奎·王四·朱阿五·周阿大·等四人於前日下午二點餘鐘至法新租界菜市路二十二號王　泰烟紙店内以購物爲由一擁而入强搶賬檯上之銀洋圖逸適有包探金九林吕竹林·石瑞祥·等巡緝到來查見上前將秦等四人一併拘獲帶入捕房昨解法公堂請究先由原告王永華稱是日被告等到來强搶當由商人將第一被告即秦宗奎）扭住詎該匪將吾手指咬破眼部打傷幸有包探到來拘案請求訉究詰之秦等供認强搶不諱中西讞員判秦等四人各押西牢一年期滿永遠逐出租界 
[私販手槍押六月]  
　　北京人李寳善於本月十二號與婦人李張氏携帶手槍三支子彈三百粒經過海寗路被捕解由公共公廨押候查明訊究已誌前報昨晨提審據包探戴步祥上堂禀稱李寳善在捕房供渠向在蚌埠第五混成旅參謀寗芑厚處當差經拍電往詢尚未得復李並謂此項手販伊向法租界蒲柏路三百七十九號門牌之宋秉倫處私販等語隨將槍彈呈案而被告延律師代辯經邵襄讞質訉之下商之英惠副領事以李張氏無關着即開釋李寳善發押西牢六月示儆槍彈没收 
[拐匪禁押三年]  
　　向在南京開設順興什貨店主朱漢興之子朱錫璧被拐匪張雲芳誘拐過滬换輪赴厦圖賣爲救濟會偵探余長林·高金林·拘送法庭究辦在案茲悉此案昨午奉地方廳推檢各官開庭審理當庭宣判張雲芳略誘罪成立判令監禁三年該孩朱錫璧判交伊父朱漢興領回 
[因爭奪鋪板之行兇案]  
　　浦東三林塘和興鐵廠工匠王季魁·李長富·等前晚工畢因雙方爭奪鋪板起衅互相爭毆不料李長富袖出利刃將王季魁腰肋等處連戳數刀致王受傷倒地不省人事同廠工人知肇禍端立報縣警察五分所加派長警馳往將李拘獲抄出凶刀并解到警所當以王受傷頗重星夜送往上海醫院醫治李則於昨晨飭警押送上海縣公署警察廳所午刻發司法科員訊判移解地檢廳由王檢察官提案略詰一過判李收押候蒞該醫院檢騐王傷若何再行核辦 
[姦佔人妻持械拒捕之拘獲]  
　　前充陸軍目兵之河南人黃後青自奉令裁撤後黃專在外間冒充軍警招摇撞騙並將川沙人爲泥匠陸阿秋之妻無錫婦人陸金氏誘匿姦佔本年舊曆正月二十七日爲陸將該氏尋獲扭入四區警署訊判該氏交伊夫領回管束陸行至中途仍被黃糾衆追上將氏刦去前日陸始探悉匿跡共和路直北鄉間報告救濟會派探余長林協同四區長警按址往捕詎黃持械拒捕經該探等竭力獲解四區諭將黃及該氏押候函送地方廳究辦陸阿秋着自行投質 
[竊紗案候提人證再訊]  
　　北蘇州路振源棉紗號被竊價值一千二百元之洋紗二百包業將案犯王福亭·康少標·及收贓人包禮和·拘解公共公廨押候訉究在案昨晨中西官提審因據探目陸連奎禀稱此案主腦王殿福尚未獲到請再延期中西官遂諭展期一禮拜提齊人證再訊 
[藥店私售烟土案准予覆審]  
　　楊樹浦天和堂藥店主丹陽人袁金甫與其夥胡其大·薄國培·張阿海·私售鴉片烟土被捕解經公共公廨判决各押九月已誌本報昨晨袁之家屬延律師投廨聲請復審中西官磋商後諭准予復審再核 
[勞合路之烟案]  
　　温州婦人蔣秦氏在勞合路二十二號門牌屋内私售鴉片烟土並將餘屋租與周阿海設立燕子窼前日有朱阿榮陳阿三等正在吸烟過癮時適總巡捕房車務處史巡官率同中西捕往抄烟土一併拘獲除蔣秦氏周阿海收押外朱等着各存洋五元保出昨解公共公廨關讞員會同英馬副領事質訉之下判蔣秦氏罰洋二百五十元周罰五十元餘人保出不到保洋充公烟土烟具等銷燬 
[冒認女兒押一月]  
　　蕪湖婦人昌發子前由其夫昌炳鈞押入法租界八仙橋王蘇氏所開妓院内爲娼前晚至馬路上接客忽有山東婦人趙范氏將昌發子扭住冒認女兒正在爭執之際適有包探秦金福到來查見一併帶入捕房昨解公堂請究先由鴇婦王蘇氏聲稱昌發子實由其夫押與婦人處爲娼今有押據可證現由昌發子親生母在案可證等語即據朱徐氏稱昌發子實係婦人親生女兒因其丈夫貧苦押娼是實據包探秦金福稱查得昌發子前有狎客某甲爲木匠生意欲娶昌發子爲妻未成以致串出被告冒認女兒請核昌發子稱與趙范氏素不相識實被冒認是實詰之趙范氏供山東濟南府人婦人女兒於十歳時失踪此次來申找尋女兒因冒發子之面貌與婦人失去之女兒相同故此誤認餘供支吾聶讞員商之法副領事葛君判以被告范氏不應冒認人女着押一個月准予贖罪 
[竊賊示衆一天]  
　　昨日法捕房飭探送解嚴九郎一名並竊得之濕衣服藍布衫褲五件至第一區警察署聲稱業經捕頭將該竊犯詰問據供此項贓物係在華界大王廟附近竊來等語應请就近傳同失主問明發落等情嗣經該署傳到失主甬婦趙胡氏當場認明原贓准予給領外飭將該犯嚴九郎派警帶往犯事地方示衆一天期滿再行核辦 
[冒騙貨物分别押儆]  
　　候根生·戴炳良因冒北京路杜昇昶木器名義私刋圖章揑寫字條向王永祥·俞炳方·林東君·等騙取鐵床木椅案發被捕解由公共公廨押候訉究在案茲又由包探王德標與西探台朋查得侯等前曾冒北京路朱永泰木器店名義向江西路朱榮林及環球木器公司·又湖北路華德鐘表店·北福建路梅錫恩·愛爾近路沈鐘潭·等騙取各種貨物昨晨傳同受騙諸人將被告解經公廨中西官質訉之下判侯押西牢九月戴押一月示儆 
[剪搶銀鐲示衆三天]  
　　黃渡婦人陳余氏住大統路安祥里前日偕夫妹陳龍妹鳴警拘鹽城人王阿三至四區控稱頃龍妹抱氏女在門外玩嬉被王將女手上銀鐲剪去迨由崗警追獲則贓已抛去請究經寗署長研訊之下判王游街示衆三天以儆 
[公共公廨訊案彚錄]  
　　昨日公共公廨訉理民事訟案併誌於下（一）瑞商祿華洋行訴夥潘槐卿不受指揮請追損失銀二千兩案堂諭展期一禮拜原告另具詳晣訴狀聽候核奪（一）日商大光照相公司訴大中國保險公司王悦山·張夢齡·不賠保險費銀五千兩案被告延朱斯芾律師辯護堂諭着被告於二十天内具辯訴狀候訊（一）日商大岡延時訴沈昌記等欠煤價銀案堂諭兩造律師同意聲請本案有和解希望准予改期限被告於七天内交二千元保（一）慶康錢莊破産案公廨理賬員報告賬略畢債權代表潘士敦·海德禮·等律師以該莊前清理人姚和卿虚報賬目將以刑事起訴堂諭潘士敦律師以爲本案犯有刑事嫌疑准限十天内刑事起訴本廨理賬員第五次報告書内二十欵之請求照准着將應傳人姓名住址詳細開單呈候核定分别飭傳或移提到案訊問（一）盛莊氏聲請執管地産案堂諭准給諭盛莊氏照請求狀辦理並准倪錫純代表諭單當庭發給（一）潘國良訴周秋記不賠所薦女傭竊去傭物案堂諭原告請求發封薦頭店因該店業已盤頂與金紅記未便照准着周秋記履行判决或交判决後之舖保（一）林厚甫訴周小毛借欵糾葛案堂諭准審判廳承發吏將周小毛帶回執行（一）沈國楨延海德禮律師訴張延齡違背租約請追損失案堂諭着被告張延齡賠償原告洋三百元並堂費雙方其他之要求並二千九百九十三號二千九百十四號案均註銷（一）中和貿易公司延蔣保釐律師訴彚成號定貨不出請追損失銀案堂諭原告到堂供證明確着被告償還原告所訴之數並負堂費（一）大陸影片公司延羅傑律師訴鄭益滋等取去賬簿案堂諭准諭令徐永祚將所有賬簿交本廳理賬員查明具報（一）顧文彪延海思克律師聲請執管遺産案堂諭案經登報公示無人反對准請求人執管故父顧瑞昌所有遺産（一）徐松盛醬園訴新隆昶徐焕文毛家豐延不出屋並欠租洋案堂諭原告房屋准予收回自用惟須具結以後不得另租他人准被告將欠租付清予限一個月遷移（一）沈仲揚訴徐鑑堂不將房屋交還案堂諭原告所訴無理由着即註銷（一）周獻堂訴周杜氏不交方單案堂諭傳被告周杜氏到案證明再核 
公布欄 
[上海地方審判廳]  
　　批示一件蔣慶笙聲請執行由狀悉候飭傳訉迫此批一件嚴金田請領銀洋由狀悉本案債務人等先後交存洋六十元零五分准於本月二十七日上午十時持證來廳具領此批一件顧雄請領銀洋由狀悉抑於本月二十七日上午十時持證來廳具領此批一件王潤查具保曹阿金限期理楚由狀悉准保此批一件秦樹森具保黃松林　限交欵由狀悉准保此批一件郁根生聲請執行由狀悉　飭傳訉追此批一件陳桂泉具交執行費用由狀悉交洋暫存此批一件陳香泉聲請執行由狀悉已飭傳訉追矣仰即知照此批一件黃王氏等聲請執行由狀悉已諭令迅速措繳矣仰即知照此批以上三月十九日 
　　上海地方檢察廳 
　　批示陳品梅狀悉所訴詐財事實在本年一月一日以前已奉令赦免至該被告旣非在正式法庭僞證應毋庸議此批王趙氏狀悉仰候傳訉核辦可也此批徐九如狀悉仰即遵傳到案此批王洪氏等狀悉候送遠處分書可也此批楊兆勳狀悉所訴係民事糾葛本廳未便受理此批陳康祿狀悉仰即來廳候　此批蘇華山狀悉仰即來廳候訊此批周正濤狀悉此批邵梅狀悉此批季厚友狀悉本案經開庭訊明雙方均不成立何種刑事問題公訴部分自應無庸置議其民事部分仰自向審判廳請求可也此批以上三月十九日 
 
 

Page 16

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *商業市况 
[北京專電]  
　　前塲整陸下月期開盤七八七收盤七八五金融現貨開盤九二柒長現貨開盤七零四收盤七零六伍年開盤八五六五收盤八五九五玖陸開盤三二四五低至三一八五收盤三二後塲整陸現貨開盤七七八下月期開盤七八三柒長現貨開盤七零五五收盤七零六伍年開盤八六零二五玖陸開盤三一八低至三一六五高至三二一收盤三二（二十日下午六鐘） 
[洋厘略疲]  
　　昨日早市洋釐價開七錢二分四厘一毫二忽五午市收盤價七錢二分三厘七毫五比上日小去一毫二忽五三月底期洋早市七錢二分二厘八毫七忽五午市七錢二分二厘七毫半比較前日大二毫半银拆早午兩市仍掛白借全無升降 
[國内滙兌市况]  
　　上海銀行三月二十日國内匯兌行市報告云今接津來電申滙市價甚鬆昨市又續漲五錢厘價漲爲六錢八分四厘故滬津洋匯内盤亦遂提漲較今晨略高計行化牌價爲一千○六十二兩五錢洋爲一千○○四元公砝爲一千○五十四兩五錢洋爲一千○○五元五角漢電銀匯未動洋跌五角計洋例爲一千○三十兩洋爲一千○○一元五角日來川匯平穏市價甚低計重慶銀洋同爲九百七十五成都最小銀洋同爲九百五十五萬縣較高計九七平銀爲九百八十五兩洋爲九百八十五元香匯港紙掛牌仍爲七四·七五番銀跌去三兩計爲一千○十一兩粤滙毫銀爲七百九十兩亦較週初爲低毫洋仍爲五九即毫洋每千角合規元五十九兩云 
[神户英美匯市電訊]  
　　昨日神户匯兌市午前電日美滙兌賣價四十一元六二五較上日跌一二五買價四十一元七五日英賣價一先令八辦士九三七五較上日高一二五買價一先令九辦士午後來電日美賣價四十一元七五買價四十一元八七五較上午均高一二五日英賣買兩價均不變午後無市 
[日滙掛牌價改貴美滙略賤]  
　　昨日星期五先令揭曉仍未更動惟美匯大二角半東匯大二五餘無變化計先令仍掛三先令零半辦士印匯仍掛二百零二羅比二五法匯仍掛一千四百零五法郎美滙改掛七十三元香匯仍掛七十四兩七錢五分東滙改掛五錢七分半嗬匯仍掛一百八十一盾半新匯仍掛七十七兩午後二時三刻東匯掛牌忽又改大三七五計掛五錢七分八七五餘無更改 
[先令市况略疲]  
　　昨日星期五先令揭曉勿動内價初平後疲銀行六月份賣價爲三先令零六二五至三先令零七五買價三先令零七五至三先令零八七五午後市况平平六月份賣價仍爲三先令零七五買價仍爲三先令零八七五交易不多 
[美滙市况見疲]  
　　昨日星期五美匯掛牌大二角半内盤價亦見疲六月份賣價爲七十三元二角半至七十三元三七五買價七十三元三七五至七十三元五角午後仍未有上落 
[東滙市况初緊後鬆]  
　　昨日星期五東匯掛牌大二五内價亦見緊後則回鬆銀行六月份賣價爲五錢七分五六二五至五錢七分六二五買價五錢七分四三七五至五錢七分半嗣後六月份賣價五錢七分三七五至五錢七分一二五又至五錢七分三一二五買價五錢七分二五至五錢七分又至五錢七分一八七五午後市况見疲銀行六月份賣價改爲五錢七分一二五至五錢七分又至五錢七分二五買價五錢七分至五錢六分八七五又至五錢七分一二五 
[標金堅穏]  
　　昨日星期五大條銀來電近遠期均未變化近期仍掛三十二辦士零六二五遠期仍掛三十一辦士八一二五花旗匯兌開盤小半分收盤勿動日美大一二五日英及銀價均係勿動五月份標金開盤爲二百八十二兩六錢人心見好金價即高至二百八十三兩八錢先令揭曉東匯大二五其時價在二百八十四兩一錢最高至二百八十四兩四錢（全市最高價·）其後市况復疲人心亦不定交易暢旺計收盤價爲二百八十二兩六錢烚赤價較前日漲一兩爲三百三十二兩二錢五分登賬價三月份二百七十九兩四月份二百八十兩五月份二百八十二兩補水二百七十九兩午後市况尚稱平定交易仍繁旺開盤價爲二百八十二兩一錢先令揭曉時價爲二百八十一兩八錢後至二時三刻東匯牌復改大三七五其時金價在二百八十兩零九錢（全市最小價·）銀行東匯價亦漸見緊金價即高至二百八十二兩八錢其後漸跌至二百八十一兩五錢及至四時五十分許金融界接東京電報謂該地東匯市價奇緊業此者均欲爭先買進賣出者亦預有所知故甚稀少金業中得此消息之後大都皆趨買進一途人心踴躍收盤價爲二百八十二兩五錢較上日小四錢補水爲三百八十兩 
[公債回跌市况續清]  
　　昨（三月二十日）各債期貨市况仍清現貨交易較前益形寥落計期貨共做開一百七十一萬五千元整六遠遜於前僅六十四萬元七長金融尚佳七長計五十八萬元金融四十九萬五千元現貨成交額僅二十六萬五千元中九六忽轉清淡祗十八萬三千元其他如整七計三萬二千元整理六厘二萬一千元五年公債二萬元七長金融仍清七長八千元金融一千元昨市各債市右後市則陸續下跌　　較前市各跌下六·七·八角不等結果以較前日一律回跌如七長整六期貨四月期各回跌六角餘九六現貨及金融遠期貨各跌四角許整六現貨及期貨三月期各回跌三角其他亦各小二角左右獨整七現貨比上週略好一角茲分述如後 
　　金融公債金融現貨千元票祗前市開出一盤價九十二元二角比前日漲高四角期貨三月期九十二元一角半比前市小二角較前日回下一角四月期（除息八十九元二角較前市開盤回下六角半比前日亦回跌四角 
　　整理六厘整六現貨七十七元七角比前市小四角期貨三月期七十七元八角比前市跌五角半較前日各回跌三角四月期七十七元九角比前市跌下七角半較前日亦回跌六角半 
　　七年長期七長現貨僅於後市收盤時開出價七十元零七角比前日回跌一角期貨三月期七十元零七角半較前市小五角半比前日跌下二角半四月期七十元零九角比前市陡　八角較前日回跌六角 
　　九六公債九六現貨價三十一元四角半比前市開盤跌下五角半較前日回跌四角半 
　　其他各債五大現貨祗後市略有交易價八十六元八角與前日價同整七前後市均做開價八十一元一角比前市好一角較上週漲高一角整七小票價八十元與上月二十一日同 
[北京證劵交易所改組後之新訊]  
　　重訂業務規則與期貨交易辦法 
　　北京證劵交易所自去年公債暴跌風潮發生後因其事前失其處理致受各方面之攻擊部令停止營業嗣由該所將内部改組更换理事長取消信託部遂准其先開現货交易乃自該所理事長李氏整頓以來一切業務上及秩序上已較往昔爲良今進而请救恢復期貨交易重訂業務規則及期貨交易辦法其所修正之點均足鞏固經紀人之信用而免危險如取消代理人增廣經紀人爲六十名（從前經紀人五十名）增加保證金爲五千元（從前每一經紀人保證金爲二千元）增加證據金每公債票額一萬元爲一千元（從前每萬爲四百元）故已蒙農部准予開做期貨已於十八日後場起開做期貨交易矣 
[外股市况堅好]  
　　海利洋行報告云昨日橡皮股因紐約倫敦新加坡俱有來電報告漲價致本埠市面堅俏異常一時銷路驟增幾有供不應求之勢公所内外成交甚鉅價格皆較前日增高餘無大上落成交價格如下公共汽車十三兩六月期十三兩半耶松一百二十九兩三月期一百二十八兩公和祥二百零五兩英工部局一九二四年六厘公債一百兩阿爾麥七兩四錢半英特去三月期四兩三錢英爪華九兩二錢半至九兩三錢三月期九兩二錢半六月期十兩新愛姆厚司脱六月期五錢杜米仁二兩九錢半三月期三兩咖啡老股十二兩半爪華康沙十六兩二錢半可太把路三月期一兩一錢半色麥搿搿九錢半斯尼王一兩一錢七分半上海色倫彭四月期七錢半太拿米拉一兩零二分半天傍一兩六錢二分半至一兩六錢半自來水公司記名股一百七十九兩 
[紗花平平]  
　　現紗交易不暢惟因存貨枯薄市價甚堅 
　　昨日星期五美棉初因旱區無雨市勢堅昂旋因買方了結及出口减少價又回軟計期貨跌十一至十六磅音現貨跌五磅音英棉期貨跌十一二點現貨漲四點印棉初隨紐約消息上漲旋因日商售出市况回小計孟加拉未動奥姆辣及白羅溪漲一羅比大阪現貨二十支藍魚及紅財神跌一元十六支福島及三馬未動本埠紗花因外滙堅挺美印棉平穏現紗存底枯薄某日行收購現日紗致市價暴堅惟一般投機多頭一見價高即行轉售故漲跌靡定市勢頗形混沌茲將期現紗花市况分列於後 
　　期紗紗布人鐘標準前市因外棉平穏日商心思看高紛紛購進市勢略堅近遠期各月漲二錢至七錢後市因三品跌二三元買方轉售除本月期因存底不充漲五錢外餘跌三四錢全日共成交一萬三千七百包收盤價列後 
　三月期　一七五·三○　漲·九○　六月期　一七一·八○　漲·三○ 
　四月期　一七三·九○　　·七○　七月期　一七一·一○　　·一○ 
　五月期　一七二·五○　　·三○　八月期　一七○·八○　　未動 
現紗客銷方面成交不多牛莊帮進二十支仙桃·十六支豐年等日紗兵二百餘包長沙帮進一百包江西帮進一百包其餘廣東汕頭漢口蕪湖内地野雞等帮共進三百餘包天津帮轉出十六支藍鳳·日光·二十支豐年·十支豐年·等日紗三百五十包價漲二錢五分至五錢餘牌市價列後 
十六支雙象　一七五·○○　十六支藍金魚一七五·七五　十四支四喜　一六四·九○ 
十六支丹鳳　一七一·○○　二十支雲鵬　一八二·五○　十支鷄球　一四六·五○ 
十六支藍鳳　一七四·五○　二十支立馬　一八六·七五　十支鴻福　一六三·○○ 
十六支日光　一七六·○○　二十支豐年　一八五·二五　十支豐年　一六一·○○ 
十六支寳光　一七六·六○　二十支牧羊　一八○·○○　十支荷蜂　一五九·六五 
十六支地球　一七五·○○　二十支水月　一八四·○○　十支雙喜　一六一·五○ 
十六支水月　一七六·二五　二十支鴻禧　一八○·五○　十支鴻禧　一五五·五○ 
十六支大發　一七四·七五　二十支仙桃　一八五·二五　十二支富貴一六六·○○ 
十六支豐年　一七七·○○　二十支人鐘　一八六·五○　三十二支軍船　二五四·○○ 
十六支人鐘　一七五·五○　二十支三羊　一八七·五○　三十二支立馬　二五二·○○ 
　　期棉通州標準前市因美英棉均跌印棉略漲市况混沌近期跌五分遠期漲一錢至一錢五分後市隨紗市略疲近遠期各月跌五分至二錢全日共成交一萬五千六百擔收盤價列後 
　　三月期　四三·二五　跌·一五　六月期　四三·七五　跌·○五 
　　四月期　四三·五五　　·一○　七月期　四三·九○　未動 
　　五月期　四三·六五　　·○五 
　　現棉公會消息碼頭到姚花一千擔通花到二千餘包呌價四十三兩四錢廠商進胃甚健市價如左 
　　陜西花　四三·二五　内外進　二一四件　現貨送廠 
　　陜西花　四四·五○　怡和進　五○○件　現貨送廠 
　　陜西花　四四·○○　鴻裕進　一○○件　現貨送廠 
　　天津花　四一·八○　寳豐進　一四○件　現貨棧交 
　　三品人氣又欠鮮明（二十日大阪電） 
　　　當此現貨市場受輸出牽制毫無起色之際重以美棉不振益爲賣力張目宜乎買方採警戒態度無意購進明日係祭日後日係星期又須停市二天暫時當無漲跌可言 
　　大阪紗市不振（二十日大阪電） 
　　棉紗現貨因滙市堅俏輸出減退内地需要亦因三品期市看跌趨勢平疲市中交易毫無活氣行情跌去一元中等二十支三月期呌價爲三百四十九元四月期爲三百四十四元成交零星 
　　軍人　四十二支　現貨　四六○○○ 
　　攝津　　十二支　現貨　三四八○○ 
　　大阪布市閑散（二十日大阪電） 
　　棉布市况昨晚因紗市趨堅交易稍有起色而行情依然毫無變動本日復因紗市呆滯買氣清淡交易多未談成 
[絲市漸趨清淡]  
　　昨日洋莊絲市雖不寂寞然各種絲交均現清淡歐美各莊鑒於海外銷路停滯行市日非故於滬埠各絲經不敢逾量躉購致新陳廠經交易昨亦轉清計由藍樂璧連納二行進月兔等牌絲五十包行情堅定　里大經昨由逹昌進烏鎭細貨十包開利和興進公馬牌十包價均如前四川黃廠經亦由逹昌進上等貨三十包絲價稍漲八繭灰經昨由百利進上等陳貨十包價仍堅定 
　　横濱絲市稍有轉機（二十日横濱電） 
　　生絲現貨有六萬斤之非指價買賣須於本日决定行情一般買户以期市堅俏前途看漲頗有購進故本日行情微有轉機優等貨呌價爲一千九百元矢島牌呌價爲一千八百五十元 
　　絲屑市况因買户吃價太小交易未能談成市場缺乏活氣 
[交割期前粉價盤旋]  
　　市場賣氣盛···多方維持益力 
　　昨日粉市頗具盤旋之勢實銷方面仍無巨量之進胃市場中洋粉續有抛成抵補雖不弱終不敵賣氣之盛而廠商與多方維持益力故市價微有漲跌上午開盤後因某號經紀人續抛洋粉數千包市氣仍疲烟津等帮均觀望不前各月盤近期初曾傾跌數厘遠期則因賣出較旺購者寥落價有近分之跌度收市時近期稍有抵補價始回漲午後開盤後空方乘機補購客帮亦有購進近期步漲分餘四月份亦有數厘之漲度閏四月份則仍不振收盤結果本月份價爲二兩三錢四分較前日收盤價較漲一分三月份爲二兩三錢四分二五四月份爲二兩二錢三分半均較漲二釐半閏四月份爲二兩零二分較跌二厘半期粉成交額上午三十七萬一千包下午二十萬九千包收市八萬九千包共計六十六萬九千包股票下午成交二十五股價由五十五兩二錢漲至五十五兩五錢旋跌至五十五兩三錢較前日計跌五錢現粉出口沈寂 
[五金售價漲跌互見]  
　　昨日五金市况各帮出路仍稱不弱而售開之價則始終難入正軌法西釘自暗市回硬後因一部份商家羣起圖謀脱手故又見疲落白鐵皮出路雖旺因到貨蜂湧售價步跌馬口鐵到鮮銷旺人心甚爲鞏固如英貨一項每箱已提漲一錢之譜云 
 
 

Page 17

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *平民周刊 
短論 
[講究衛生] [  鶴琴]  
　　諸位有職業的人凍和餓大槪是不愁的了但是還有一件最可怕的就是（病）因爲一個人有了病不但不能去做工賺錢并且還要請醫買藥等開支我們要靠雙手做來吃的人能夠受得起這種風波麽所以我要請諸位（講究衛生）衛是保護的意思生就是生命連起來就是（保護生命）使身體常能强健世上的人因不留心衛生而得病的很多如頭痛咳嗽吐血···等是個人自己不衛生容易得的病又痢疾肺癆···等是衆人大家不衛生容易發生的病所以衛生有兩種··個人保護自己身體使毛病不會到身上來的叫做（個人衛生）大家通力合作除絶種種使人生病的東西叫做（公衆衛生）個人衛生如起居要有一定的時候飲食要有一定的限制工作和休息也要有相當的調和···等不論貧富都容易實行的公衆衛生如清潔道路開通河道設立防疫醫院建造公園和公共體育塲等一個人的力量有限所以要聯合衆人去辦的但是衆人是由個人合成的希望公衆衛生舉行必須要各人去負各人的責任才可健康是人生頂快樂的事大家要快樂請大家趕快講究衛生（乙種酬） 
詩歌 
[遺産累] [  王沂清]  
　　東隣張阿大 
　　祖宗遺産眞是多 
　　银萬兩田千畝高廳大屋十餘所 
　　○　　○　　○ 
　　可憐富家哥 
　　得了遺産便懶惰 
　　只是吃不肯做過了幾年衣食無 
　　○　　○　　○ 
　　懶惰復懶惰 
　　飢寒交迫没奈何 
　　離妻兒别故土哀哀乞食於窮途 
　　（乙種酬） 
大事記（一） 
[孫中山先生逝世] [  三光]  
　　手創中華民國偉人孫中山先生於去年年底應段執政之請到北京去商量救國安民的方法一路經過上海轉渡日本再回天津到北京當時國内人民聽得先生這樣不怕勞苦爲國家謀治平爲人民謀幸福表示很懇切的同情希望他强强健健逹到最後滿意的成功可是先生因爲歷年勞苦過渡身體本是欠健加之那番長途風波不免受些影響所以剛到天津病就發作了後來雖到北京醫治終因病根已深中外名醫先後束手竟於本月十二日上午九點半和他手創的民國及全國的民衆長辭了 
　　先生去世的消息傳佈以後國人一面追想先生創造民國的功勞一面又憂慮眼前缺少爲國爭主權爲民謀幸福的人所以都十分哀痛各地官署會所學校商店都下半旗三天誌哀其餘人民圑體也自動開會追悼以慰先生在天之靈先生平時儉樸自持臨逝時囑葬儀應合平民身分不可過分耗費但國人以先生有功民國不可没有崇敬的表示所以都願以（國葬）禮葬先生至於葬地先生遺囑指定南京紫金山將來諒也不會變更了 
　　先生一生盡力國事不治家産所以没有遺産平時讀書不厭堅忍耐苦過人臨終時仍念念不忘國事囑同志努力進行一種至死不變的精神眞是我們國民的好模範 
大事記（二） 
[美國增加（駐華艦隊）經費] [  光]  
　　吾國當局年來不自爭氣所以自相殘殺的事情幾乎年年不斷外國人看了這種情形覺得這正是他們擴充實力的好機會 
　　是然現在美國政府有增加（駐華艦隊）經費四百萬美金的决定了美國這一種舉動的眞實意思我們雖則難以斷定但是這項經費實行加增過後美國在華艦隊的實力當然也有相當的增加　　我們覺得一個國家都要有自保的能力如果自己糟塌自保的能力聽外國人的勢力自由攙入這是一種很危險的現象 
　　我國内自己糟塌自保能力的時候已經不止一次了地方也不止一處了這樣國家的地位怎得不危險 
　　我們平民手無寸鐵暫時實在無直接的能力救國家的急難希望各省有實力的軍事當局快快不要再做那自相殘殺的事培養國家的實力以保本國對外應佔的地位罷 
傳記 
[匡衡] [  秋舫]  
　　古時候有個匡衡他幼時就有志讀書但因家境貧苦只得作空想羨慕罷了他那村裏有個富人家裏書籍藏得很多匡衡知道了就跑到他家情願自己做個僕役不要他們的工錢富人見他這樣很奇怪的問他道（你何故願做我的僕役却不要工錢呢）他就不慌不忙的答道（我到這裏來作工實在想要换些書看看倘我工作暇時你能讓我讀讀你所有的書我便心滿意足了）主人聽了他的話心裏很佩服他當下便答應他的要求 
　　從此匡衡讀書很勤謹後來竟成了一個大學問家諸君你們看了這件故事當作何種的感想啊匡衡苦無書籍可讀情願帮人作工换書來看後來竟能成個大學問家諸君現現成成得在平民學校讀書若不自己勤勉豈不辜負（註一）現在的機會誤了將來的前途麽 
　　（註一）辜讀（古）負（對不起）的意思 
　　（乙種酬） 
筆記 
[教子有方] [  成熙]  
　　鄧禹東漢時候人事母很孝他有十三個兒子各人教他們一樣技藝以爲立身的根本他教他第五子做生意的一番話很有道理現在記在下面他的第五子名明是做漆商的有一次鄧明把漆葉中的膏和在漆中去賣大的價錢鄧禹知道了告戒道··（商人以信實爲重把假貨去换人家的重利這就叫做奸商你把葉膏和在漆中可以騙得人家的重利這就是不信不實的奸商行爲我們斷斷行不得的）於是使人招買漆的人回来把買漆的價錢還給了他買漆的人也就把漆運回来那知都已壞了鄧禹又説道（倘然我不知道豈不是還要累害他人嗎要知道欺人就是自欺眼前雖然騙得了一次重利確不知道就是自己斷了自己以後營業的門路啊）明從此不敢做假貨所做的漆精益求精漆商都來爭買於是利市三倍家道因此富裕（甲種酬） 
書信 
[勸朋友把他的小兒子送入學校的信] [  世雄]  
　　水生哥哥 
　　前日接到你的信我很喜歡 
　　你説經濟缺乏衣食不足生活很苦我也正同你一樣不過平民夜學校裏王先生説過（没有錢不是貧没有行業是眞貧）這話很對所以我也不覺得 
　　聽説你工作的廠裡有小孩子作工這辦法不大好因爲小孩子身體生長没有完全力氣又小叫他天天作工不但有害身體發育并且容易生病最可憐的就是小孩做工没有時間求學長大之後不能成功一個有用的國民我聽見阿興哥説（令郎也在那裡作工早晨到晚間領不到一二毛錢）唉我不但爲令郎可惜並且還替那輩小孩子可憐 
　　水生哥你是明白人幼年不宜作工現在諒亦知道了請停止令郎的作工罷並且希望你把他送入義務學校或是平民夜學校讀書使他得點智識不過你和嫂子稍微多勞苦些罷了 
　　我還希望你勸你的同伴也照樣行去祝你康健你友世雄三月九日（乙種酬） 
小説 
[快樂的豆腐老板] [  西賓]  
　　北京城外一條大河的旁邊有茅屋三間住着夫婦兩人過那勞苦的做豆腐生活他們天天五更起來磨漿早晨上市去賣兩人一天到晚歌笑着好像甚麽人都不及他們生活的快樂城内某貴官知道了很是疑惑暗想（這做豆腐人的家裡除了動用家伙以外甚麽都没有他們這樣快樂究竟是什麽緣故）想罷决意要到這豆腐店裡去問問緣故一天某貴官换了衣服瞞了家人向城外那家豆腐店一直走去在路上看見許多紅花綠樹飛鳥馴犬心裡便覺得十分暢快不一會走到店門前忽聽得屋子裡發出一陣歌聲來唱的是（日出而作日入而息與人無爭自食其力）某貴官聽了心上就發出一種感想等到走進屋裡便對着主人道（你的話錯了你不求人人要求你你怎樣可以拒絶他呢現在我願把我的官位讓給你請你到我衙門裡去享福我來做你的事你心裡怎樣）主人一面磨漿一面微笑着道（我不會做官也不願意做官）貴官又道（做了官應該愛護百姓但是我要做我愛民的事業就有人來阻擋我所以我覺得做官很無趣很不舒服但是你靠着做豆腐生活諒來也很勞苦的乃竟這般快樂請你告許我緣故）主人仍舊微笑着答道（我靠自己的力謀生不要去求人這是一樂我們的生活簡省不去和人家爭奪權利這是二樂我住在野外一家的人都是和和氣氣相親相愛毫没有狡滑欺騙的行爲這是三樂我有這三樂没有一憂所以我覺得我的生活很適意）某貴官聽着便歎息了一回説道（我羨慕你我願意有你同樣的快樂）主人笑而不答貴官受了這種感觸面上似乎有些不好意思的去了（乙種酬） 
 
 

Page 18

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 19

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *本埠增刊 
[惠羅發售一元貨]  
　　南京路惠羅公司近由各部選出精優貨品數千種於明日起每件或數件槪祗售洋一元各該貨品均頗應時合用就中新到衣料各印花纱印花布等每碼一元極爲廉美合算聞期限一星期於本月二十八日午後一時截止云 
[美豐呢絨號擴充營業]  
　　大新街中三馬路美豐呢絨洋貨號新由英大馬路抛球場遷此開幕匝月以來營業頗形發達聞該號係四川路新豐號分設所售各種呢絨洋貨以及昵帽草帽等類均自向歐美名廠直接選辦其價極廉而花色繁多購者甚衆云 
[天發洋行營業發達]  
　　四川路天發洋行開辦迄今已逾十載辦理進出口貨物素爲中外人所歡迎今歳更請楊偉君爲華經理聞楊君爲人豪爽擅長交際故該行營業較前更形發達云 
[大陸發售止咳藥]  
　　大陸藥房發行之止咳甜樹漿極著神效凡對於各種咳嗽不論久患或初起服後靡不奏功邇來天時奇寒患咳甚多各界之購服者亦衆云 
[出版界消息]  
　　徽音徽音月刋爲徽社定期刋内容討論安徽徽州的教育與實際問題宗旨在主持正義唤醒民衆促進民治的中國出版以來風行各地第二十期於前日出版内容更有精采如安徽教育過去十三年之回顧與將來之希望徽屬教育罪言敬告徽州人徽州中等教育和職業問題屯溪各業狀况等篇其他文藝多篇極有趣味不及細載每册五分由中華民智亞東各書局代售云 
　　燦爛旬刋出版以來備受各界歡迎第二期已於十五號出版内有理齋翰琴靜廬主人諸作品内容較第一期更見精美云 
[天氣報告]  
　　徐家匯天文台昨日下午四時三十分氣象預報云天晴稍和全國沿海風勢多不穏定或有極和緩之時令風又昨日下午三時前二十四小時内本埠氣温最高五八八最低四○·一去年同日最高五七·四最低四○·三 
 
 

Page 20

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *   
 
 

Page 21

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *　　汽車　　 
[上海自備汽車之經濟談（二）周名賡]  
　　上期所述爲汽車經費之統計茲再錄備考如下 
　　備考 
　　（子）銀六○三·七五兩以○·七三計合銀八二七·一四圓以○·七二五計合銀八三三·一八圓以○·七二計合銀八三九·二二圓以○·七一五計合銀八四五·二五圓以○·七三五計合銀八二一·一○圓以○·七四計合銀八一五·○六圓上表係以○·七三計 
　　（丑）行車日｜二百二十五日 
　　（寅）行程｜五千零七十一英里（餘數七十一英里爲該車行足五千英里後汽油箱中所剩餘之汽油當時約略估計之可供續行七十一英里之需） 
　　（卯）五○七一哩一二二二加侖汽油｜每加侖汽油平均行二二·八四哩 
　　（辰）五○七一哩　一一半加侖潤滑油劑　每加侖潤滑油劑平均行四四○·九六哩 
　　（已）五○七一哩　二二五日　每日平均行二二·五四哩 
　　（午）銀六○三·七五兩　五○七哩　每哩平均費銀○·一一九○五九兩 
　　（未）銀六○三·七五兩　二二五日　每日平均費銀二·六八兩 
　　綜觀上表可知該汽車之甲類修理及维持費至微僅占全額約百分之二以該車經車主自行管理祇行程中十分之一約五百英里假手車夫駕駛故也反之若信託車夫過甚則該類費用必不止此或且超過乙類費用因車夫多不能盡心愛護其汽車有時更從中作崇故意損毁零星附件藉便乘機漁利而遂其私慾且其所施伎俩之巧變幾非平庸車主所能洞悉乙類經常行車費爲驅駛汽車所必需之經費也内以汽油及車夫工金兩項爲數最大约佔乙類五分之二及三分之一平均汽油每加侖约可行二十三英里車夫工金每月爲銀二十元如能不用車夫而代以一專司洗車之小厮則每月僅須給以工金四五元已足如此即可省去乙類經費約四分之一以上同時其汽油費等或亦可以略減蓋幹練精明之車夫輒善營私舞弊其技術之較次者又難免其不虚摩也丙類折舊或利息等欵頗鉅與乙類經費相差無幾折舊係汽車有效期限縮短之代價利息爲所付車價可生之子金茲姑以每年損耗二成槪之但此二者誠非一種費用僅爲統計上應有假設積蓄之數所以便於轉賬作銷去購車時所費價銀之用或預備將來换置新車之需在實際上該欵本早已支付而於現在又未必能將此數認眞存入銀行則該欵之性質與表中其他費用完全不同是以汽車之爲自備而非營業用者亦可以勿計及之 
　　今再將三類總數合計之平均每日共費银二·六八兩丙類爲一·一五兩乙類中之車夫工金約○·四九兩其他經費祇銀一·○四兩分以該車每日平均行程二二·五四哩（約與十六舖楊樹浦間詎離之四倍相似）則得每哩（自南京路外灘至新世界）平均費用約銀○·一二兩其中甲乙二類實在經費每哩僅爲銀七分若能不用車夫而由車主自己駕駛則更可多載家屬或親友一人當其四人合乘之時平均每人每哩不過銀一分而已即以之與車資最低廉之電車相較亦未覺其過昂也 
　　且汽車中耗費之小於馬立師考雷者甚多若輕巧靈便之佩佩奥司丁等四座小汽車其每月經費及折舊等約在三十兩左右雖座位窄狹欠佳速度不能甚高但以之代步頗擅優勝機器脚踏車之簡單或精良者開支更可節省若旁附邊車便能載二人同行他如國人自製之電動車亦堪應用電費至廉惟蓄電池之鉛片等件易損維持費較鉅耳總之一車有一車之利弊如能選擇得宜運用合法自無不經濟之虞矣（完） 
[談租界公共汽車霖]  
　　租界公共汽車行駛以來已達數月路線日增而營業自新年以來亦日益發達蓋社會人士當其始創之際多未能明瞭其性質及辦法今日之情形較前已大相逈異因民衆已知其利便之所在漸認爲公衆不可缺乏之物而成有希望之事業矣吾以公共汽車在中國尚屬萌芽時代租界公共汽車設備較南通閘北等爲優但優點固多劣點亦不能免茲分别述之 
　　車身式樣構造俱極精美堅固之能事尤以座位舒適光線充足爲最能令人適意而起快感之處即以自備汽車相較佳者不過如是稍次者恐尚不及惟車身龐大無倫行動不甚靈活駛行於上海平垣廣闊之路上尚無問題若施於國中内地則不合用矣 
　　售價以小洋五分爲最低額因中國無五分銀輔幣（近則市上缺乏單角·雙角幾 
[車輪下之热閙爲沪上　司空見慣細　]  
爲銀輔幣之單位）初公司特自製鎳幣爲代以便流通但因該幣光質潔白得者悦而藏之致末及二月所備皆罄易以紙票雖屬一時不得已之辦法惟此種紙幣經乘客反復週轉漸形疲污乘客以現金易以紙票定感不快且易於遺失是與公衆以不便最好速製鎳幣流行一方面停發紙票限期收回爲佳也 
　　每車規定以二十九人爲限人各有坐無擁擠之患且竊賊雖狡不能逞其智吾人每於電車中關念懷中諸物至此可以釋然矣上車從前下車從後旣可免上下之爭先且可節省停車時間凡電車火車均不妨效法惟前門收放由開車人司其職而後方則由賣票者守之乘客上下時前後常於人數上不相呼應在乘客寥落時尚可然當額數將滿時每致逾額一二人登車賣票人遂暫時放棄其職務專從事於請此人下車時間不經濟孰甚乎且車中行道似嫌稍狹乘客每因自前至後不便之故而不滿意於前上後下之規定或竟有違背而擾亂秩序者若行道較寛吾信必能暢行無阻也 
　　近有二事爲急宜改革者一曰時刻宜準確二曰座位宜整潔常有在停車處候車至二十分鐘而不見來者或有二輛齊來者其故由於一車往返時間或快或慢不能確計若二車開行距離有一定時間則乘客更當踴躍也沿途停車在初創時爲逢迎乘客計不得不爾然長此以往援爲成例因一人之便而令多數人受其影響且開車人因之對於車行時刻不得把握以後似除規定停車處外餘皆宜拒絶之也 
　　吾友某君嘗以近日車中座位上灰塵厚積每致污衣爲憾推其故一則因經過各路大半比較荒僻二則引擎中之風扇易於鼓蕩灰沙補救之法惟有令賣票人勤加整潔而已 
　　總觀以上各點宜改革者不過一時之疏忽而優點則足爲模範於永久吾甚望該公司能持其長而去其短爲我國公共汽車事業放一異彩余企望之 
[巴黎舉行駛車者之考騐]  
　　刃斧 
　　巴黎各電車公司與汽車公司近共同商定凡駛車者皆應受一度機警能力之考驗因此乃建築一規模極大之實驗塲中置有托洛斯博士Ｄ　Ｔoulouse所發明之電氣實驗器具以考驗駛車者之神經系統能否於猝然間受到不同之印象而發出其反動 
　　無論何人苟在各大公司服務者均須受過一度之考驗始能執行駛車者之職務否則由公司停止其工作 
　　其考驗之目的係驗其神經受聲浪與行動之影響若何及其傳達其動作於手足而驗其速度以覘能令其預定之標準與否而給以證書與徽章云 
[車主應注意之事項郭傳煜]  
　　華人之購汽車者都屬富有之家若輩對於駕駛術完全不知於是不得不僱用汽車夫因僱用汽車夫各種問題由是而起車主旣不能自行駕駛汽車則車之進止車之遲速權均操諸於汽車夫若其性情暴躁嗜好甚深每因玩忽職務時肇禍端故車主僱用汽車夫應察其性情知其有無嗜好此其一 
　　輓近之世人心澆漓役於人者每不忠於役人者汽車夫品性善良固有其人然欺朦主人者亦爲常有之事車夫對於汽車車身及局部機械不肯加意保護一有損壞力求車主修理或添購附件若令汽車夫經手則物價以少報多從中漁利實繁有徒是故車主應有汽車局部機械之普通智識並知如何保護車身以及各種附件市價等等此其二 
　　汽車開足速率或由於車夫之本意或由於車主之命令若出車夫本意車主應嚴行制止若由主人命令如肇禍端車主亦不能辭其咎此其三 
　　人之睡眠不可過多亦不能或少應有適當之時間主人不可爲個人利便計爲個人娱樂計侵早出門午夜方歸應予車夫以適當之睡眠時間倘時交夏令車主不應有兜風之舉此其四 
　　若車主已知車夫酩酊大醉不應令其開車此其五 
　　清潔汽油與他種引火之物不宜置在處車夫若吸香烟烟頭不可任意抛棄主人應時加告誡此其六 
　　综以上六端爲車主者幸注意及之 
[車胎製造進化史高祖英]  
　　今之駕車者徒知應用氣亂後可以增進愉快而舒適若於其製造改革之變遷則每瞠目而不明嘗考其進化歷史則於一八六八年時以固體橡皮爲材料製造如骨骼形似Ｄ字其平扁部有帆布兩片用以繫縛於木輪之邊緣 
　　漸進而引用鋼骨車輪其輞狀如Ｖ形圓形固體之車胎恰能緊貼其上旋又更爲Ｕ形其改進程序始由普通之車胎易爲安全者此即汽褥車胎發明之嚆矢其直徑由四分之三吋或八分之七吋改爲一吋又四分之一該項車胎曾盛行一時一八八八年鄧祿普氏起而改造之 
　　其初産品較諸今日者相形之下固極粗劣當時頗爲人奚落輿論不滿但若輩熱心之企業家仍根據空氣原理悉心研究卒底於成鄧祿普氏雖爲氣胎發明者但當時另有一般剛毅之士煞費辛苦亦與有功焉 
　　最初氣胎之缺點祗可裝置輪輞上其法極簡僅將帆布固縳而已如遇破壞其全輪勢非完全修理不可漸進而造爲單管式或名汽管車胎其狀如管固貼於圓輪惟於修理方面頗感困難 
　　若論今日應用之車胎内外層可以分離極稱便利蓋旣能將外層自由卸去而於内管修理時亦可立刻竣事其優特之點可云冠絶前時我人今得坐享其福鄧氏之功豈可忘哉 
[汽車肇禍之感言曹文海]  
　　余每閲星期六日之汽車新聞有季文棟君紀錄一週間之汽車肇禍表輕傷者重傷者或抵院而不及醫療者竟無日蔑有一月之間亡命於汽車下者不知凡幾夫無辜之行人慘遭車輪之碾斃其可慟孰甚 
　　余更閲逐日報章之新聞公堂上審訊汽車肇禍之案亦竟無日蔑有據審訊車夫之口供都推諉於行人之自不小心希圖脱卸仔肩然行人之自不小心果誠有之鄉人初次抵滬不知馬路危險横衝直撞每肇禍端然此不過極少數耳有雇坐人力車在前行走者亦被汽車撞倒更有汽車駛入商店撞毁屋宇·器具等事此則不知誰之過失撞傷行人猶可推諉駛入商店撞毁器具則咎將誰屬乎余之作此非有他故蓋希望車主與車夫應同具愛惜人命之心耳鄉人無知　　馬路之中則車不宜疾駛極力避讓之即使坐車者身有要事倘駛行車馬繁盛之地應令車夫開駛慢車如已肇禍傷人亦不可開車逃逸應將受傷之人立 
 
 

Page 22

 
 
1;第一萬八千六百九十六號;中華民國十四年 西曆一千九百二十五年三月二十一號
星期六 * *送醫院醫治或自投捕房報告若因醫治無效而身死者應酌給金錢以恤受傷人之家族如是則一己之心可安而被害者家族亦無怨言矣凡茲所言願車主車夫三思之 
[汽車界拾零黃道扶]  
　　美國紐約汽車會近舉行汽車展覽會會址在愛文義路會中陳列二車一爲一八四三年發明之最舊式汽車一爲一九二五最新式之飛霞汽車一新一舊相得應彰亦汽車界之趣事也 
　　德國汽車界八大公司合　之事頗惹人注意近聞前未加入之二公司板　市（Ｂenz）與台姆娜（Ｄalmler）讚成此舉而成爲十大公司之合組矣 
　　瑞士國之汽車事業亦甚發達近據精密調查全國之汽車共有二二六五五輛合計每一百七十五人得一輛車輛最多之處爲查科取省（Ｚuricb）共有三七二八輛次則日内瓦（Ｇenova）共有三四二四輛云 
　　美國一九二四年全國汽車税共收得四七一五四八○○○元云 
[南京長途汽車將通行]  
　　南京寗垣長途汽車公司曾在本埠怡昌洋行定購汽車十輛業已製就前日該公司總理佘雨東君特由寗來滬業將該項汽車運寗佘君與閘北興市汽車公司總理佘錫品本係同族昨特赴與市公司詢問汽車之管理及修理方法當由佘君詳爲告知聞寗垣公共汽車路線爲自下關至城内日内即可駛行云 
[汽車新訊陳養齡]  
　　南通城西公園與狼山之間原有公共汽車但以他種關係停駛者已經數月茲因天氣温和已是春汎五山游人亦必漸多故該路工處爲利便交通起見已於夏曆本月十五日起恢復公共汽車班次云 
　　本埠公共汽車公司上星期六在安利洋行開股東會安好德氏主席報告去年自十月九日開車以來營業未及三月而據賬略所列已能撥還創業費四千八百五十八兩三錢四分發展費八千三百十九兩一錢八分撥出車輛折舊準備金二千二百五十四兩而營業項下更有五百六十五兩八錢一分存充修换橡皮胎費此外純盈七百八十九兩一錢六分擬滾存下年併算搭客統計十月份六萬一千零零三人十一月五萬九千三百四十七人十二月份十七萬四千二百零一人目下開駛三路共用車二十輛董事會鑒於營業之發展已向英國添購二十輛並於十二月續募二萬股每股市價十元云 
[滬南長途汽車公司近聞]  
　　仁伯女士 
　　滬南長途汽車公司自去年改設鋼軌鐵輪車本年二月業已工竣查此種汽車式樣一如上海天津等處所開駛之電車裝飾清雅則有過之無不及闻該公司因防肇禍計現尚不開足汽力但一般乘客已滿意不置云（不受酬） 
[汽車駛入河浜]  
　　昨晨黎明有西人某甲在楊樹浦路開駛三百十九號汽車經過蘭路六號門牌華洋德律風公司門首司機不愼將汽車駛入河浜内經途人瞥見急即设法將甲連事併救出險僅汽車損壞惟甲雖受微傷尚無大礙亦云幸矣 
　　又訊外灘會德豐洋行某西人之第三一九號汽車於前晚十時許在外灘上海總會門口彼人偷去昨晨四時許該汽車於蘭路浜灘被捕房尋獲當即通知該西人遣汽車夫駛回 
[一週間之汽車肇禍數]  
　　本週汽車肇禍計六次茲誌之如下 
日期　　地點　　汽車號數　受傷者　傷勢　末後情形 
十六日　南京路　某號　　王阿福　腿足受傷車送仁濟醫治 
十六日　南尋路　某號　　徐正守　碾傷足部　由捕送仁濟醫治　 
十七日　愛多亞路某號　　林香元　腿部受傷　入仁濟醫院 
十八日　愛多亞路一七六六　　　　人力車夫觸電當時身死 
十九日　福州路　某號　孫四　　頭部受傷　送入仁濟醫院 
十九日　愛多亞路　三五九三　何英傑碾　腿骨由司機者送仁濟醫院 
 
