# 1907 - 339 - 4912446

 

Page 1

 
 
   
 
 

Page 2

 
 
上諭 
[八月十三日奉]  
　　上諭朕欽奉慈禧端佑康頤昭豫莊誠壽恭欽獻崇煕皇太后懿旨立憲政體取决公論上下議院實爲行政之本中國上下議院一時未能成立亟宜設資政院以立議院基礎著派溥倫孫家鼐充該院總裁所有詳細院章由該總裁會同軍機大臣妥愼擬訂請旨施行欽此同日奉 
　　上諭朕欽奉慈禧端佑康頤昭豫莊誠壽恭欽獻崇煕皇太后懿旨醇親王載澧著加恩在西苑門内騎馬軍機大臣張之洞著加恩在西苑門内乘坐二人肩輿欽此同日奉 
　　上諭署直隷總督楊士驤著加恩在紫禁城内騎馬欽此八月十三日召見軍機尙其亨曾廣銓 
論說 
[論發給旗丁十年口糧之害（佩乙來稿）]  
　　消除滿漢之說愈行。而滿漢之意見愈深。斯言也。吾觀於江督之條陳而良信。江督奏請裁撤駐防旗營一摺。有爲旗民廣　生　。必先給以十年口糧。發行債票預爲之備等語。夫興一利。除一弊。必先事有預備。而後實行有効果。此誠辦事之要義。然智者千慮。不免一失。竊願對於此事而一詳陳其利害得失。焉 
今日滿漢之畛域。果何自起乎。徵收賦稅。則漢人獨盡其義務。駐防旗餉。則滿人坐享其權利以此一方之憂慮。較彼一方之安樂。相去不可以同日語。不平之心排滿之說。遂風起雲湧而不可遏。當軸者苟以融洽滿漢爲事。則拔本塞源之計。莫若注意於權利義務之間。化其成見。破其慣習。撤駐防裁旗餉。所以爲今日之先河者。殆爲此也。乃江督以旗餉旣裁。滿人生計維艱。非給以口糧不足以資餬口。而又以財政困難。擬發行一種債票。以爲維持。噫何其傎也。夫天下享莫大之權利者。必負相當之義務。滿人因不事生業。而致窮困。因窮困而預得十年之口糧。權利義務之不平等。孰有甚於此哉。卽日墾牧開鑛。滿人盡勞力。不得不仰漢人出資本。然廢弛怠荒。八旗子弟。已成習慣果能奮發有爲。振起獨立之精神。則慘澹經營。三年有成。又何待十年之久乎。十年之說。是不過爲滿人敷衍歲月籌得過且過之計也。波蘭人之飄泊異域。猶太人之流離沙漠。皆徒知飽暖生死而無遠大之思想所致。則又何苦而等滿人於亡國之民也。當四面楚歌腹背受敵之時。不能爲滿人扶植勢力。振起國權。而唯掘鼠羅雀。使之坐糜廪祿。漢人卽智識錮塞。怵於威力之壓制。不敢稍有異議。然道路以目。吳越之見。將由是而固結。一遇觸覺。挺戈揭竿之。事可　足待 
 
 
 

Page 3

 
 
　　是一徐錫麟去而千百徐錫麟將跡踵起矣。肉食者鄙。今之大吏。其果不足與謀耶。 
　　至債票而不兌換現銀。卽謂之不換紙幣。歐美列强。發行此種紙幣。皆於軍事騷擾財用空匱之秋政府不得已而强以一紙空文行之於民間。如南北美之戰爭。法蘭西之革命時是也。唯旣行之後。信用虧。損社會經濟之狀態。即有非常之困。難雖發行有制限。消毁有期間。抵當有正貨。然流弊叢生。　捆載紙幣滿車而不能購一物。數十年間無絲毫良效果。今貿然議發債票。且謂國家所應發之錢粮。照數積存備抵。試問生計之預備。較彼軍事之餉糈。何者爲急乎。更問中國之口頭約束較彼泰西之成文契約。何者爲有信用乎。一旦供給過於需要。正貨之價格下落。金融機關。窒滞不通。則此輕微之紙片。又安望其能與黄白爭辉乎。社會經濟之程度。旣愈况愈下而一般滿人。猶以債票爲國家所發給。恃官吏爲護符。一若價貴洛陽。執之以交易。彼工商界則又以其不能兌換正貨。而屏棄不用。於是始而冰炭。繼而仇視。滿漢之界。將更形分闢矣。不第此也。擁此鉅欵至於十年。不准挪用一毫。流通民間。則正貨騰貴。經濟界上。必致障碍恐慌。而勞動家所得之酬金。更必因此以減少。而至於窘迫。窘迫旣甚。怨毒遂深。而推本之論。勢必歸罪滿人。分標示幟。鬩牆之侮。又何待蓍龜也哉。由此觀之。給以十年之口糧。不啻飲以一杯之酖酒。愛之。適以害之聚六州之鐵。鑄爲大錯。猶得謂化除畛域乎。 
嗚呼滿人當入關之初。皆嶄然現頭角。至於今日。雖萎靡衰弱。然觀感所及。允官擴其智識。廣其見聞。一空其倚傍。以餋成一偉大之國民。俾斯麥之鐵血主義。瑪志尼之獨立教育。苟能提携訓誨而不遺餘。力則鑿井而飮。耕田而食。滿人自爲計已綽有餘裕。又何必仰區區債票而以爲衣食住之鐵劵乎。乃智不出此。而奴隷之。牛馬之。使其冉冉十年。光陰坐誤。無一毫生人氣。老子云哀莫大於心死。江督此策。豈以滿人爲心死乎。印度乞食。朝鮮貸金。江督縱不爲化除滿漢畛域計。獨不爲滿人前途光陰計乎。是不可謂非計之左已 
[專電]  
[電一杭州（十三日午後十點三十分]  
　　淳安縣民變毁學圍城縣令電請省台發兵援救。（式） 
[電二武昌（同日午後十點三十五分）]  
官塲接京師確電。新督趙次帥准十九日請訓二十二日到鄂（官） 
　　按此電與今日要聞欄張中堂回卾一說大異姑兩存之以觀其後 
[電三北京（同日午後十一點三十分）]  
　　新簡美使梁敦彦電詢伍秩庸願否充任美使。（大） 
[電四北京（同上）]  
駐俄欽使胡惟德奏請陛見嗣後派充使臣請遴選通俄法兩國文字。者外務部。擬保塔安什訥薩蔭圖充任（大） 
緊要新聞 
[張中堂有重督兩湖消息湖北]  
　　鄂省官塲接張中堂隨員由京來電云東督徐世昌因人地不宜屢被參劾政府久有更調之意而新簡卾督趙次帥。以兩湖洋債極多籌欵爲難。不願來鄂。中堂於初七日。召見又面奏不願久任軍機故政府現擬調趙次帥督東三省。俟立憲事宜會議妥協後。中堂仍須回任。惟此時鄂督一缺歸何人署理尙未議決請告憲眷暫缓移居云（音） 
[江督電飭蘇藩護理撫篆蘇州]  
　　蘇撫陳筱帥升授川督日内卽須交卸而新任張筱帥履吳與否尙未定奪江督端午帥因於十一日下午。有電來蘇飭令藩司陳方伯護理巡撫署臬朱廉訪署理藩。篆糧道惠觀察兼署臬篆。俟新臬陸廉訪引見回蘇惠觀察方可交卸運糧北上云（間） 
[東督又被京官聯名叅劾北京]  
　　東一省總督徐菊。帥迭被叅劾均誌前報近聞又有某内閣學士聯銜五人奏叅。摺中大略係指督撫不和財政紊。亂外交不振任用私。人等欵摺上留中（　） 
[都察院代奏學務條陳兩則北京]  
　　都察院代奏翰林院編修陳驤。條陳學堂利。弊原呈交學部覆奏又代奏舉人壽祺。條陳各學堂宜注重國文。以經書爲根本。近日各等學堂於本國文法字義多不甚講求而蒙小學堂更易流弊請飭以後各等學堂注重國文尊孔兩義等因原呈交學部議奏（往） 
[銀行餘利撥解奉天北京]  
　　度支部日昨具奏一摺係請將户部銀行餘利三十四萬餘兩。撥爲東三省經費。奉旨允准當卽飭該銀行派員如數解銀交東督徐世昌驗收以濟急需（青） 
[粤路公司會議財政董事兩大案廣東]  
　　初五 
日粤路公司爲財政及去留　董事特請股東集議到者數百人正副議 
 
 

Page 4

 
 
長全國忠王劭南爲主席兩點鐘開議定管理財政及去留董事兩條錄左第一條。容君履常駁議言財政重大前决定照總協理及創辦人所薦之左懽若聽股東選擇鄙人擬舉朱伯乾座上贊成朱伯乾辭不敢担任請股東另舉旋有册房黄石卿起言公司須守商律辦事要有次序語未畢陳香鄰上言今日之議。担任財政。此事極爲重大。鄙人意須先定新董事上場日期。卽請新董事。恊同總協理創辦人。熟商計議。乃爲妥當衆極贊成旋由書記定决議詞宣佈旣畢主席旋囑宣佈員對衆日諸君旣。决定請新董上塲。應定何日。旋有魯子秋起言日期似難預定可由新董自酌陳香鄰起言日期須由股東定方合情理黄石卿又出座言日以定一個月爲合律須由公司咨部立案乃可。衆無言有七十二行商報記者羅少翶出議座獻議日今日所舉之新董事請問諸君是否由股東公舉衆日股東舉羅日一部商律。無非趨重股東若列表而出之。則凡公司。中人員。以股東爲第一級。董事爲第二級。總協理爲第三級。坐辦爲第四級。工程及管理財政之司賬爲第五級。以下卽各有隷屬有條不紊公司方能周妥今所舉之董事鄙人以爲必能遵守商律。爲吾粤路造莫大之幸福。今日之事萬請諸君捐除成見。早日敦請新董上塲。公司綱領旣定一切遵律辦理。自無難事。若如黄某言。須俟部咨立案。待至何日。豈不知商辦公司。股東作主。官不能干涉耶。鄙人竊觀公司自去年開辦至今風潮不息其虧當在數十萬即如前者杜君星河所宣佈付放息銀之短少及工程之遲缓購地之棘手只此大端已不可勝數鄙人竊思去年董事是七日初七日上場此次展期一月選舉攺至八月如衆股東以爲可。則請定於初七日爲董事上任之期。言畢衆皆撫掌黄石卿復上前絮絮不已朱伯乾出議座言黄某如擔延董事上任此一月虧累汝能否担任。黄言若卽上塲。如有破壞。何人担任。衆大呼股東担任。時座上大譁廣濟善董尤學之上前問黄爲何人衆言朱董事之戚昨任册房者也尤大怒言此公司人不守夥伴規則應逐出黄言某已告辭登報退居股東之列矣衆爭閙不能息旋有人出部請衆簽名從多數决黄始無語第二條。初一日股東會經股東力駁簽留董事六名不能公認嗣經龔臬憲提議股東如有不合另日再行集議具禀郵傳部核定（魯梓秋引一百一十三條言有商律在不能違背）（陳漳浦云董事不孚衆望萬難作准等語隨交獻議一帋請主席宣佈）（魯梓秋再言應請宣佈十五日再集股東騐票决定公認與否）（陳漳浦云不孚衆望。股東自有權開除。今日祇定董事之衆望孚與不孚日現漢口上海九十餘萬股東咸不公認今舊董事經衆股東决議。宣佈罪狀。不能續任。） 
附代逹股東開除董事要電。北京郵傳部尙書列憲鈞鑒粤路舊董事。辦事不妥衆望不孚未經股東决議。竟於七月三十日暪禀簽留。董事朱南洲梁浩廷梁豫堂鄺甘泉方善亭潘藹荃等六名經衆股東不公認已於八月初一日奉臬司飭定八月初五日。大集股東議决。請照商律第七十二條開除。特此電禀商辦粤路公司議長全西嚴等禀（黄） 
[江輪大福丸失愼三誌]  
　　日清公司長江輪船大福丸在鎭江焦山口失火已兩誌本報。茲又接鎭江訪函云據獲救出險者言該船失事時有某搭客已覓得木板一塊。擬附之鳧水。忽憶艙中有洋六百元。返身入艙。及取到則板已爲他人携去遂及於難。迨十一午後經各划船在焦山下江灘撈獲屍身七八十具。由各善士出資備棺收殮招人認領旣而鎭道榮星莊觀察恐被難各屍尙未撈盡復飭救生局派令紅船分赴下游各灘設法打撈（　） 
又一訪函。云該船於初十夜一點鐘時行至天仙橋火艙炸裂方欲從速靠岸不意甫抵焦山火勢甚熾不能行動當有江裕輪船駛近救援僅救出百餘人。其餘。悉遭慘斃。貨物被燬。不計其數。其肇事原因蓋以現在江輪競爭速度。不遺餘力。聞竟有先到獲彩後到罰金。之事利弊相因亦意計中事也（小） 
　　又南京訪函。云鎭江道榮觀察十一日有電來寗禀知江督略謂今　聞得焦山下江面有日本大福丸商輪被焚淹斃多命情事當派丹徒宗令馳往查勘打撈茲據面禀查詢大福輪船搭客據稱該輪上駛昨晚一點鐘時行抵焦山下十顆柳地方。箱艙起火。即行停輪。因水急不能靠岸。搭客情急紛紛投水幸輪船未全焚燬據大阪公司云該輪搭客三百十六名。連本船人等共約四百名。除救生各船救活不計外落水者一百數十名其已撈獲尸身百餘具由宗令商同商會吳兆恩等先拍照棺殮編號待領一面由職道飭救生義渡各局多派船隻赶往下游一帶將未獲各尸設法打撈並飭宗令暨周副將德標前赴大阪公司。彈壓保護。免致被災搭客人等滋擾。合先電禀云云（謹） 
淞滬要聞 
[江督派員清查復旦公學用欵]  
　　上海復旦公學常年經費前經江督奏准由江南財政局每月撥銀一千四百兩。並批飭自正月起赴局具領核實開支按月造報在案茲　帥以迄今八閱月。未據該學造送清册。究竟支用是否核實欵關奏撥未便任意開鎗　無稽考特派夏敬觀。觀察赴滬會同滬道前往澈底清查以甫公欵（甫） 
 
 

Page 5

 
 
[司道請籌濬浦經費之督批]  
　　度支部奏准將鳳　　 
陽關茶糖稅等項撥濟濬浦經費已誌昨報茲悉寗蘇兩藩司暨滬道因蘇省銅幣廠歸併寗　鼓鑄餘利甚微難解以濟此項經費曾會詳江督咨部请仍照舊由司道關局分派認解茲將江督批示補錄于下查修浚黄浦係與各國訂立專章辦理昨據江海關道呈報駐滬領袖比總領事奉駐京領袖公使飭詢工程及經費情形經稅司函請關道核明答復條欵函送稅司轉復已據情咨明外務度支兩部查照在案此項經費。必須照案分籌的欵如期報解方免失信外人。若如部議專指撥寗省銅元餘利無論鑄數已明定限制且値此銅貴銀賤餘利日微卽使尙有盈餘而又提撥四成解部三成分還籌防製造兩局欠欵以三成撥作寗省新政之用是浚浦經費一項實屬無從解濟候據實覆咨度支部仍請照舊由各司道關局按照原數分别攤解各於正項内開支以。免貽悞要需致生交涉至江糧道原攤銀兩因奉部議提解京前據該江藩司詳請匀派各司局五處攤解當查部提江粮道庫漕折運費一案已奏請親貴出洋等欵仍准截留動用批飭俟接部復方能立案未便卽飭匀攤加籌在案現准部咨奏復該道庫親貴出洋等項應令另行籌措等因查寗省財政支。絀親貴出洋等項。實係無力另籌。自應仍行禀請。准令截留動用。現在案懸未定所有各司關道局奉撥浚浦經費均應循舊報解以重要工而免籍口仰卽分移一體遵照辦理（翁） 
說林 
[鏡鑑錄其。一]  
　　大福丸失事死者一百餘人。時人莫不憐之中國亦一大福丸也。内而土匪革命民變之禍。猶火也。外而列强分割之禍。猶水也。然大福之禍。猶有長江砲艦保寗。帮同施救。而施救中國者誰耶。則中國之。大不及一大福丸 
[四萬萬人之衆不如一百餘人。其二。]  
　　防城之亂。調動兩省兵力僅乃克之中國之大盡防城也各縣則未發難之防。城防城則已發難之各縣。人但能平已發難之防城。而不能防未發難之防城然防城已平矣。而更有十百千萬之防城將何術以平之。（塞） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史軍機 
要摺卾督川督粤督湘撫會奏建設四省鐵路 
[材料公廠摺]  
　　奏爲聯合粤湘川鄂四省建設鐵路材料機器廠自造鐵路應用鋼鐵各項料物以塞漏巵而厚商本謹會同恭摺具陳仰祈聖鑒事竊維近來鐵路之利盡人皆知籌欵之艱各省如一故凡關於修造鐵路各事苟可以節省經費减輕資本之方必竭力設法减省以期糜費少出一欵卽鐵路可多造一段使大利早著各省脈絡全體貫注各種實業次第振興關係誠非淺鮮查修造鐵路需用欵項以購買鐵軌車輛橋梁爲大宗除鐵軌需購自漢陽鐵廠外其餘如車輛橋梁義軌漢廠尙未能造此外應用鋼鐵各材料機器甚多現經臣之洞電商護理兩廣督臣胡湘林護理四川督臣趙爾豐湖南撫臣岑春煊暨三省鐵路公司紳董等凡粤漢川漢兩路所需鋼鐵各項材料擬合資建設一廠自造自用已於武昌省城外濱江之下新河地方擇地設廠選匠購機專造鐵路橋梁車輛義軌及一切鋼鐵材料機器將來造成之件概照廠中工本核實發售四省鐵路應用綜計資本約先需銀四十萬兩陸續周轉現擬每省各由鐵路股欵内提銀十萬兩先行試辦由四省派人公同經理該廠製造赢餘之資仍得分還之於股欵現接兩廣四川湖南各督撫臣先後電復並據護兩廣督臣電稱飭令廣州府知府陳望曾函詢廣東鐵路紳董等分别答復湖南鐵路紳董前國子監祭酒王先謙等四川鐵路公司翰林院編修胡峻等先後電復均極歡欣踴躍情願合股建立此廠益見公益年在各有同情俟將詳细章程公同酌定再公咨農工商部郵傳部查核謹先將辦理大槪情形據實陳明請旨飭部先予立案至廠中所出各項料物相應援案仰懇天恩准予暫免出口稅銀以培商办出自逾格鴻兹再查漢口現有商辦揚子鐵路機器廠刻正招集股欵尙未開辦並已經農工商部奏准塹行免稅茲四省所設公廠專爲自造自用至將來廠成以後除四省自用外他省鐵路工程如有來鄂省訂購橋梁等項器料者或願購之四省公廠或願購之揚子商廠均聽其便不加抑勒合併陳明臣等爲節省路欵維持路政起見謹合詞繕摺具奏伏乞皇太后皇上聖鑒謹奏奉硃批該部知道欽此 
公類新聞攻界 
[專賣官膏暫缓開辦。蘇州]  
　　署臬朱竹石廉訪於初三日啓節赴　　 
金陵公幹曾紀前報茲已事畢於十一日下午回蘇聞廉訪奉端午師面諭專售官膏一事尙有阻力金陵雖已開辦諸多窒碍蘇省應暫緩開辦云云現廉訪已禀明蘇撫傳諭禁烟總局一體遵照（出） 
[審判廳與豫審廳之權限。北京]  
　　法部昨日咨行民政部略謂京師設立高等審判廳檢察廳及内外城地方審判廳已奉旨簡放官缺開辦在即所有内外城原設豫審廳及各分廳所辦徒流笞杖等刑事及一切民事案件自應劃清權限統歸該衙門管理一俟移交之後卽將豫審廳由民政部奏撤至將來巡警廳區所管違警案件並關於逮捕看押二事如何辦理之處亦須豫任會商等因部中已據情札飭内外總廳商辦矣（月） 
[官膏總局借仕學館開辦。武昌]  
　　鄂省定於九月朔日隨同漢口開辦官膏專賣聞已勘定仕學館爲局所因仕學院已届畢業不再招考新班也（今） 
[粤省財政困難情形。廣東]  
　　粤省百務局等會詳護院擬將籌防經費湊撥新案賠欵旋奉批示略謂司庫近年人欵旣減出欵復增所稱支絀自係實在情形其由司商撥凑解新案賠欵銀十萬兩旣屬力難籌足請將局中每年所收籌防經費銀五萬餘兩儘數撥解俟厘金漸次增收再行設法解足十萬兩之數係爲統籌兼顧起見司局兩庫同是公家之疑酌盈劑虚自無不可通融惟賠欵不敷仍須由司設法籌措免誤期限云（白） 
 
 

Page 11

 
 
[湖南官事]  
　　前湖南藩司英瑞自奉旨升授大理院卿已於上月十九日卸篆原定本月初三日啓行人都現又改期初六日首塗湖南候補道劉定夫觀察現以年老乞假還里不日啓行 
交涉 
[議增俄商茶。稅作罷。北京]  
　　外部前議加增恰克圖俄商運茶稅課曾與俄使迭次磋商現據俄使覆稱調查近年茶商銷路銳減獲利極微不堪再行加稅請仍照原訂稅則辦理以示體恤現經那相等核議此事已暫作罷論矣（未） 
[南斐華僑歸國。]  
　　又匯報載十二日倫敦電云昨日有輪船希利卜利可號連載華上二千二百八十二人自南斐之斷彭埠啓程回華 
[局批摘抄棠浦敎案卷宗。江西]  
　　新昌縣申請先年棠浦教案卷宗遺失飭承抄發遵辦經洋務局批云該縣棠浦龔姓致斃敎民羅永興等一案上年奉准外務部咨已與法使彙同南昌敎案一併議結已獲龔棟一名正法龔耀廷一名革去武舉管束在逃之龔春莘龔明照龔炳蔾三名拿獲時訊明照律辦理其餘一概不再索拿奉吳前撫憲批經本總局轉飭該前縣查明議擬禀結旋據禀送上年七月分民敎詞訟册内聲稱另擬具詳又經批飭赶緊擬結詳辦各在案乃該前縣馬令旣置擱不辦且於此等緊要案卷復被雹雨打溼霉爛無存實屬異常疎忽旣經該縣申府飭承抄發姑仰瑞州府立卽核明摘要抄發飭縣遵辦（來） 
[駐津日領事更易]  
　　文匯報載十二日東京電云駐津日領事加藤現奉日本政府調往奉天而以芝罘日領事調任天津　 
[委員會審敎案湖北]  
　　鄂屬天門縣民敎交涉要案經久未結昨 
鄂臬梁廉訪特札委候補知州劉家怡刺史前往會審以便清結（讀）軍界 
[委員代理兵工局總辦。武昌]  
　　湖北兵工局總辦高觀察凌　已隨張相國留京遺差由李護督特委候補府蔡璋代理（今） 
[常備軍添建營房蘇州]  
　　蘇省常備軍一二兩標營房雖經添建多楹尙嫌狹隘現由督練公所禀請撫憲陳筱師札委盧懋善太守相度地勢代估勘工程督同恊標各統擇日開工添造（必） 
[實行委用陸軍畢業生廣東]  
　　粤省營務處兼緝捕總局現准督練公　移開謹奉督憲批准將陸軍修業生送處酌量委用等由到處准此並准陸軍速成學堂移同前由核計粘單内開盧振球等廿五名除濟溱崔鳳元二名咨送回旗葉景蓬一名派赴肇羅徴兵劉翼國一名留堂差遣不計外實准送至廿一名業經本處按名傳騐並函准督練公所查開各生學術成績年齡籍貫列單函復前來查各路巡防隊每日分防緝捕訓練尙鮮講求陸軍修業各生學術程度雖不甚高然普通操法已能諳悉亟應分送各統領於所部哨官哨長各案稽查等差量材委用責令兼司訓練期於營務日起有功除將各牛移行分送各統領查收量材委用曁申報外合行示仰修業各生即便遵照後開派定地方刻日馳赴各該營聽候統領傳驗委用（青） 
[軍械局有獨立資格安慶]  
　　皖垣軍械所自徐錫麟肇事後當道以爲不祥遂易其名爲軍械局另委總辦二員正副提調二員并添委員書記衛兵等名目每月約共支銀八百餘兩現　撫馮中丞以該局旣係獨立自應刋發關防以資信守已刋刻應用矣（政） 
學務 
[禀設半日學堂之批詞。蕪湖]  
　　安省無爲州貢生汪卓源刻擬在蕪創設半日學堂專敎貧民子弟具禀關道懇撥欵佽助當奉批示云據禀該紳現因乾行學堂停辦擬卽就其地址借其器具與一切合用之敎科書籍改設半日學堂并請飭由蕪關小學堂校長就近兼理所有延聘敎員招收學生等事槪行商同妥辦具見熱心敎育惟半日學堂所收皆係貧民子弟大半急謀生　者多其學科程度除修身經學國文習字歴史物理算術體操外尤可以農工商各實業最淺近之知識技能叅酌敎授使其切于實用更可爲將來入各實業學堂之基礎第此種學堂旣免徵收學費自應酌籌公欵以資開辦仰候先行札飭蕪關小學堂校長兼理半日學堂協同該紳將開校一切事宜妥爲商辦一面出道設法撥欵并飭蕪湖縣一體籌集可也（鍚） 
[籌議改革尊古學堂事宜。揚州]  
　　江寗提學司近以揚郡尊古學堂事同虚設因卽函商運司擬改辦師範傳習所趙都轉奉函後頗表同心并欲與法政學堂同時開辦擬以梅花安定兩書院爲校址惟所需經費甚鉅現都轉已督向敎育會竭力籌措以期早日成立（論） 
[鄂省學務彙誌武昌]  
　　鄂省商業中學舊章武昌府屬學生每月纳學費一元外府二元外省三元現該堂監督權　量以經費支絀特將武昌府屬學生學費加增與外府一律漢陽府師範學堂開辦已及三年速成優級兩班業經畢業現經該堂監學趙孝廉儼威與漢陽府周松甫太守商准具詳督學兩　改辦中學（該） 
[禀請改設四小學堂寕波]  
　　留學生范承祐日前具禀甬道請將鄞東兩等小學堂並甬　河亭小學堂抽收渡捐一項改撥設立東南西北四區小學堂之用東以鄞東兩等小學堂改設南以高等附屬小學堂改設西以望京小學堂改設北以河亭小學堂改設業奉喻庶三觀察批准札飭鄞縣會同勸學所妥議覆奪（自） 
實業 
[閩省鐵路局招考學生。福州]  
　　閩省鐵路局近擬招考學生合閩皖贛三省選取曾經肄習英文六年並略知普通學年在二十至二十五歳者爲合格每省各取三十五名由局給費送往上海沈家灣學堂肄業三年分發三省鐵路礦務當差不得擅往别省聞日來報名預考及由公學堂册送頭二班學生計有五百餘名已由陳閣學在師範學堂會同中西各敎習命題扃試不日卽可取定給費赴滬云（主） 
[鐵路車站購地辦法。九江]  
　　九江鐵路車頭現改設於德化賓興洲地共計二百七十餘畝每畝價錢四十串另加四千文加費現兌餘則作爲股票云（異） 
 
 

Page 12

 
 
[札飭一律通用官紙。江西]  
　　贛撫札飭官紙刷印所會同布政司分别移行各屬大小文武各衙門局所營卡一律定限通用官紙文曰官紙刷印所開辦以來已將官用各種文牘紙册刷印齊全前據該所呈送樣紙到院業經札飭通行在案惟查各衙門局所現用文牘各紙仍非刷印所印造之品亟應明定期限分别移行衙署營汛局卡各屬一體遵用省城各署局所統限八月十五日用起近省各處統限九月初一日用起其離省較遠之區統限十月初一日用起凡先期已用者聽倘届期仍未遵辦無論呈移各文件臨投拆閱如非實在緊要事宜槪行發還更換並查取經手書寫之人懲警以歸一律（宗） 
[批飭改造商會總理履歴册杭州]  
　　嘉興府詳擬設王店鎭商務分會呈送章程總理銜名册請核轉咨部給箚頒發圖記式様以便開辦一事茲奉批云查嘉秀二縣同附郡城所有府城商務分會卽係聯絡二縣商情來詳擬劃清縣界以府城作爲秀水分會似與成案未合旣稱王店鎭嘉興首鎭其爲輪船鐵路所經商務薈萃核與部章准予另設分會一處尙屬相符土店鎭分會應俟奉部核准後將來嘉興商務稍次之村鎭或附土店或附府城悉聽各商自便查核此次送到章程大旨尙妥惟總理履歷册内未將營業聲明仰卽轉飭塡註并將各會董營業名册一併造送以憑核明詳咨（黄） 
[歸還鐵路公司借欵杭州]  
　　杭城本年米缺價昂貧民乏食經張撫台飭司籌動庫欵十萬元向鐵路公司商借洋三十萬元撥作購米平糶之用議定按日六厘計息訂明還期繕立合同加蓋撫藩及公司各關防分别備案存查現因張撫台交卸在卽故前日面諭信方伯謂省城平糶不日辦竣歸還之期亦到應卽籌還計自三月十二起至八月初十止應缴還息本共洋三十萬八千八百八十元已由信方伯諭飭號商源豐潤如數解還並將合同塗銷（黑） 
雜記 
[海盜劫殺慘聞廣東]  
　　雷州著匪吳桂芳等日前假扮客商暗搭貨船駛至海康縣屬河面將船主綑縛投下海中其舵丄伙夫等亦被鎗刀致斃棄屍下海適遇雷威兵輪駛至該輪管駕梅勝華立卽督飭兵勇過船搜捕當將吳犯等拿獲解交海康縣審辦各匪供認不諱已通詳大吏按法懲辦矣（涯） 
[南海縣屬乂有械鬥廣東]  
　　南海縣屬黄鼎　良沙海簡葉兩姓因爭奪界地起釁於本月初一二三等日糾黨械鬥各用鎗砲轟擊如臨大敵當塲傷斃多人現聞兩造之爭仍未解散未知地方官對於此事作何辦理也（天） 
[嚴懲拒捕賭棍。寗波]  
　　鄞縣東郷賭棍陳金林前日由該縣黄大令飭差拘拿詎至半途突被賭徒多人將陳搶回差役回縣禀報復派勇丁數人恊同前拿乃該賭棍胆敢鳴鑼糾衆抗拒並將勇丁洋槍奪去數桿當卽赶禀大令立飭全班差捕嚴拿於十一日將陳拘獲解縣審訊卽令裝入站櫳以示懲儆（行） 
[烟具改造警鐘杭州]  
　　杭州市立禁烟局收買各種烟具甚多定於十五日邀請官紳士商在城隍山上葉公祠門口當衆焼燬餘下烟燈及銅盤等件擬鑄一銅柱以爲禁烟紀念現因杭城警鐘雖經前任錢塘縣程黼堂大令鑄就一口懸掛在伍公山上但穿城十里於下城相隔太遠恐一有火警消息不靈是以又議將所收銅器再鑄大鐘一口懸掛下城法輪寺或白衣寺以爲地方公益之用云（秋） 
[淫僧遞籍監禁揚州]  
　　天寗門外天寗寺住持僧名亞髠與其師綽號二百錢者恃其廟産富饒日肆淫賭並藉所立釋業學堂向各寺及尼庵任意勒索經費經高旻寺爲首邀約多僧聯名上控現將亞髠種種劣迹訊實發回江西原籍監禁十五年不日卽須起解（司） 
[異裝觀禮被獲安慶]  
　　皖撫馮中丞於初五日率同司道府縣恭詣聖宮演禮當時突有數人身穿非軍非學之異服進内觀演該守門委員視其形跡可疑拒之勿入乃竟與該委聲張因卽飭衛隊兵將數人一併拘住現已歸縣訊辦矣（若） 
東京通函 
[東京留學界紀聞]  
　　○使館與遞信省議定郵便學生入學。北京郵傳部前擬與日本遞信省商議挑選各省官費生普通卒業者送入遞信省所屬之通信官吏練。習所。肄業定爲豫科一年本科一年畢業後卽分配各省以備郵局任用現已由遞信省訂定修業規則二十二條。並附列新設敎室購　圖書。所有預算費用。附錄於右 
新設敎塲平家（平屋）總經費一萬三千二百圓二階建家（樓屋）總經費二萬七千五百圓。學生五十名分敎科書購入費三千六百圓。又一年度消耗品費一千十九圓。。又用紙及式紙頪約金六百二十三圓又印刷書類約金五十六圓又電池用材料及其他雜品約金三百三十九圓 
　　招徠學生之術。現在神田早稻田小石川麴町一帶有大書特書高等警察學堂高等日語學堂高等音樂學堂高等警監學堂專門郵　學堂以及某某大學法政速成科某某大學清國留學生部某某大學普通科者徧地皆是不勝備舉頃又有所謂東京專門豫備學院者該校設麴町飯田町四丁目一番地廣布招貼募集學生并雇有年輕貎美之女學生爲幹事員。想留學諸君旣可得專門文憑乂能娛眼前快樂該學店之生意興隆操劵可得 
　　總監督開除官費學生紀略。千葉醫學校學生吳徐。屢經請假課程荒廢經總監督楊樞咨呈南洋大臣端制軍開除官費以儆效尤又總監督咨湘撫岑中丞以湖南官費生楊勉之久假不歸强索學費亦已革除官費又咨呈陸軍部稱江西海軍學生劉景熊禀請退學。准其開除官費 
 
 

Page 13

 
 
   
 
 

Page 14

 
 
[上海三馬路中法大藥房經理創製之艾羅補腦汁天然戒煙丸]  
　俱無嗎啡確能補益腦筋斷除煙癮之鐵證 
（一）屢經中西官塲化驗京師民政部及五城總廳批准行消農工商部更准艾羅補腦汁俟商標局開辦時查核註册與混稱商標註册惑世者不同（二）屢爲中國名公鉅卿所贊美有贈額及保證書可證 
（三）此二藥旣屢經中西官塲化驗又經名公鉅卿嘉許本藥房所深堪自信者凡各處門售之藥俱與經官化驗者一律無售驗不符之弊致負各名公鉅卿奬譽 
　　（四）二藥旣無售騐不符之弊則凡究心化學之人欲驗二藥不論何處儘可購騐并請如騐有僞藥出現密告本藥房禀請中西官究辦以重民命而儆刁風 
（五）所謂屢經各名公詎卿奬譽者卽以近日粤省而論前督憲周玉帥旣賜匾額兩方今　護督胡大帥復函賜頤齡操劵匾額又潮州府吳太守答函褒美此二事尤爲粤人士所共見共聞者兹將函稿錄左 
頭品頂戴護理兩廣總督部堂胡函云中法大藥房主人鑒敬復者昨誦華函並承惠艾羅補腦汗懃拳厚意倍泐寸忱足下創設藥房製售良藥備寰區之異品采海外之奇方名噪中西不脛而走艾羅一種增長腦力煥發精神不僅郤疾所資兼收强種之效洵補益中之絕妙者弟頑軀壯健素不從事參苓而神效喧傳此汁之功有不容没者昔賢所謂者藥不離手又謂藥籠中物不可一日無古語流傳卽謂豫爲艾羅而發可也聊題頤齡操劵數字以誌欽忱尊件璧完尙希諒鑒此復順頌台祺不具　各另具遇缺前先補用道廣東潮州府正堂吳函云中法大藥房主人鑒貴藥房代理之艾羅補腦汁五洲各國久已知名本府遊歷東洋見有以此汁相遺贈者訊之　此汁不寒不燥於人身增長氣血能補先天後天之不足人雖老弱亦可返少還童歐美衞生家視爲奇寳也計此汁入中國十餘年矣歷著奇功消流日廣自妬忌之徒誣以内含嗎啡欲爭微利實屬不明藥性至有此語　兩廣總督周玉帥見紛爭已甚特飭人化驗曾經廣東軍醫敎習日本藥劑師猪子森朋先生及各醫生等化驗并無嗎啡禀覆現　護督胡大帥批示此汁並無嗎啡在案細查此汁爲艾羅醫生幾經考察自配此良方爲專門特品與市上向西醫書中妄擇一二補腦藥而自鳴得意者大不同也自此次經　周督　胡督兩次曉諭并無嗎啡在内從此購者可安心服食代理者亦可安心發售焉專此并候時祉　名另具本藥房謹按購藥諸君試觀以上種種鐵証可知補腦汁天然丸俱無嗎啡信而有徵無俟贅述乃查有等奸徒隂懷嫉忌前在粤垣揑名投訐妄肆雌黃幸賴　玉帥明察不致良藥受誣近購又施鬼蜮運動地方官以並非本藥房之僞藥爲憑欲施破壞手段然而庸何傷哉蓋本藥房所售二藥均有一定之名譽眞實之物品故毁者自毁譽者自譽且毁者一人譽者千萬人毁者一小人譽者諸名公鉅卿故凡竟藥者苟一辦毁者譽者之爲何如人則悠悠之口自不能損二藥毫末也且本藥房於此二藥銷售之廣直徧於萬國五洲二十二行省彼欲逞其讒慝之技於一省而不能乃圖小試於區區一邑間是猶蚍蛭撼樹多見其不知量耳惟是事關粤地購藥諸君倘爲浮言所惑阻礙戒烟前途且於衛生更大有關繫因識大略如右願爲欲超黑籍欲登壽域者告焉　　粤省雙門底太平橋頂中法大藥房錄登 
[做掛麫機器發售]  
啓者中外馳名已久恐其貴客不知顧復登報亦本店特備圖様欲要來函急付不取分文在内外各博覽會進共會受領各種最優等賞牌日本政府專會特許實用新案商標拾五種日本顚崎鐵工場上海眞崎支店虹口瑪禮孫路三號 
[欽命二品銜賞戴花翎江南分巡蘇松太兵備道兼充漁業公司監督瑞　爲]  
爲給示諭禁事本年七月二十一日接日本總領事永瀧來函本國商人眞崎照鄉禀稱則於明治三十五年苦心創造製造麵綫機噐及明治三十七年苦心創造製造麵帶儀噐在本國政府農商務省特許局注册掛號准其專利十五年現擬在清國發售誠恐奸商摸倣以僞亂眞侵犯專利請照會華官援照日清續約商標版權等辦法准予存案給示保護等語並附呈特許局証書抄本一紙前來函請照准給示保護等因並附送特許証書抄本一紙到這除函復外合行給示諭禁爲此示仰諸色人等知悉目示之後毋許將前項製造麵綫儀噐及製造麵帶儀噐模做侵利違干罰辦切切特示　光緒三十三年七月卅日示 
[上海恆裕里口華興燕窩公司創業廿年敬送紀念劵頭彩値一千元]  
本公司自丁亥年始開辦以來辱承中外　政界　商界　學界　女界奬勵實識聲名日振欣佩良殷兹値創業廿年之期深感　惠顧雅誼特贈品物以爲紀念章程錄后　○一自丁未八月初十起十月份湖北彩票開彩前一日止凡向上海總發行所購洋一元送劵一張多購多送　○一中彩甚多照本公司定章依丁未十月份湖北對號單爲憑　○一湖北票中彩計近萬號本公　按照次序另章分贈品物頭彩一張贈五尺高留聲機噐全套打簧金表一只眞金小扣表一只燕窩糖精一百匣以上四種約値洋一千元二彩至十二彩計千餘號以次遞減及附彩均八千餘號皆有贈品以酬　雅誼另刊詳章及所贈品物單可向本公司取閱　○一此劵中彩隨時照本公司刊章贈品　○一本公司貨眞價實童叟無欺向來定價官燕每觔廿元頭等卅元毛燕每觔　元頭等五元去燕窩毛機噐每只三元創製淸補燕窩糖精大匣二觔五元每打四十元小匣一斤二元半每打廿元補身延壽珍珠牛髓粉每聽一元每打十元半打均照算如購一　敬贈紀念劵一帋多則遞加　○一中彩限戊申年二月内持劵向敝公司領取贈品過期不作爲憑　○一所有贈品多陳列本公司大廳任聽　諸君駕臨取閱以明毋欺各色金表係向外國各廠包定標明批發價目如　賞鑒家知定價從亷急欲購用亦不固却以昭信實郵局信局來購原班囘件 
[五淋白濁一瓶包愈價祗六角]  
治淋妙藥○止濁仙丹○一服見功○百試百驗○不論花柳染毒不論久　忍精不論濕熱下注不論體虛溺濁不論流紅流白不論初起日久祗要是淋是濁此藥服後立廖小便清利痛苦全除腫者不腫塞者不塞滑者不滑濁者不濁妙在不傷元氣有益無損患此者一試便知如陽莖腫脹小便時痛極難忍宜兼用洗淋散洗之立刻鬆快每盒四角　美界仁智里十三弄括打藥房發售 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格原林著）十七]  
　　第六章 
　　利富頼乃口吸雪茄。而復以二支分授於尼敦。相謂曰。今我所語君者。情節頗奇特。人聞之必謂無徵不信。然實有其事也。我曾言所遞之函。縱未知寄者爲誰。然函中之意。固略知之。不寗惟是。卽塔山所錮之女子。亦甞得之於遺訓。見之魂夢。而腦筋中復時憶及之。何言之。蓋吾之鼻祖。乃挪威之總統。其時俗尙草昧。國中猶未有律師之制。讀上古史。有孿生兄弟二人。因爭位起釁。繼以攘臂。其戰而敗者。卽吾支之始祖也。吾雖忝爲王者之裔。然王者之福。未嘗一日享受之。目始祖以來。每至成人之際。必舉祖之成法。諄之以訓諭之。且必要其立誓。世必舉行。未嘗或廢至其誓果何所言。則無涉於今日之佐證。姑不具論。惟相傳遺言中有云。一千八百八十二年時。吾家當生一兒。其思想之瀹靈性質之豪邁。身材之雄偉當與吾祖無少異。故未至其時。咸戢戢望之不置。豈知應時而誕者。卽疏懶性成之我也。語至此。適侍者以咖啡進。乃取而飲之。復續言曰。立誓之法。祖以訓父。父以訓子而子。亦以是訓孫。迄今年已歷八百餘矣。當吾祖之戰敗也乃與其將名利伊克者。乘桴而浮於海其後得一荒蕪絶大之域。闢而居之。地卽今之南美洲是。古史具在。固彰彰可考者也。尼卞忒聞言。點之以首。利富賴又曰。自始祖闢地而後。世及則必有若奉王命者。遠至挪威初次來者。卽始祖之子。名日利富頼方其隨始祖以浮海也。年纔十齡。至是奉命而來。則已届不惑之年矣。與之相偕而來者。爲一絶代之姝豐容盛髮。逈不猶人人一見之。心輙爲醉是固利富頼之儷也。 
國外新聞 
[新簡駐韓副統監]  
　　十二日東京電云日本沙内（譯音）男爵已簡授駐韓副統監大臣按沙氏生於一八四九年曾留學法國後又任駐法巴黎公使歷充農商省大藏省司法省等官去年入樞密院 
[辯正美人擯斥日童]  
　　十二日東京電云前紀美國芝加哥地方擯斥日童入學謂將步舊金山分校之舉實係子虚之說 
[美孚公司控案]  
　　十二日倫敦電云紐約路透訪員電稱美國法官查察美孚公司經理情形自一八九九年迄一九零六年其間所獲之利共有九十八兆零六萬三千一百八十七金磅共所支股息已　六十一兆六十七萬一千八百八八十六金磅云又電云政府於聯邦法廷控告後欲將紐權三地方美孚公司之官給證書取消作廢云 
[奈搭爾不靖]  
　　十二日倫敦電云奈搭爾之衣斯河地方舉行公衆大會時决議請英國派兵駐守是處蓋以土人之狀態不得不預防也 
[俄將之榮]  
　　十二日倫敦電云俄國古洛白金大將現蒙德皇賜以頭等紅鷹勳章 
[英國造船業恐又罷]  
　　十二日倫敦電云造船工人對於近今之執行事務員與廠主所訂罷工合同不肯承認因是造船業中勢頗可虞各廠主現得消息謂西十月五號恐全部同盟罷工將牽動五萬人云 
以上譯字林報 
[波斯拔格逹鐵道]  
　　十二日栢林電云英俄恊約與波斯巴格逹鐵路事絶無關涉 
[德皇太子陞遷]  
　　十二日栢林電云德國皇太子於一九零三年入營充當隊官現已升爲陸軍少佐 
[英人要求賠償]  
　　十二日栢林電云摩洛哥僑居英民禀請政府要求賠償故克薩孛朗卡役所受之損失英外務大臣葛富氏已尤將所求之欵商酌核奪 
[德國鐵道營業興旺]  
　　十二日栢林電云德國各鐵路公司自西正月一號至西八月三十號止其間商品運輸所入較之前年實增六十八兆馬克云 
[德報對於日使之感情]  
　　十二日栢林電云栢林某德報對於卸任之并上日使極力稱賛謂該使於德日交際上多有盡職之處 
[德艦迷失]  
　　十三日香港電云德國砲艦太格號今晨已歸香港其所尋覓之德艦塞爾貝號仍無蹤跡該艦於初六日經大風後卽行迷失大約已沉没於香港及萊羣隆之間矣以上譯文匯報本埠新聞 
[武弁拘犯之糾葛。]  
　　公共公廨初十日早堂據捕房解送督標水師哨官李傳又一員兵丁王寅臣萬春林鄭富勝饒長順李維并李國良五名到案稱在租界違章拘人禀請究辦當經關太守會同美副領事據該弁李傳文供稱是督標續備水師營哨官歸揚州鹽運司節制水兵李國良竊取餉洋三百餘元逃逸標下奉文帶同兵丁王寅臣等於初七日搭長江岳陽輪船昨日到滬不知租界章程將李國良拿獲並非有意違章求恩補出牌票將李國良提押等語捕頭以該弁未請提票擅自拘人請從嚴懲辦並欲將李國良釋放關太守以李傳文究係中國職官如押捕房攸關體統應暫押公廨至李國良旣有竊餉逃遯情事應卽補出提票收押歸案訊究極力爭辨始將李傳文留押廨所兵丁王寅臣等帶回捕房李國良當堂補給提票收押候訊惟關太守以近來各州縣各營汎哨弁差役在上海租界違章拘人之案不一而足辦理爲難事小捐辱團體事大擬卽禀請滬道轉詳上台通飭文武各屬並分咨各省以後至上海租界拘提人犯必須赴廨塡給牌票免致違獲章咎云（企） 
 
 

Page 19

 
 
[警局咨請商劃路綫。]  
　　新閘北施粥廠左近警察局所竪界石爲某西人拔去等情曾誌前報現警局總辦汪觀察查得是地已中某西人轉換三千三百九十五號道契但目下築路需地應劃若千照租界工部局章程亦有此例該西人何得擅拔業已據情咨請滬道照會該管領事商議矣（莊） 
[德領請還扣留米石。]  
　　德商美最時洋行禀陳德領略謂前由安南西貢運米八十五担半卽五十口袋前往漢口售賣因價太低故由漢口本分行將該米運滬存於本行浦東棧房内嗣將該米賣與華商米店該華商當用船至浦東棧房將米裝於船内運往蘇州河浜棧房乃該米船將開行時忽有自稱釐局之人向索厘金該華商不允付給而厘局人即將米四口袋强行搬去嗣經美最時買辦并他大同往南市厘局查視見搬去之米確在厘局惟厘局不允交還請轉政將米交還等情德領以此事必係厘局無心之悞業已函請滬道札飭將米交還免多糾葛（便） 
[鐵路學堂監督作古]  
　　閩皖贛三省鐵路學堂監督林訪西觀察已於本月十一日亥時辭世學堂暫時停辦應俟三省公議重舉能勝監督之任者聘請接辦云（川） 
[道批照錄]  
　　民人吳斐坤禀批查英册六千四十七號契地本年五月間據會丈局勘復由業户吳飛坤吳竹齋吳劉氏將二百七十三號田單户名吳維仲全單二畝三分二釐五毫除已轉英册五千三百廿九號四分又業户執業一畝二釐五毫裁角二角外現劃租地九分一厘又二百七十三號户名吳彩章則田二分五厘兩共計地一畝一分六釐租與英商哈桐等情業經給契在案以上各地核與此次粘呈田單雖吳彩章一地户名相同而畝數廻然各異原係各有地段應各管各業毫不相干據稱地保沈裕豐移花接木將爾有單於粮之地朦轉道契是哈桐租用之地卽在該民現呈兩單地面兩單之地共計九分一釐一毛哈桐劃租吳維仲單户之地數適相符一地不應兩單指爲地保混揑盜賣誠非無因仰會審委員關守勒提地保沈裕豐嚴行究追毋稍遲延田單粮串并發轉給（車） 
[城内開辦勤生院之先聲]  
　　南市各商前次擬章建立勤生院以便將幼年乞丐招人習業免致流離其欵卽以丐頭向各舗户所取節規截留濟用現在城内各紳商亦擬援照南市辦法卽於令届中秋節爲始槪令截止丐頭規費以便除去惡習而成實惠云（夏） 
[警局斥革巡士]  
　　閘北四路一區警官黄大令查得巡士曹鳳祥不守警章陳英斌挺撞官長均應斥革特於昨日一併出示永不准充（莊） 
[縣令究辦糞夫]  
　　糞夫與巡士衝突一案前日由縣差提到沈根全孫阿東（即王阿根）曹咸貴等三人解訊均各抵賴不認李大令判將沈根全王阿根各責二百板與曹咸貴各枷一月發犯事處示衆（厘） 
[令節停訊]  
　　總工程局董困節届中秋照例停辦公事特於昨日知照裁判員於今日起停訊三天（夏） 
[相騐自縊身死]  
　　四鋪地甲嚴陞昨晨投縣禀稱邑廟花園布公所對面廻廊下有一無名男子自縊身死求請蒞騐大令卽於午前帶同刑仵書役到塲核騐屬實遂飭善堂棺殮標封發壇暫厝聽候召領（根） 
[賭棍瞿龍龍判押一年]  
公共捕房延高易帮辦瓊司律師控告虹口賭棍瞿龍龍節經中西官會訊均詳本報昨晨公廨關太守與英巴副領事復　瞿延担文帮辦費烈律師聲稱瞿向安分並未犯賭是以所邀見証皆體面人原告之見証均係下流社會所供皆不足信且有二人曾在公堂犯案應請將案註銷瓊律師再三爭辯太守與巴君互商良久以瞿龍龍究有不合判發押捕房一年以示儆戒（　） 
[逃婦押候訊斷]  
　　郷人蔣吟亭之妻某氏近　與夫口角濳逃來滬昨爲同郷沈阿東在新租界撞見勸氏回家不允扭入巡局奉巡官飭令交保看管候傅蔣吟亭到案再行訊斷（莊） 
[怡園秋色]  
　　怡園主人於中秋節前後在該園結綵懸燈以娛游目燈光月影兩相輝映頗足鼓游人之興云（青） 
[罰辦浮厝棺木]  
　　王家宅地主周鶴鳴將空地租與林二浮厝棺木一案昨經巡宫黄大令集判令周鶴鳴罰洋二十元充公林二押限將棺遷移再核（莊） 
[英界火警]  
　　昨晨四點餘鐘公共租界棊盤街西首金隆街第三十九號門牌某烟間起火焚去樓面一間旋卽救熄（莊） 
[飭查妓院失火]  
　　英租界福州路火警已略誌昨報茲悉火起於大興里二弄雉妓王佩蘭家因焚化紙錠致兆焚如共燬樓房六間事後老閘捕房飭探陳洪德往查起火之王佩蘭家適保險期滿未曾轉保遂卽據情禀復（莊） 
[上海官事]  
　　刑部主事王基磐昨日到道拜會蕪湖會丈局兼馬路工程局委員盧鎭常湖北截取同知秦錫田昨均到道禀見蘇省官書局委員李善徴昨日到道禀銷稽查嘉定寶山兩邑禁烟差前捕盜局總辦朱寶瑩續假兩天（尾） 
訟案 
[總工程局紀事]  
　　石友卿向福泰小錢莊收取票洋四十元　不照付即扭店主唐祖培到局控追奉陳叅軍判交保　令照付○張景涵扭馬匯川至南區控被伊子借去錢一百五十千至今本利無着向討不認由區解案判出外邀原由理償○西門外京江公所被漆匠吳阿大竊取板料十塊扭送西區解案判戒責二十下○潘六六前因竊取某姓燭臺無人具保判戒責一百下開釋（杞） 
[公共公廨早堂案]  
　　桑月海私製假金鐲八對同王福生持到寶成銀樓兌換被寶成内用分金水分出僞製報探拿究奉中西官訊判押候查辦在案昨解請辦帮讞寶子觀明府商之英畢繙譯判桑押西牢九個月王係受愚從寛押西牢四個月期滿逐出租界僞鐲當堂銷毁○無領事管束洋人藍寶因積欠洋婦帳洋一百五十元向索不還控告捕房於昨傳究明府判釋出限三月拔還每月洋五十元○夏立山與天寶齋丸藥號執事裘阿錫私將用過郵票抺去簽字復用由郵政洋人查出報捕將夏等二人解究明府以供認不諱判各押捕房四個月○朱阿福因事在龍飛馬房内吵閙由捕解究明府判枷示两天○洞庭山人周銀壽向公廨押犯顧永清誘騙洋二百五十元許其卽可出押顧信以爲實如數交洋至今杳無音信顧知受騙報探陸恊庭解究顧投稱前情並請究追訊之見証王潤芝朱春生同供付洋時眼見訊之周供詞支吾明府判押限七天照缴洋元再行究辦○包車夫錢泉全在譚幹臣家服役五月二十日將譚之婢女纓桃誘姦拐逃報探解究供稱婢在蘇州天賜莊學堂讀書不難移提請察明府判押候移蘇查明再訊○流氓李阿林在馬路中强攫李王氏金圈報捕解究判押三月逐出租界○婦人錢桂保與錢沈氏向主人許王氏討工洋口角行兇報捕解究判押一禮拜錢沈氏押十四天○流氓徐愛卿王照祿王福卿等在义袋角强攫李海根家山羊两頭報捕解究判各枷三禮拜○顧王氏竊沈陳氏家布衣綢裙各物由捕解辦判 
 
 

Page 20

 
 
　　押官媒二月○陳阿登竊取胡明德衣服等物判押六禮拜（舟） 
[公共公廨晚堂案]  
　　陳守誥控王阿四拐賣妹子與余阿滿妓院内向領不交一案前晚奉帮讞寶子觀明府提訊陳供妹子被王賣與開妓院之余阿滿處得洋二百四十元向領不放求究訊之王供並不拐他妹子伊妻王寶珠開飛雲閣妓院伊妹已往厦門求察訊之余阿滿供妹係陳親自送至妓院取去洋元昨因向討房飯賬陳遂投案誣控求察明府判押候查明再訊陳交保候示○　大號執事陳茂齋圖頼李欽舟欠銀由李投廨禀控前晚奉明府提訊李供伊因急需以棧單抵去銀二千兩後忽逃走由小的贖出祗値千餘兩向索圖頼求追訊之陳供求寛限料理明府判交人銀並保限一月内向原告理楚○徐金氏控姚桂海呑没方單向索凶賴一案昨晚奉明府提訊氏供姑病垂危被姚匿去方單一紙向追不還求究訊之姚供求恩典是單係姚姓之産不難查察明府以供詞各執判押限一禮拜將單繳案再斷（莊） 
[法租界公堂案]  
　　蘇郷人徐世寳控妻蔣氏捲逃一案昨由捕房將兆富里龜王維卿提案王供蔣氏即張月紅前由棋盤街么二堂子掉到小的處包房賣娼帶擋之洋俱由娘姨工人經手小的槩不預聞祗收房飯錢是實　司馬以月紅上期並不供明由么二堂子掉往祗稱以一千三百元鬻與王龜今又稱先在棋盤街協源堂繼在協順堂然後掉至兆富里所有身价是嫁人之價並非賣價前後供詞諸多歧異顯見不實訊之蔣氏供實在蘇州被潘阿連拐來以致賣娼一切均由阿連主持此次嫁人阿連因未得分肥遂串使本夫徐世寳控告求鑒司馬判氏發堂王交保候提阿連到案訊究○劉靜川在漢口拐帶彭譚氏來申賣娼一案昨由捕房將烟鴇湯李氏傳訊據供譚氏係某輪船大司務陳某領來小婦人因其來歷不明未曾收留求察劉靜川之母亦遞禀詞稱兒子在輪船爲領江譚氏係老蔣陳某帶來兒子實不干預司馬判交保限一月將老蔣等交案訊辦○任阿六因挑送無印猪肉拘解公堂判押候交保著交店主到案訊罰後任在押無保且捕房查悉並無店主故於昨日解案請示判罰洋十元開釋○老沙遜收租人戚茂言禀控鄭家木橋春記店主欠租逃逸請示拍� 
賣一案茲拍得洋十五元五角於昨晨投領令具領狀給領（舟） 
[美租界捕房事]  
　　前日有泥水匠二人同入有恆路橋下洗浴一人忽然不見其一即上岸報捕撈屍○西華得路一百零二號倪金書之妻嚴氏席捲衣飾而逃報請捕房查緝○楊蘇氏報被姚靜山紏人來家行兇毁物等情捕頭令於再來時交捕送究○湯阿狗將婦人劉金氏兇毆由捕拘入押候查辦○馬夫姚毛毛擊傷人力車未趙增才頭面由捕狗入斷給飬傷洋子事（車） 
通信 
[總工程局總董來函]  
昨閱中外日報來函欄内載自夏徂秋時疫不少衛生家歸咎於街道不修陰溝汙塞如新馬頭往西公路條石斷折陰溝臭穢不堪總工程局置之不理因是各店各户擬將私街私衖集資自修吉祥弄房主首先雇匠改砌陰溝塡平路石云云此不可不辨者夫上海城廂内外舊式陰溝以里數計之不下六七十里之長若一律改做新式瓦筒陰溝約計工料須銀數十萬两如果地方上人人知公益人人肯解囊其事未嘗不可辦無如說閑話者多肯出錢者少卽如新馬頭迤西公路工程局一再規畫業已定有辦法飭匠約估須銀四千數日兩而日處地方具有熱腸之紳商已願助資興辦因同志無多集款不易尙待舉行夫工程局誠有經理路政之　然上無官款補助下無公款取資徒藉區區數千元月捐養巡士尙不足焉有鉅款專修各處溝渠所望明白富户出資相助如城中黑橋濱也是園濱侯家浜積久汚穢工程局次第塡築至今居户行人莫不稱便蓋由該處紳商集資相助方克成事是故責工程局以鞭長莫及誠不辭咎若置之不理是門外漢之言也至於此次吉祥弄中之事照章應領照會經路政處查出罰工頭洋二元而房主李愼記號夥堅執謂吉祥弄係私弄不必領照會路政處駁以此事弄東西通行非如只通一頭一頭不通之私弄可比前次造屋旣領照會則修路砌溝自應亦領照會該號夥理絀詞窮無可置辦乃揑出衛生大題登諸報紙指此一端爲工程局折梢索詐吾今爲具函者告之日總工程局向分議事行政兩部凡行政部所行之事皆議會諸董議决之件卽如罰款一項亦經諸議董議定罰章行政部照章辦事所收罰款亦必由議董查帳察核故謂工程局拆稍索詐如係行政部個人之事則由個人任咎如爲局中公事則拆稍案詐者乃議董非總董也亦非總董以下之諸科長諸執事也今謂吉祥弄罰款爲拆稍索詐而吉祥弄房主李詠裳先生卽是局中議董是爲李董自拆稍自索詐矣具函者苟一思之有不爽然若失者乎（下畧） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
