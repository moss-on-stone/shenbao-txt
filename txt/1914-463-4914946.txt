# 1914 - 463 - 4914946

 

Page 1

 
 
譯稿 
[德意志與山東（六）廣豐俞潤善譯述]  
德國之雄圖德旣攫得上述二鐵道則并已設之山東幹支線（二百八十二哩）及津浦北段（三百九十哩）合計線路之延長逹於一千五十餘里連亘於山東直隷河南接續於京漢海蘭二大鐵道曁道清津浦南段直將出入黄河流域之貨物而自青島吞吐噫德勢力將漸扶植於山東直隷江蘇河南山西陜西廿肅之七省矣世間往往有謂（德已注全力於山東之經營復不遑他顧）之說此乃蔑視德之甚者也德之有大野心决非跼　於山東一省者常以許可山東鐵道沿線之鑛山採掘毌妨害中國官民所熱望自濰縣至芝罘鐵道之敷設而自勗復予中國官民以諸般利便而得其歡聲故最近遂占有二　有望之鐵道借欵權而得飛躍中原之機矣其有鴻謨也人所洞察夫山東以當於北中國之中軸自古爲中國人所最借重每稱曰（能制北京生命者莫如山東何則儲積天下之大命也中貫渠江淮四百萬粟皆取道焉）使爲此言者觀夫德蟠居於山東壟斷津浦鐵道北段依濟南道口鎭鐵道控制京漢道清兩鐵道依高密徐州鐵道而與海蘭鐵道相連絡依山東鐵道集中此等線路於其策源地之青島諸形勢果當爲何言哉今依日本之力德禍心行將由根而蹶矣 
（四）鑛山採掘 
山東鑛山會社利喜替火狠氏激賞山東者全在其鑛山之豐富耳德人築港於青島敷設鐵道於山東内地目的之一部亦爲鑛山之採掘蓋毌庸疑焉青島之築港鐵道之布設鑛山之採掘三事固如鼎足之勢焉能容其廢一舉乎職是之故德之對於德清協約中曾在山東鐵道線路左右之十哩（三十華哩）擬得石炭及其他之鑛山自由採掘之特權基此特權一八九九年十月十日山東鑛山會社起矣募集一千一百萬馬克之資本從 
 
 
 

Page 2

 
 
事於鑛山之採掘矣雖然迨至收回利權熟熾之時乃將沂州沂水諸城潍縣諸採掘權歸還於中國尋令合併鑛山會社於鐵道會社矣而德之所有採鑛區城亦尙廣大採鑛事業未始非逐年漸赴於隆盛者也 
時評 
[戰外國之利害（冷）]  
交戰之國自後或勝或敗勝者得利敗者受害然而今日視之則皆有害而未有利也交戰以外之國商業停滯金融緊急以普通論亦皆有害而無利也然與交戰國較不戰已爲其利者况乎乘間抵隙以彼交戰國無暇兼顧之時各取其目前之利者又復比比然也 
墨西哥者美洲之多亂國也國内之亂尙未大定而乘此時機廢棄以前之各國條約矣土耳其者歐亞之衰敗國也巴爾幹之役傷痍未復而亦乘此時機廢棄各國之領事裁判權矣獨我中國非但不能於此時間有所得利并於此時間受交戰國雙方壓迫之害何我中國且墨西哥土耳其之不若遠甚也耶 
雖然我之爲此言者非欲我國之以墨土爲法也墨土之舉動勇者不願爲智者不肯爲特以中國若是之退讓而不自警醒以圖振作則所退讓者永無盡期耳昏昏上下其亦稍念立足之點乎 
命令 
九月十六日大總統策令李文紱給予五等文虎章此令 
又令吳楝樞給予五等文虎章此令 
又令財政部呈請將山東騐契徵收得力人員照章給予奬勵等語現任臨清縣知事阮忠模益都縣知事孔繁普卸任即墨縣知事孫鴻運徵收均在六萬元以上卸任蓬萊縣知事明廉現任莒縣知事周仁壽掖縣知事馮樹勛膠知事吳鎭濤徵收均在五萬元以上卸任牟平縣知事任方同現任濟陽縣知事邢延慶新泰縣知事濮賢恪萊蕪縣知事韓履祥汶上縣知事白璘臣單縣知事陳祜福山縣知事陳晋徵收均在四萬元以上卸任惱川縣知事葉錫年曹縣知事蕭殿芬恩縣知事陸淦安邱縣知事孫維鈞現任長山縣知事蔣允仁德平縣知事周爛壽張縣知事周世謙調任棲霞縣知事俞慶瀾徵收均在三萬元以上卸任　平縣知事樂　蟲黨台縣知事于普源沂水縣知事　衍麟平陰縣知事田　口城縣知事丁惟棠陽穀縣知事盛廷　諸城縣知事王正言日照縣知事樊祖　現任齊河縣知事吳福森長清縣知事彭一占肥城縣知事馬復昌陽信縣知事嚴正烺濱縣知事王繼祖鄒縣知事鄭慶萱濟寗縣知事張敬承聊城縣知事王汝漢博平縣知事孫高蔭荏平縣知事徐毅冠縣知事王延　夏津縣知事孫丹黻德縣知事金榮桂諸城縣知事傅恩棣招遠縣知事林今鈺昌邑縣知事王同海臨朐縣知事劉清如調任武城縣知事李書田徵收均在二萬元以上卸任陽信縣知事李煜定陶縣知事孟廣漢泗水縣知事任寀瀾金鄕縣知事張洪　澤縣知事楊兆庚武城縣知事程桂康禹城縣知事時克蔭朝城縣知事章光銘海陽縣知事葛式瀚招遠縣知事伊若珩曹縣知事陳德昌鄰城縣知事武毓禾現任博興縣知事翟肇适高苑縣知事孫丹林博山縣知事丁維啓無棣縣知事吳燾霑化縣知事張大佶滋陽縣知事徐兆　海陽縣知事譚奎翰嶧縣知事王崇闓嘉祥縣知事趙錄策魚台縣知事安永昌鉅野縣知事胡子英清平縣知事秦鼎高唐縣知事胡成立平原縣知事洪臯昌陵縣知事周際唐臨邑縣知事方家永濮縣知事萬大勛文登縣知事丁雙臨淄縣知事郭濂調任單縣知事吳保和徵收均在一萬元以上辦理克著成效應均給予五等金質單鶴章以昭激勸餘如所擬辦理此令 
又令陸軍部呈請將符隊銘授爲陸軍步兵上校並加陸軍少將銜鄭鶴飛朱得才授爲陸軍步兵少校並加陸軍步兵中校銜應照准此令 
戰事要電 
其一（本館特電） 
　　北京電德十四日第三次抗議（一）中政府關於日軍登岸並未正式抗議（二）交戰區域未經正確劃定卽聽日英聨軍有選擇自由（三）交戰區域應於日軍登岸前通告（四）日俄戰爭時之劃定區域兩國均在同一地步與現狀不同此明係中政府之破壞中立德政府不論現在及將來有要求財政上之損害賠償及其他認爲適當之要求之權利 
　　北京電東報電十三早卽墨附近日德先鋒衝突日軍向德飛艇發炮未中日軍本隊現在卽墨北方二十五英里各地點 
　　北京電順天時報稱日兵上陸後使用軍票强抑物價毆打居民此類本屬難免之事但軍票必可兌現損害亦必有賠償雖已由外部抗議日使以爲無須特派委員交涉已令駐館武官與中政府接洽云云 
　　北京電英文京報稱魯省官吏出示徵收民間馬匹似中國爲防衛山東起見或難免於戰爭此實神經過敏之談 
其二（日人上海日報專電） 
　　東京電本日陸軍公報日十二日吾陸軍將校騎兵斥候逐走敵國騎兵斥候後即佔領卽墨白沙河以北未見敵兵僅見飛行機翱翔天空（十五日） 
　　東京電今朝三時紀淡海峽附近有德國汽船瑞茂號（譯音）爲一日本驅逐艦所捕（十五日） 
　　東京電陸軍公報曰吾騎兵主隊已於十四日行抵即墨其將校斥候十三日在卽墨流亭間逐走敵國騎兵斥候十人與以相當之損傷同日已佔領膠州（十六日） 
　　東京電本日海軍公報曰吾水上飛行機第三回偵察膠州灣曾以炸彈擲下敵營青木海軍少佐所統之驅逐艦隊在勞山港强行偵察敵情轟毁敵軍之監視所（十六日） 
　　東京電關東都督陸軍中將福島安正因年老免官任陸軍大將後備役授旭日大勳章遺缺由卸任東京衛戍總督陸軍中將中村覺補充（十五日） 
其三（德人德文報專電） 
　　青島電昨日日兵向青島進發者並無進步此間未見敵兵諸均安靜（十七日） 
　　紐約電茲接東普魯斯省戰爭詳情德軍已在全綫獲勝俄國維爾拉將軍所統之軍共有五軍圑五馬師曾於鐵爾西特至印斯特堡陣綫大受損失被逼由德境退走德國所獲之戰利品極富前在亞蘭斯坦附近敗績俄國格洛特洛將軍之軍仍餘兩軍團曾爲德軍逐過湖地同時亦在里克附近完全敗北退出邊界東普魯斯省現無敵兵蹤跡 
（十五日） 
　　紐約電德國比萊根杜夫將軍已擊敗俄將維爾拉之軍（十六日） 
　　紐約電據柏林消息前兩日内法國曾見大戰德軍在凡爾丹附近得利據巴黎宣稱德國中軍現正在退走德國皇太子險在亞貢山森林就擒惟據倫敦消息德軍今仍安全在陣線一帶佔據極鞏固之地位前敵現降大雨 
（十六日） 
其四（英人特約路透電） 
東京電據官中宣稱日兵斥候於星期日佔據膠州等車站（十六日） 
　　巴黎電據今晚十一時政界宣稱吾軍左翼已與愛森河北面及萊姆西面北面全線敵軍緊接中軍仍在亞貢山末斯河間前進德國政界所傳德儲之軍現圍轟凡爾丹炮台之說實屬不確凡爾丹從未受攻僅特洛瓦容砲台曾受轟擊今已解圍吾軍右翼則無消息（十五日） 
　　巴黎電據今日下午公報宣稱德後軍爲聨軍所攻被逼止守且於星期一二兩日得主軍之援助現沿全線取守勢（十六日） 
　　北京電十六日英外交部來電謂愛森河一帶大局仍佳敵軍曾迎拒數次而尤注重抵禦第一軍團屢被吾軍擊退受創甚重今已於吾軍及吾軍左右法軍之前稱退吾軍曾俘敵二百人 
　　（十七日） 
　　倫敦電據比國干特消息不魯塞爾德國戍軍之力業已增厚現有霰彈砲六千尊排列各大道及各車站（十六日） 
　　倫敦電第一師皇家炮兵旅長芬特萊陣亡（十六日） 
　倫敦電英國俘兵一千六百人已抵英倫（十六日） 
　　彼德洛格勒電俄國陸軍總司令尼柯拉大公爵電稱俄軍已渡桑河下游敵軍仍在退走並未抵禦俄軍佔據格洛特克後行抵摩斯雪克現距泊里齊來塞爾不及一日路程東普魯斯省昨無戰事（十六日） 
　　北京電駐京俄署接官電如下 
俄國任能堪將軍所統之軍在東普魯斯省迅速進行而奥軍又大爲俄軍所敗故德國不得不從西陲撤軍若干自八月二十八日至九月七日德國無日不運入援軍在瑪柴湖地方取攻勢該處衆湖之間有險要之狹道甚多穿森林而過同時德軍又在向側面進發其勢頗猛以侵迫俄軍之在勞登堡戈爾道塞爾樊一帶陣地者掩護側面之俄軍與之對仗阻其前進交戰數次德軍死傷頗衆十四日俄軍全隊退走佔據優勝地位以備續戰 
（十六日） 
　　哈爾濱電彼得洛格勒電局電稱德國仍接續運兵向俄邊進發德國至奥國之鐵路已停開客車塞國里虚來電謂匈牙利官員於離塞姆林時擄去有聲望之塞人百名爲質（十六日） 
　　哈爾濱電俄軍奪獲奥國汽船兩艘平底船十七艘運貨船十八艘材料軍需糧食貨倉及快炮多尊又在加里西亞奪得車二千輌九月九日晚間奥國鐵甲艦兩艘駛近塞姆林向塞姆林及貝爾格萊發砲五十響後爲塞國砲隊擊退（十六日） 
　　倫敦電塞維亞大軍已佔據巴斯利亞之維虚格勒（十六日） 
　　倫敦電意大利巡洋船畢愛芒特號已由沙瑪利倫調至威内薩 
（十六日） 
　　哇太樺電坎拿大第一批急備軍有馬兵兩聨隊同行 
　　（十六日） 
　　倫敦電昨日英皇至海姆浦希爾郡萊特萊慰問英德傷兵（按該地維多利亞陸軍醫院建於一八五五年至一八六三年之間可容病人千名）（十六日） 
　　彼德洛格勒電俄皇電賀法總統法軍勇戰獲勝法總統覆電中亦賀俄軍在加里西亞獲勝且謂法政府深信俄軍不日當能於德奥續獲勝利總統又謂法國决意以全力接戰（十六日） 
　　哈爾濱電彼得洛格勒電局發出華盛頓來電謂駐美德使曾詢美國國務卿白利安君美國願否於和議開始時擔任調人之要務白利安君卽以私人資格就商英法旋知英法目下對於此事全無許意（十六日） 
　　北京電十六日英外交部來電加 
 
 
 

Page 3

 
 
下外間所傳希里戈倫外海一役英兵曾擊小艇及水中之德國水手一節其說完全子虚英國海軍兵士不特並無此舉且下艇冒險以救水中之德國水手蓋彼等嘗於拯救德國水手時爲德人所擊也英兵於水面救起德國水手多人已載抵英倫善加看待（十七日） 
　　北京電十六日英外交部來電謂據德國駐外國代表數人聲稱英國韋斯特明斯特公報曾原諒德軍焚燬比國洛文鎭之舉此實絕大荒唐之言查八月二十九日該報曾日焚燬洛文鎭實一不名譽之舉可以名之曰驚亂而發野蠻之性舍此斷不能以車務必要意料中之口實或其他之辯詞證明其正當也此種舉動僅有心畏不能自保安寗之狂人能爲之勇武之戰士决不爲也該報後復仍主此見並未有所更變（十七日） 
　　倫敦電首相愛斯奎士君今日下午在平民議院宣布已將愛爾蘭自治議案置入律例册彼擬於下度國會會議提出修正議案深望届時可以得永遠滿意之解决繼又嘉讚曷爾斯特義勇隊入現任軍役者之愛國熱誠且謂强迫曷爾斯特政府絕對無此思想政府誠願按理行事不偏不倚云反對黨領袖勞君謂反對黨關於自治議案雖受偏待然於戰爭之際仍將竭其全力設法輔助政府惟將來如再討論自治議案反對黨决不參與政府提出自治議案暫緩實行之議案即經平民議院一二三讀通過（十五日） 
　　開浦唐電台拉萊將軍擬隨南斐遠征隊同行昨晚偕比葉斯旅長同乘汽車歸其别墅行至茄漢萊斯堡附近適有警察注意乘汽車之匪徒多人乃向詰問將軍之汽車不之顧警察由後開鎗彈穿將軍之胸登時殞命衆爲大震將軍於前星期曾在南斐洲上議院發愛國之演說謂彼一身聽令政府調遣捍衛國土如有侵攻者彼將出全力拒之（十六日） 
　哈爾濱電土京電稱土國突然宣布取銷領事裁判權（前電取銷條約即指此事）以增人民對於内閣之信任土人曾絡繹入歐人居留地聚成大羣但此種舉動並不含有挑衅性質土國人民以爲取銷領事裁判權即可使外人離境並可使土人佔得外國商人之地位土國塔𡃤培聲稱外人住於土京者無異住於征服之國不繳稅項以致奪去土國商人同等競爭之權利土國取銷領事裁判權並水與各國協商蓋此權乃土國贈與外人者土國固有收回此種贈品之權取銷外債局之問題刻已停擱俟日後再行辦理（十六日） 
　　其五（英人字林報專電） 
　　倫敦電（由紐約轉）聨軍已復佔領萊姆據未證實之消息聲稱聨軍曾擒克羅克將軍及德兵二萬五千人德軍已在愛森河之北停止退走現正開掘戰壕旦夕將有大戰　　（十六日） 
　　倫敦電（由紐約轉）德軍仍在退走其中軍現望在愛森河併力以戰（十六日） 
　　倫敦電（由紐約轉）德軍現漸退離不魯塞爾（十六日） 
　　倫敦電（由紐約轉）德俄兩方面各稱已在東普魯斯省獲勝俄軍曾在桑河及維斯土拉河所成角形地之處圍困奥軍降服失二十五萬人聞德奥二國失業者日衆人民多抱不平聞德俄海軍曾於波爾的海見戰（十六日）　　倫敦電（由紐約轉）與奥國退軍同行之德兵兩軍團已在泊里齊姆塞爾被圍前十七日内奥軍共失十八萬人砲一千四百尊（十六日） 
特約路透電 
　　華盛頓電墨西哥維拉克羅慈之美兵已奉令撤退美國國務卿白利安君已與英法西班牙日本簽定和平條約（即公斷條約）（十五日） 
[譯電]  
　　北京電日本各報謂中美公斷條約志在抵制日本（十七日） 
　　北京電北京各報登載美政府擴張海軍準備各消息視爲豫備對付日本之朕兆（十七日） 
　　北京電周自齊梁士詒奉命與美國資本家商訂借欵洋一百兆圓（十七日） 
　　北京電順天時報載稱中美商訂借欵一舉業已失敗（十七日） 
　　北京電外交部曾與日使討論日人在魯省發行軍用紙幣損壞田中收成不善待居民各問題兩國政府已派員合商解决辦法（十七日） 
[專電]  
　　北京電昨政事堂内史處統率辦事處凡在府内各機關並分班覲賀餘長官外僅遞銜名袁自製一聨云亡國滅種是余之辜致治保邦匹夫有責 
　　北京電政府將發布三項緊要命令（一）張廣建進獻壽禮申斥（二）劉鼎錫鎗斃（三）凡留學畢業學生准報名政事堂聽用 
　　熱河電熱河軍務帮辦陳光遠頃奉中央命令召其晉京另有公事面商陳帮辦已於前日取道朝陽赴京 
公電 
浙江將軍行署參謀處電各報館鍳昨日貴報譯載北京順天時報稱九月十三日浙江温州兵變等語聞之深爲詫異查駐温各警　隊及該隊所在各地方均極安謐絕無該報所載情事除電請陸軍部就近更正外特電奉聞浙江將軍行署參謀處篠 
要聞一 
[青島戰事談（十六）]  
　　大陸報七日青島訪函云昨日星期此間景象肅然無聲至下午時始聞東洋飛艇翔鳴空際此次重來德人郤能辨認無訛旋在泰郅鎭（譯音介於内外灣之間炮聲轟然向該飛艇而發惟到底行駛何方殊難瞄測城中戍軍紅十字會看護婦等莫不熙攘道左仰首觀天然該飛艇空行高遠彈擊難中卽使萬一有中亦僥倖事耳其來也自青島砲台後面飛過全城然後轉輪而返相離較近各砲台大肆其瞄擊之能事一時砲聲響應極爲熱鬧猶如美人七月四日慶祝獨立紀念之典禮也顧該飛行家並不介意重行駛過全城卒向俾斯麥堡高飛而去此次炸彈僅墮一枚近於斐英爾之家無甚損傷推測德人之心禾有不欲該飛艇與飛航家粉身墜地始以爲快者將來此物爲各砲台眼中之釘正未有已時也青島之外近來多有評議德人僱用華工問題者如斫除砲台前之樹林以及種種防守之預備等八月十九日膠督對於租界境内預備戰事之工役問題曾釐定規則中有一段云凡在境内之德人以及現時僑居之華人膠督均可令其執役効勞在學理上此種權利誠一疑問追憶千九百零七年海牙會開會之時德國首先倡議中立國人民凡在交戰國佔領之地者不應受逼勒之待遇其意以爲交戰國不應望助於中立國惟帶有仁愛性質者（指紅十字會等而言）方可受之無怍其在中立國亦當禁止其國民作此違法之舉是時美國極表贊成惟英法俄各國等多數否認其議遂寢其結果也卒定爲僑居問題不爲國籍問題今按此橋居則例此間人士威言華工本係寄寓租界之中使爲執役孰謂不可探聞德人前此趕亟裝煤之時並未强迫華人相助有華警帶領華工意欲操作旋經當道查悉即行禁止惟從此之後華人掮客常以僱用華工爲言以其餵養較豐工資較厚也現時華工供過於求屏郤不用者已不乏人對於汽車上落人數此間當道確有干涉華人不得過於擁擠之舉動其實華人近來出入成羣當道爲此亦欲藉有以知居留青島者究竟若干聞僅就現在青島工作於道路之上者而言已有七百人之譜云 
　　大陸報云昨日有由日本來者言星期一日長崎有一運船戰日軍一千五百人旋有馬匹無數亦將運去聞皆備爲攻擊青島之用者同日又有汽車滿載馬匹向北而發惟所往何地尙未探悉運船離港時長崎學生結羣相送揮旗歡呼興致殊商近自東京至長崎各車站均有守兵每次汽車必載兵士惟該車並不專作運兵之用而已此外車中尙有偵探若干人盤問外國人操務職業幹何事務有一帮搭客被阻三次蓋疑爲德人微服相混者也迨至長崎該偵探始信彼等確非德人不能爲害遂笑顔相向不復以白眼相加矣 
[德人之俄法戰事談]  
（譯華德日報） 
　　法國戰場無變動昨日本報曾言德國方面旣無消息則法國戰場之局勢必無所變動今觀德文新報十五日紐約電益信吾言之不誤矣惟與倫敦巴黎兩處之電逈不相符耳然此亦足見英法專以捷報爲事也紐約電曰德國陸軍參謀部宣稱法國戰場内德軍右翼現仍在與聨軍交綏異常勇武聨軍圖破愛森河德軍之陣線德軍禦之極力且極得利聨軍每次進攻輒被擊退法國戰場其餘各地之法軍雖努力從戰而無一得有實在之利益德國皇太子之軍現正攻擊凡爾丹至土爾及沿末斯河流域一帶之炮臺全線以此而言德軍右翼是自數日前德國官電所謂其不能不撤退至蘇松斯以避巴黎戍軍圍困以來仍固守其向來之陣地未多退一步也其餘所報告者不但多多且亦足可證明巴黎倫敦等處陸續所公布天下之捷電多而不實也德國皇太子之大本營（日前英俄報告盛傳其已奉命爲東軍總司令而迄今文在此誠屬怪事）若據英國官場報告則已遷至芒特福松查芒特福松乃一小邨在凡爾丹之西北末斯河之西約略計之相距有十啓羅密逹於是益可見德皇太子一軍攻擊凡爾丹一路砲台之說非虚矣而凡爾丹之南有絕路砲台一座曰佶里庫者自前數日之報告由已有失陷之說今更不待言矣其餘各炮台對於德軍田鷄大砲隊之攻擊大抵亦久不能支持故迄今多日未聞其地砲台之抵抗力如何而德國參謀部公然欲力求少留敵人設有要寨之陣地於其身後者因其徒分佔德軍大部分之兵力也至於目前德軍所以逗遛不前之故亦可於是窺悉一二焉現今德軍旣調集新兵力徵召火藥糧餉等縱隊而尤以預備全線上之普通新攻擊爲其首要總之從新大戰之期近矣 
　　割斷英國電線德國巡洋艦隊又有一生存之吉兆舉示吾人焉現在該艦隊究在何處何所司事以及何以能割斷英人之電線等等理由雖未明言而其出現海上對於敵人能多獲戰功亦足可證其無恙矣而其所割斷者據十五日紐约電言即英國太平洋中自温哥華至富士島及澳洲等處之海底線是也噫四個星期前倫敦路透電不謂遠東德國巡洋艦隊已被其圍困乎 
　　俄軍未去法比說德文新報今接十五日紐約來電謂英國陸軍部否認俄國部隊在比利時及法國上岸之說此言或確無可疑之故諒讀本報諸君尙憶日前德國官電所謂德國魚雷艇兩隻捕有俄國運送船二艘滿載俄兵自亞昌晉爾赴比已拖入維廉軍港一事自該二艘赴哇斯丹行至中途被德船擒獲後其餘之俄國運送船遂决然作罷運送俄兵赴哇斯丹之舉此亦人之恒情本無可疑惟嗣後由日本傳來之消息謂俄國軍隊殆已在蘇格蘭之極北邊上岸云云就此兩報告觀之亦不難使其符合蓋英國艦隊本當護衛俄國運送船赴哇斯丹及行至中途方始豁然而悟北海有德國魚雷艇攔阻其路難以飛渡聨是之故爾後該艦隊遂决偕同俄國運送船繞道他路而直赴北蘇格蘭之海口以期安然無險矣不意嗣後仍有二艘爲德國魚雷艇所捕去其中事實倘果如是則俄兵尙未能至哇斯丹登陸之說大可信矣惟英格蘭或蘇格蘭終有一處不能無俄兵耳 
雜評一 
[戰事盲談（十二）（無名）]  
開戰後之第一局面則各交戰國無不由北以攻南俄之攻奥德也德之攻比法也且無不北勝南也十日以來之戰局則忽一變其方向各交戰國無不由南以攻北聨軍之攻德也德之攻俄也且又無不南勝北也此則所謂戰事之局勢一變也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於青島問題之京訊]  
　　新支那報說易新支那報載稱有深於易學者就膠州灣之攻略占取休咎得澤火革之初爻其說明曰初爻象鮮所謂黄牛之革云者乃語敵軍防備極爲嚴重我軍事營局（日人自稱）應十分注意之卦也夫活用各種機械比較的減輕死傷未嘗不可陷落敵塞然將士殊有急於成功之象現外幇卦之兌我軍似將爲敵軍所欺受極大之損害不可不深自警戒我軍有於九月猛進致遭損害之象十月將卒雖甚奮躍然距肉薄之時機尙早十一月諸種之計畫奏功可傳大勝否則自十一月延至十二月旭日旗必能飛揚於敵塞戰事可竣倘再逸此時機則更需一二月之相持亦未可知 
　　英人眼中青島英文北京日報云（上略）多數中外人士所持之意見謂日本之遞哀的美敦書係擴張土地政策之發現於外者彼評論日本者謂日本目擊此次機會之　不可交臂失之藉此可以佔領中國貴重土地之一部且有鐵道管理權山東全省之礦權與之俱來並開一路使日本得造成山東爲第二南滿洲觀日本於將膠州交還中國一節措詞之恍惚即可略知一二（中略）苟日後之事竟證明日本之用意在藉日英之連合以摇動中國領土之保全而不在維持中國領土者則日英連合之價值於以大減矣苟日本果欲於此次戰事增遥其對於英國及全世界之榮譽者必俟至無絕對之必要時即不願一刻佔領膠州且必以最早之機會先證明其不要土地之宣言非言不由衷之談而後可也苟日本欲使山東變成第二南滿洲則不獨有沔日本之名譽即目前與日本交誼敦睦之各國亦將羣生猜疑也各國將生廳有之恐惧日本之不顧食言不顧共同盟國之利益搖思俟機以動以侵入歐洲各國在遠東之屬地也（下略） 
　　電致各使内情總統昨特封交政事堂手諭一道聞係因青島戰機發　之後各駐外公使紛紛來電詢問該處一切情形惟各該使分駐　地遠隔重洋對於該處情狀難免不無疑慮之處故諭政事堂速令中立處將關於青島方面之近情按照報告各節一律電致各該使俾知此間之種種實况以杜各項之謡傳國務卿奉諭後當即諭令該處遵照辦理矣 
　　總統交諭兩案政事堂昨奉總統特交說片兩仲飭即詳加討論茲將其所提之件探誌於下（一）爲山東臨近戰區各地方派兵保護案（附蔡巡按使原電一件）（一）爲膠州方面戰時交通限制案並聞總统所提之辦法凡十餘端國務卿因關緊要昨特將全案提出詳加討論 
　　派員調查卽高袁總統以即　高密兩處爲膠港背面之要衝亦中立問題中最重要之地點昨特面諭國務卿飭由中立處派委專員前往該處調查詳細情形切實報告以備核辦云云國務卿奉諭後當即諭令該處遵照辦理矣 
　　濟南外僑移居近頃政府以德日砲火相交爲期已迫而旅居濟南之外僑難免不因感情而起衝突或混迹而爲偵探等事不唯與地方治安攸　且於執行中立亦將有　　之處擬令所有旅居濟南各外僑一律移居津滬或他處以免此項危難聞今日已以正式公文分致駐京各國公使請其轉　各該國旅濟人民查照辦理矣 
　　咨鈔私人財產德膠州灣總督爲保護尊重私人財產起見曾飭員將膠州灣租借地以内無論德人以及各國人民所有私產詳細調查分别註册以便戰爭終結時或被損失有所根據以爲賠償各情久誌各報茲聞政府以我國人民之居住青島者甚多前清之皇裔顯宦在青島置有動產及不動產者其價額尤巨關於此項財產我國以租借地之故旣不便直接從事關杳而將來該地之善後及種種交涉關於該財產調查册極爲緊要籌議之結果特飭由外交部備文照會德國駐京公使請其轉咨膠州總督將所調查之青島私人所有財產册照樣鈔錄一份咨交存查等語聞德使對於此照會即允照轉辦理矣 
　　議設無線電台我國已設無線電台者壓有北京天津保定廣州吳淞數處而已現聞政府提議以　下膠州一帶發生戰事全魯受其影響亟應在該省適中地點設立無線電台一處以期消息敏捷有主張即以濟南地方爲相宜者未知如何决定云 
[辦理中立之鱗爪]  
　　領海公海條例緩布政府擬制定民國領海及公海條例已誌各報茲詳加探詢政府對於此項條例前本有迅予制定公布以便遵守之議後經詳加討論以該條例之公布於國際上有重大關係斷不可輕率從事决意於此條例未制定之前先調取英法德美俄日等强國規定領海法原文並海牙平和會關於領海問題提議及議决各要案詳加參酌再爲適當之規定以期完全而昭愼重聞前日政府已分電駐外各公使飭令分别調錄各法案尅日呈報故領海公海條例尙非一時所能制定公布云 
扣留交戰國軍火辦法直隷時有扣留交戰國軍火之事但直省向無儲存軍火處所日前朱經田將軍曾請示政事堂如何辦法徐相國當令悉數解交德州兵工廠儲存故前者在獨流鎭扣留某國軍火八十四箱又四十八件及韓家墅所扣德國軍火十五箱已一併遂交德州兵工廠儲存戰事終了再行交還中立聲中之東省現狀 
[奉天方面]  
調查蒙古情形　將軍近奉總統府電命聞歐洲之亂我國對於保守中立已認眞舉辦惟值此時間内外蒙事亦關係緊要外蒙劃界已派專員前往會同俄國舉辦惟外蒙俄兵已撤庫倫對於此次劃界有何舉動對於中國抱何思想及内蒙各旗近來之情形該將軍等均宜趕速詳查逐一電復等情聞張將軍除與三都統磋商派調外並電咨吉黑兩將軍遵照辦理 
又頒緊要電令自宣布中立以來中央迭來要電飭令妥愼辦理關於中立各事宜乃上將軍初八日又准統率辦事處頒到要電内開令將所屬境内各交戰國陸地兵隊經過情形及軍艦駛行海面情形逐日察報一次如在中立地域内交戰國無論否陸軍或兵艦有轟擊情事務須盡力排解云云 
[吉林方面]  
黄天敎案將審蔡國山龍海和尙以雙陽黄天敎之關係被覊縣獄初定罪名干陸部駁詰提省覆訊等因已迭誌本報茲由宋知事派警十餘名解送到省已於初十日投交軍署聞孟將軍已遴委科長成鳳韶氏承審查蔡國山年已將邁聞其往歲亦曾置身政界究何所圖而欲藉妖敎邪術希望非分人不能知或謂與宗社黨有關或詣與亂黨勾結究未知孰是一經訊審當不難水落石出也 
　　日俄戒嚴近狀長春頭道溝日本附屬地内近因歐洲戰潮波及東亞謡言四布駐長日領恐有匪黨謀亂特重下戒嚴令通知憲兵守備各隊無論晝夜派兵沿站梭巡並每晚自十鐘起至黎明止不准旅客往來以杜禍萌長春二道溝之俄站向駐兵隊悉奉調回國後因兵力薄弱復由伯力等運來新兵二三千名分配各站駐守現因該站護路崗警甚稀難免顧此失彼故該站長呈請總管那恰里尼克添設警兵業蒙照准刻已增加岡位矣 
龍江方面 
日本運兵北上黑省昻昻溪站係中東鐵路赴俄必經之點故自歐亂發生每有由該站經過之俄兵茲悉該站於初七日午後七旬鐘由南滿開來火車載有日兵三聨隊軍裝極爲齊備至站稍停即開車北上其所往地點未經探悉 
　　俄路交通復活自歐亂發生西伯利亞之火車除官車運兵車外其搭客運貨等車一概停駛故尾次之車由哈回國之英人及俄婦女等均半途滯留現聞西伯利亞之火車搭客運貨已照常開駛直逹俄京 
[山東大水三誌]  
　　據周村消息云連日由黄縣掖縣因受兵禍之災避難至濰縣者甚多然值昌邑一帶水災徧地汪洋進退不能其顛沛流離之狀况直令人傷心慘目不忍聞覩又據東來者某君言此次水災爲數十年來未有之變昌邑離河壓年潰决自不足怪所異者潍縣之白狼河自清嘉慶年間曾爲鉅灾一次至今百有餘年未至氾瀾若是某君又言此次自膠縣來西至濰縣見沿鐵路兩旁皆成澤國老幼婦文呼號慘但之聲直觸於耳鐵路土軌之衝毁者已有六七處自東來者皆用小摇車節節而至水之最甚者以膠縣昌邑濰縣爲最烈平度高密等縣次之據聞膠縣淹没百餘村莊昌邑淹没百餘村莊濰縣淹没數十村莊蓋東西三百餘里南北百有餘里在在皆浜水也田園廬舍已盡諸洪水澎湃之中矣濰縣東關外之廣文學堂係敎會所立者亦受波及又聞自兼旬大兩後濰縣高密兩縣河水暴發濰縣城西之小圩河城東之白狼河隄防開决平地水深一二三丈不等高密則蔡家莊一帶被淹數十里蔡巡按使接該縣電信之後即飭知財政廳濰縣准給賑欵二千元派該縣烟捐局委員張嘉澍會同辦理高密亦准給賑款二千元飭縣商請駐紥高密之紅十字會員會縣散放以期迅速 
[歐戰之影響於湖南]  
　　劉巡按昨有致北京中立處薩處長長電一通約一千餘字聞係條陳中立事件並聞中立處薩處長昨亦將新編密碼電稿寄到並聲明以後凡關於中立秘密事宜卽用此項密碼云 
　　因歐戰離湘之外人據調查共一百零五人計德國四十三人英國三十四人瑞士十人奥俄法匈等國共一十八人 
湘省造幣廠前曾向某洋行訂購紫銅三千餘石業經收用者僅一千石現因歐洲戰爭交通梗阻此項銅條迄今尙未運到造幣局需用甚急只得暫向湘記煉銅公司購買以應急需 
劉巡按自任事以來適值歐戰發生故抱定減政主義凡各機關之可以裁減者無不立予撤銷以資節省如學校則擬將公立第一第二第三三女子師範學格併爲一校其中等農業工業商業三校則各自併入該科高等學校（如中等農業併入高等農業等）刻已令行政務廳妥辦法如礦務一事湘省官鑛本已開有二十餘處年必虧折數萬或十數萬劉巡按主張招商開辦公家征收租金爰議將已開之二十餘處及未開之六十餘處一併招商開採撤銷官辦昨已令飭官鑛經理處妥擬一切矣 
[鄂中近事紀要]  
　　將軍請假五日叚將軍日前因夫人仙逝悲悼過甚特電呈總統請假五日所有行署日行文件概委參謀長宋玉峯代理現在喪事已治理將畢特於十四號銷假照常辦理軍務矣又將軍以夫人靈柩不日即須運回皖省亟應早爲預備一切昨特派副官卞厲青即日赴合肥原籍佈置并令順便至　慶謁見倪將軍商議公務 
　　總統壽辰慶典本月十六日爲大總統壽辰已由將軍巡按二署分别函飭各官署局所停公學校停課軍隊停操各一日並由警廳商會通傳商民人等一體懸掛國旗以誌慶祝聞軍巡二署十三號已結綵張燈舖陳一切而長街司門口各商店亦於十四日起高懸旗熾其殷實之洋廣貨綢緞首飾各店且多穿花紥綵以競熱閙頗見承平氣象 
　　嚴訊黨人近聞沔陽新堤鎭及彭家場近已破獲亂徒機關二起拘獲黨人八名業已先後解交軍法處在案茲聞程處長迭次提訊各犯證據如　委狀關防等件均已視爲確鑒原無研訊之必要各人供詞亦謂此次在各處組織機關的係受孫黄指揮聨絡駐紥外縣軍隊及退伍軍人以便乘機起事希圖破壞又以省垣查拿過嚴迭經破獲故此次改變方針絕不在省坦重蹈覆輒云云現程君業已分别定案呈請段將軍批下後即須分别執行死刑 
　　電燈機爐炸損武昌耀華電燈公司原有機爐二座附設巡按使署内第一座裝燈區線自漢陽門逹司門口至火巷第二座自武勝門逹察院坡後長街至蘭陵街路燈商燈安設甫備惟第一座爐機損壞時聞前月炸裂寸餘徑口修理三日始得開燃十二號正在吸氣時忽因電力太猛復將爐鍋炸壞較前更形危險正集技師機匠開機整理無如緩難濟急吕巡按當命庶務股購辦洋燭分發各科辦公至二堂宜門以外則無一線光明武昌縣署官錢局亦如之各商戶均紛以洋油燈濟急而先後往該公司請問者數十人均被巡署衛隊阻止甚形煩惱 
廣東之羣稅如毛 
　　（一）品茗捐政府曾通令各省官廳不准抽及苛細雜捐惟粤人之有承捐瘾者則不惜重金巧立名目多方嘗試日前有人呈請承辦省城河南佛山各地面品茗捐每年認繳餉銀三萬六千六百元現又有謝逢春陳廷光王少華等具呈巡按使公署加餉承認每年認捐銀八萬四千元其章程擬每檯一張抽茶價二盅如每盅八釐則抽分六每盅分六則抽三分六以此類推茶檯以二尺四寸爲率逾率加五計算逐日往收逾五日不能清結加倍懲罰十日不能清結勒令停業凡街邊所擺茶檯不及五檯者免抽倘藉此取巧從重懲罰懇請核准云云聞李使以所認餉數雖較余家慶爲多而所議抽則亦較余家慶爲重此項品茗捐能否歸商承辦抑照章妥議章程招商投承之處昨特飭令財政廳核議詳覆并聞嚴廳長以庫欵雖然支絀惟又恐惹出無窮騷擾擬即據覆李使然說者謂當今財神有力恐終不免於抽剥也 
　　（二）横水渡捐省河南北以及東南關各水　横水渡捐近經番禺知事准商承辦但此捐其細已甚以故事後船戶紛紛禀訴茲財政廳因特另訂章程定期九月十五日傳集各商照章投筒一般具有承捐癖者當又有一番運動矣昨有胡李兩君投函報界公會云省河南北横水渡捐苛細已甚而奸商屢次運動瞒禀官廳藉口報効警學兩費專利承抽小販貧民因此疊起風潮反對承商緣本堡向章數百年來渡費均二文年來好商承抽渡捐再加一文共收三文本堡居民經已集議反對減收以便貧民小販今又復商承收捐本堡七十餘鄕大集會議决議渡費水路定額三文誓不交四文無論何人承抽本堡决議交收三文而已倘若勒交四文本堡必設法對待以爲承抽横水渡捐者戒河南七十二鄕代表人胡兩州李子其上 
　　（三）缸瓦捐佛山來電云　按使財政廳南海縣知事　陳起文等冒用四邑行商名義瞒准規復奉　有案之石灣缸瓦規費扣留船隻重抽病民合行憤激乞放行并　撤銷嚴究詳情續禀回邑缸瓦行商李　伍逹等叩 
　　（四）窰捐　江縣屬地非富庶貧民遍地其以製造磗瓦爲業者更不知凡幾不料近有商人張本生認繳該邑中學經費銀八百元元承辦該邑窰捐縣知事不加詳察遽行批准以致　邑譁然謂此區區捐費在公家所得無幾而一般藉此爲業者則已受累無窮因即集衆公决舉派黄逹朝等來省分呈巡按使等懇將此項窰捐取銷俾蘇民困特未知能否邀准耳 
[浙垣最近之天時人事觀]  
　　公債與協欵十五號爲抽還愛國公債劵之期是日假座杭總商會由巡按使派委屈君義蒞場監視財政廳長張詠霓財政委員鍾寅賓等均到會參觀者憑劵入場二時始掣籤照章就公債劵額掣出十分之一計五萬元於九月末日起至十月杪止憑劵兌現掣畢由總商會總理顧竹溪君要求財政廳長以兌現之期僅限一月遠道者難免不及之虞不如將 
至十月底字樣删去總任隨時時兌現較爲便利大衆贊成業已改爲自十月一號起隨時兌付矣 
協濟中央欵項九月份業經解部洋十萬元日前張財政廳長因迭奉部催擬再續解十萬遵照屈使飭令先生詳請核示茲悉屈使據詳中央待用甚殷固應源源協濟惟近來浙省金融異常恐慌上月金庫結存僅得九千餘元大有自顧不暇之勢前欵項自應暫從緩解宜如何兼籌並顧另行設法將尾款先行解部之處昨已批飭張廳長通盤籌畫詳加核議再行詳候示遵　　風災與潮患十二十三等日颶風怒發迭據外海廳縣報告馬蹟山洋面商船失事者九艘損失在二十萬左右寗波江北岸碼頭水深盈尺江天北京輪船暫避風不進口岱山奉化定海玉環等處風災尤甚房屋坍塌者不計其數鄞縣署圍牆崩十六丈晚稻大半摧折飛雲島及横陽館一帶人口亦死傷不少 
海寗鹽平塘工入秋以來迭遭大潮損失頗鉅本月望汛後潮勢日旺日前又遭東風直潑塘面浪商數尺沿塘各工甚遭損失泰山一帶羔字號石塘缺口甫在釘椿此次兩龍頭被潮水冲刷風浪鼓盪續頗有坍卸較前增加一丈五尺有餘底脚幸未走動其餘如空谷憎念等字號石塘底脚被潮水冲刷椿脚顯露椿身已高出土面四尺險象環生當經朱局長督飭在工人員晝夜搶修矣　 
[蘇垣搜炸彈續聞]  
蘇垣水警第二廳偵探金月樵等在天福棧拏獲炸彈及手鎗一枝符號十三張解廳各情已記前報茲聞此事廳長以目下水陸各處軍警搜檢已如星羅棋布何能再有此種物件運入且前次西善長巷鴻泰棧内之事據報稱黨人甫走數分鐘僅獲炸彈亦與此次之事情形相同何若是之巧耶故即傳該偵探金月樵等進廳面詢情形後即交司法科訊究當經司法科王科長提棧主方榮生訊明供情先將方榮生交保仍聽候訪查察奪並聞該客棧向來私賣燈吸在　間旁砌有夾弄煙客皆躱在夾弄内一任吞雲吞霧無人知覺故生涯頗稱發逹此次偵探搜查各房間之時人多聲雜勢甚洶洶該棧主方榮生之妻 
 
 
 

Page 7

 
 
某氏婦及某旅客在夾弄中聞警逃出適被一併搜獲當時某氏婦自　赴　受罰故僅將某氏及烟具烟土烟膏等各物交該區巡警解送陸警廳審訊某氏堅執供認有病私吸遂判罰洋二十元保釋 
[揚州之匪與黨]  
　　揚由分關被刧江邑東鄕白塔河地方原設有揚關分關於十三日夜間忽來匪徒多人明火執仗將稅銀擄掠一空並傷號房目兵等數人另有該處陳姓藥舖趙姓布店同時被刧亦係該匪乘勢刧取現謝知事准揚關報告當派承審員汪筠前往　勘矣 
　　黨人隊長被捕駐揚陳團長兆豐偵悉黨人僞稱江北支隊長盛得富即盛三匿於鎭江第一棲旅館秘密運動乃於十三日特派心腹兵士渡江將盛得富捕獲解送縣知事署由張旅長派委劉參謀會同謝知事研訊供稱受僞第二軍軍長張某委任不諱盛係湖北人前曾在揚軍充任水師領哨取銷後遂投入黨中聞將處以死刑 
[戊戌六君子可以瞑目矣]  
　　中國政治革新實始於戊戌民國崇德報功允宜先行表彰戊戌六君子之遺烈日前四川陳廷傑呈請優卹楊銳劉光第一案業經國務院批准並由内務部分令湖南福建山西廣東各省民政長造具譚嗣同林旭楊深秀康廣仁各事實清册嗣據各該省民政長先後分别造具事實清册呈送到部内部復加查核日昨呈請大總統懇請明令優予奬卹准於京師建立祠宇並將事實宣付清史館立傳以彰崇報已於九月十日經總統批准茲錄原呈文如下（上略）竊謂貞元運會有開必先當夫中原鼎沸國事俇攘朝野方無所依歸風雲乃蔚其玄　於是篤生賢哲抱不屈不淫之節秉先知先覺之資將欲剖判玄黄經綸雷雨自任天下之重必先天下而憂不幸明夷蒙難沈族亡身論其當日雖鑠金集矢以何辭觀之後來實旋乾轉坤所自始此其舍生取義守道不回自存精爽於千秋宜報馨香於百世如先烈楊銳留劉光第譚嗣同林旭楊深秀康廣仁等世所稱六君子者生逢變政誼切得君感激忘身日斷更化或陳伏闕之書或進撤簾之奏蒼生前席方入告於嘉謨赤舌燒城忽横罹夫慘禍暦火憂深廻天力盡幾至寃湛十族驚傳瓜蔓之鈔於時逮者六人適識黄芝之獄漢家黨錮唐室清流等量齊觀古今同慨茲者共和改建先民是程天地之道一張弛跡其新基之萌兆允宜遺烈之追思本部奉大總統明令飭查優卹並於各省送到譚嗣同等事實清册詳加覆核事皆翔實詞無溢美謹據情呈請明令准予楊銳等於京師建立祠宇並將事實宣付清史館立傳以景前烈而闡幽　（中略）庶幾旗常有耀爼豆常新唐旌十哲允傳懿美於方來宋傳三臣式播謳恩於未艾云云 
[政海拾聞]  
　　司法部將行普通甄别八日司法部文官普通甄别會通告云本會現在舉行文官普通甄别凡曾任本部主事一年以上因本部變更官制於上年十二月部令停職者均在應行甄别之列除劉倚二十一名業經該員自行禀送履歷等件外爲此　單通告即希各員於十日内將詳細履歷及證明資格書類開送到部以便分别審查特此通告計開王曾德趙　彦黎桂森譚奇芳朱鵬吕博文張鳳　張元春梁元漢舒翎 
周偉李嘉續王彦藻 
　　王璟芳氏赴美起程王璟芳氏於月前返京已將在粤辦理一切情形報告政府惟王氏前此原奉有調查財政之命自去秋出京曾經將山東浙江廣東福建等省財政一一調查完畢適政府有擬派人調查美國財政情形並有其他計劃因王氏旣已回京遂派令其前往業於前日（十二）早起程由津浦車至上海再由日本放洋至美其同行者爲京張鐵路局局長蔡序東云 
　　分獻陪祀人員派定今陰曆八月二十七日爲祭孔之期其一切籌備事宜業經大總統派定内務敎育兩部會同辦理届期總統决定親往致祭其分獻陪祀人員已由總統於昨日（十三）派定不日即可發表探其分獻係派特任簡任官特任者派定平政院長周樹模内務總長朱啓鈐等八員簡任者派定政事堂右丞錢能訓參議伍朝樞等十二人陪祀則係由各部院每機關派薦任官四員其服制則係用政治會議議定經禮制服通過之祭孔禮服云 
地方通信 
[蘇州]  
　　慶祝總統壽辰九月十六號爲大總統壽辰蘇垣官場應行在本署前用紅緣布紥綵掛燈（除去松柏以爲此係素物）並高懸五色國旗又在植園内布置一切陳設禮堂通知本城文武各官員及紳商各界於上午十時舉行慶祝典禮並備酒筵邀請駐蘇日領及蘇關稅務司郵政稅務司等一同觴誌慶文武各衙署局所均停止辦公一天學校均放假一天並經警廳商會預行傳知商民届時一體縣旗掛燈惟市間僅見有五色國旗而掛燈結綵者甚爲寥寥 
　　停職律師之救濟方法日前司法部部騐蘇省律師資格批廻内以朱祖壽沈兆九張文炳宋肇琪潘志岡羅蓬瀛金石聲宋銘仁馮毓慈陳邦燦史久燕羅永清十二名均係江蘇法政學堂畢業未據敎育部移送核准該校畢業名册指爲不合格將律師證書扣存部中等因茲悉朱祖壽等係蘇州海宏坊巷前清法政學堂官紳班生在辛亥秋畢業共有二十九員正在造册請憑之際適逢九月十五日蘇州光復旋經各生等再三要求經該堂監督朱古徵君於九月下旬將畢業名册並由堂代塡文憑二十九遂挽人央求前都督及提學司將撫臺提學各印加蓋後文憑則發堂轉給名册則存都督署惟是時蘇州甫經光復南北隔絕故此項畢業文册已作爲都督署字紙簍中之資料矣日昨各停職律師等齊集鐵皮巷潘志岡家會商救濟方法聞議定仍要求前監督朱古微君出爲維持一面　集同時畢業各人文憑照錄名册具禀巡按使請補行逹部惟同人星散恐一時不易調齊終歸無效云 
[松江]  
　　委定敎育欵產之管理人敎育欵產經理處曾由各市鄕學董及縣視學學務委員開會公舉正副董用投票法加一倍　舉　得六人呈請縣知事周君　任茲已擇定郁崇光爲正董朱慶成孫家相爲副董已各給委任狀正式宣布矣　 
　　鎭守使委閱警操楊鎭守使訂期校閱警操曾誌前報　爲天雨所阻改於十五號委參謀官僅同縣知事往　警察上操者計得一連左右步伐道退頗爲嫻習參謀官即傳鎭守使命奬洋一百元各警道謝面　 
　　省吏委訊盜案東門外前出盜案三起均經破獲當道擬從東科罪而省吏重視案卷特派　委員來松專訊此案内有某盜不認施以種種嚴刑仍遊移不供未知作何辦理也 
[揚州]  
　　敎育會推舉職員江都縣敎育會擬於本月二十號午後二時在圖書館會所開特别會公推當敎育會評議員二人議員二人縣敎育研究部主任一人先期發送傳單俾臨時召集云 
　　大隊飛蝗過境江邑徐凝門外陽家窪地方於昨日（十四日）忽有大隊飛蝗層千累萬由東北向西南飛去直至晚間尙未過　該處鄕民因其毫未傷及田禾即有停翅者亦僅略食草葉鄕民因之感激靡不焚香感謝云 
[南京]  
　　長江添艦駐防長江一帶本有建安建威湖　等艦來往巡弋昨馮上將軍恐長江上下游船隻私運禁品違反中立義務復添派江亨兵艦一艘專司巡察以防疏忽 
道尹兼理執法馮上將軍以寗垣爲重要地點誠恐匪黨混迹已飭各軍警加意嚴防昨特加委金陵道尹王舍棠兼理軍政執法以便遇有擾害治安之事迅速辦理 
　　籲請勘災賑濟丹徒縣境近因亢旱成災鄕民困苦聞昨已公舉農會長洪小農君爲代表來省面謁巡按使將災况詳陳　請即日派委查勘撥欵賑濟 
[杭州]  
　　商會請展江墅路線杭州拱宸橋商會總理謝錫嘏君昨致函　嘉路局略謂浙路江墅線同人周歴原野察虔地勢宜於老相公廟前已　之軌道起至湖墅通中之大王廟止添築路線一條計長徑路約三里餘由大王廟接至拱宸站約長二里合共五里路綫所經除塘河須築鐵橋以外並無大河闊港市廛房屋此路若成不獨湖墅商業可以保全即臨安餘杭各鄕鎭交通更加便利相應咨請檢查前案迅予詳請交通部核准辦理俾商務交通兩有裨益云云 
雜評二 
[星學家與易學家（默）]  
　　昨轉譯孟買報某星學家預言歐洲方面各交戰國之吉凶謂觀行星氣象戰事無久延朕兆十月第三星期可望媾和人方詫爲奇聞且以某星學家不及一占東亞方面之星象爲憾而不謂日本之支那新報又紀有某易學家之預言矣其言謂占得澤火革之初爻青島敵軍防備嚴重觀外卦之兌九月中日軍恐遭損害十一月始大獲勝利延至十二月則旭日之旗必飛揚於敵塞云云是星學家預言歐洲戰局之告竣在十月中易學家預言東亞戰局之告竣則將在十二月結局均不出今年何今日預方家之多也 
其將藉此以鼓勵國人乎抑以預揚已國之榮譽乎觀其所言皆由心理中希望而出也於星易何有而騐否又奚足論哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美博士李佳白上日本内閣總理大隈伯書]  
譯九月十七日大陸報 
伯爵閣下佳白憑人道主義思爲青島六千德人弭屠戮之慘用敢致書閣下惟垂察焉佳白近爲此事曾屢著論說於各報第所收效果甚微不過聊以啓發人心使知維持人道反對屠戮之慘已耳但此等議論要必爲貴國人所厭聞今佳白特上此書不知閣下果肯致力以維持此和平之大局否此鄙意之所深切盻禱者也閣下具正大之眼光挾博愛之主義負遠到之見識佳白逖聽欽仰已歷多年知其馳譽五洲自非倖致至閣下之對華政策力主誠懇以冀兩國睦誼之永固尤爲各國所歡迎前數月側聞貴國大皇帝命閣下總理内閣佳白及各國友人竊以爲公義之顯將於是乎在矣閣下爲貴國和平會會長其對於歐洲與東亞自必主張和平若佳白之聨合中外以創辦此尙賢堂並聨合二十國之人以籌辦萬國博物　其宗旨亦不外乎此故佳白敢本此旨以個人名義上書閣下而無藉乎多數人之參與也且佳白今所陳述者要皆深切著明絕無模糊影響之詞旨惟閣下鑒之 
佳白惟主張和平故對於貴國之宣戰於德是否受英之請託要無從明白其宣戰之理由按日英同盟條約若英在遠東被人攻擊貴國自有相助之義務否則英在歐被攻而在亞不過蒙間接之影響貴國要無煩藉口謂有加入交戰國之必要也夫遠東和平之妨害不原於德國而原於歐戰若以此爲德罪亦必以此爲英罪德戰艦之捕俄商船以歸青島固也然爲不平之控告者應提起自俄而於英乎何與且英旣以中國海商務被損故哀號於衆自不必特派戰艦以捕德商船至十餘號之多以大損德之商務也且不解英以中國海商務之停滯何獨歸罪於德更不解英以德捕一俄商船故何遂據此以爲開戰於中國海之理由即此爲已足乎夫使中國海設爲英之北海當然有戰爭之必要今中國海遠在亞洲附近中國則在英自當免其戰禍之蔓延以免爲友爱中國之累卽使德人在中國海果有侵損英國之舉亦不必定以兵力相角耍無難於戰畢媾和之際責令賠償且中國初意欲使中國海爲中立之區域而不圈於交戰線内苟使稍寛時日此議亦不難於實行故英德之以兵力相見於中國海終非不可免之事而實英之有心以蹈此失也 
歐洲之戰英縱有意使其延及東亞然旣有俄法二協約國之助不當再牽引貴國以入此渦漩并以惹起連帶之關係且英法俄即以爲在中國海有不得不戰之勢而攻擊青島之舉自公衆觀察終以爲無可解之理由也蓋若威海衛若香港自德視之旣無所恐怖而以爲有攻擊之必要則英法俄之攻青島自無理由可說耳德兵艦之離青島在三閱月以前旣不能爲害中國即其修砲台治要塞其目的亦純然在於爲守而不在爲攻有保護之行動而無攻擊之行動對於中國要毫無影響蓋外人在租界治守具無可怖惟外人爲攻租界而戰乃可怖耳英法俄三國即以爲在遠東亦不得不與德戰而有攻擊青島之舉然在大多數之外人及英人亦羣以爲不必牽及於貴國蓋於歐洲交戰國之内而再加入一大强國如貴國實爲世界所創見自必有大妨害於中國之和平及其權利其損失當較德爲尤重也夫使各交戰國置青島於不計以迄戰事之終了或由貴國攻破之或由貴國及聨軍攻破之要皆與歐洲之戰局毫末無關不過徒奉貴國於他日戰事結束會議條件之際得有發言之權耳故此等舉動第爲協約國○○給貴國加入戰國之籍口而不得視爲有可信服之理由也蓋使貴國加入戰局就中國之地以戰而不就貴國之地以戰非不得已之舉乃可以免之舉且美國旣偕南美洲各國竭力以杜歐戰之攬入若貴國亦偕中國竭力以杜歐戰之攬入實爲莫大之光榮亦爲和平事業之莫大機會此種機會如明霧然在歐洲已被烈日所揭若東亞則猶在氤氲之使貴國乘機而與美國共圖之不第可爲提倡世界和平之在首領亦可表示實爲中國之摯友　蓋貴國欲發生善感不在示中國以威武之舉動而在導中國以文明輯睦之路也　 
　　即就貴國言雖亦以爲戰事有不得不延及東亞之勢於是乃有圍攻青島之舉然各國人對於此舉及預料日後屠戮之慘實有不慊然於心者吾人舉僑華之德人素多相識其中有經商者有在俱樂部者有爲敎員者有辦友誼招待事者有盡力於慈善事業者要皆與吾人聲氣相求誼若昆弟吾人今敢爲茲事下一斷語曰青島若被何國所攻破屠戮何國决不能得世界之光榮且必爲歷史上予人可憎惡之污點其足以得此光榮而永爲作史者所誇譽以垂萬世而作模範者惟此青島中英勇沈毅死守不去之豪傑耳故使英人對於此事有若何之參預則英之名譽亦必有若何之喪失也 
總而言之青島之存亡旣與歐洲之結果毫無關係故佳白敢以極誠懇之心請求閣下爲一主張和平維持人道之大偉人立命國人停止圍攻青島之計劃并祝閣下當此耄耋之年盡心竭力保持友愛之誼永保世界之令名於不朽并使貴國恪循天理毌徒從人慾當以公平輯睦之道待中德及世界各國當爲提倡世界和平之領袖無爲助人殺伐之贅旒是則區區之所切禱者也貴人事繁無勞賜覆惟執事實利圖之佳白謹啓 
[海軍保守中立之布置]  
聞駐滬海軍司令部前日接烟台林左司令電稱查烟台附近之登州長山及大小二欽島各港灣均與戰線毗連現旣將龍口劃入交戰界線之内則登州口等處皆爲防守扼要之區自應多調軍艦駐泊以防各交戰國之軍艦駛入中立國領海請速抽派軍艦數艘駛烟聽候派往各要隘防守等因昨李總司令已面請劉總長核示矣 
[法總巡回國從戎]  
　　法捕房總巡藍維藹君向隷軍籍已受三道金線中佐之職茲因歐洲戰事方般自告奮勇回國効力所有法總巡一差擬以三道銀線西探目石維也搜充業經禀奉法總領事甘世東君核准即飭石君代理總巡事務昨晨藍維藹君即將總巡捕房一切卷牘移交石君一午一時藍君偕石君均穿戎服同蒞顧家宅法兵房傳齊中西包探巡捕等由藍君諭令勤愼辦公均聽代理總巡石維也君之節制諭畢各當差人均唯唯而散聞藍君尙須擇期起行云 
[紅十字會在魯之消息]  
中國紅十字會因青島風雲緊急特擴組魯省分會多處聞已推定烟台分會理事長陳綺垣青島分會理事長尉禮賢萊州平度分會理事醫長傅稚谷黄縣分會理事醫長艾體偉海陽臨時分會醫長顧林森濟南理事長莊鈺其餘在戰線接近之處由各該分會分駐救護醫隊　　又聞沈會長昨接駐滬日本總領事有吉明君函開前因貴會遣派救護醫隊赴魯囑爲介紹業經照辦今日午前十時半接本國駐烟台領事松本君來電稱中國紅十字會救護員已於本月十六日到當即通知本國日本總司令部設法保護等因合即轉逹以慰厪注云云 
　　此爲紅十字會副會長沈仲禮君祖餞救護甲隊全體隊員瀕行時所攝之影 
[實行資遣失業小工]  
　　淞滬警廳徐廳長因邇來本埠小工之失業者多至一二萬人恐爲匪類誘惑擾害地方詳請齊巡按使資遣回籍口記本報昨由三區二分署報稱查得境内有此項小工數十人以湖南湖北安徽山東等籍者爲多特即彙送到廳請爲發落即經廳長分别籌給飯資購買船票派警伴送上船各回原籍 
[齊巡按使之敎育方針]  
　　前江蘇敎育司長黄韌之君於本月十三日由滬啓行往東省調查敎育狀况道出江寗進謁齊巡按使談次齊使即言江蘇敎育之成績爲各省冠吉林遠不及余此來知敎育重要苟能力所及定當盡力維持惜江蘇此時困於天灾經濟較困難耳又言生計爲第一問題余以爲宜注　實業敎育必使人人有飯吃否則徧天下人爲士而無農工商不成爲國又言今之學生尙不免趨重於功名舊章小學畢業給以秀才中學畢業給以貢生爲最誤人其實人生最要衣食住而已等語黄君聞言頗然其說並深信齊使對於敎育懇摯之熱忱實足爲吾蘇學務進行之左劵云 
滬海道尹曁上海縣知事奉江蘇巡按使齊耀琳君通飭云案查江蘇敎育與辦最早民國建設經省行政官廳之督促與地方人士之提倡凡關於省縣市鄕之敎育事業系統旣極分明經費益臻寛裕學校舉學生數據第一届之統計二年視元年增加幾及一倍東南文化莫盛於斯惟自去年以來中更兵事地方凋敝財力竭蹶致全省銳氣方張之學務不得不洄　於維持之中此固時勢所迫非得已也本使恭膺任命巡按是邦旣深知蘇省敎育幾經保育扶持幸維現狀而又確信我華立國大本非注重國民敎育無以溥人民之生活非注重人才敎育無以策國家之富强故對於省縣市鄕原有之一切建設極願竭其熱誠繼循前軌俾全省敎育前途日臻於發揮光大之域但恐各屬官吏當本公署新舊交替之際妄事揣測停滯進行此念一萌敎育上即受無形之損碍爲特明白宣布凡本公署前頒之各項令飭以及本省單行之各項規程各道尹各縣知縣知事應各就其職務範圍率同所屬一律照舊認眞辦理本使再當督飭本公署主辦敎育行政人員就本省或各該縣力之所能爲者相機設法力圖擴張務使敎育前途勿僅以維持兩字而止惟舉辦敎育擴張固屬美名然使僅求學校數與學生數之增加而於轼民敎育與人才敎育之實際竟無所補則是虚糜公費而受社會之訾其害猶小空談敎育而誤國家之大本其禍實大故論學校效用非於整頓一方加意注重則擴張亦復奚益今者學年已經開始特照本省城法派遣省視學議决本届視察注意要項期出發分赴各縣道視學係屬新設亦經招同集議一致進行總以認眞查察學校内容爲主各縣知事應並飭知縣視學及各市鄕學務委員於境内各項學校遵照規程勤加考察嚴加干涉務使省道視學以至學務委員如身使臂如臂使指各以整頓改良爲惟一之宗旨斯擴張不尙虚名敎育胥歸實用前途希望本使願與各道尹各縣知事共之合行通飭仰即轉飭所屬並布告境内一體知照 
[朱芸飽受虚驚]  
　　本月十二日各報登載閘北第五區偵獲朱瑛一名謂其私通亂黨圖謀三次革命又抄出手鎗數枝子彈一千餘粒並關防票布等語現聞此人實名朱芸字菱溪湖南鳳鳳廳人前此第一次光復時曾充南京第五師師長并經各省聨軍舉爲總司令於元年三月解散軍隊自行辭職後無意功名曾招股創辦富源農業公司在閘北第五區横濱橋建造洋房一所以爲公司事務所至本年舊歷六月中新屋落成始由法界遷入此次之事實爲人所陷害其被拿之夜先有人四面放火旋有警察衝門而入其家僅朱芸方患肺病與其内眷二人並一女孩年僅十齡當經警察將朱捕去徧翻箱篋共五次次日解至高昌廟鎭守使署訊辦聞鄭鎭守使曾經審訊謂其雖有私藏軍械之嫌疑并無私通黨魁之證據蓋朱原屬高級軍官藏鎗數枝情尙可原當准予交保出外聞前日已由前敎育部總長范靖生君函保即由鎭守使派遣馬車將朱送寓所矣 
[捕獲黨人之報告]  
　　淞滬警廳徐廳長日前聞有黨人王波王錦榮等由滬出發赴清江浦圖謀三次革命立飭偵探多名跟蹤前往相機逮捕昨據探員報告該處黨人所設之機關已經破獲捕得王波等多人抄獲證據文件數十件暫交十九師看管一面已電請馮上將軍派員提省訊究云云 
[轉行查緝黨人之京電]  
　　江寗宣武將軍近接統率辦事處電開據探報告查有黨人孫某係韓恢之死黨茲在滬上密設機關勾結退伍軍人希圖擾亂請飭密拿究懲等因現馮上將軍已轉電上海軍警各機關嚴密查緝矣 
[查復工部局佔用義塚之原委]  
上海縣洪知事近據厚仁堂司董周樹蘭等呈稱該堂有義塚一方坐落美租界塘山路昆明路接筍處去夏被工部局因接通兩路佔去地三分餘將骨殖遷葬經面禀吳前知事蒙諭自向該局理論不必動用公事並請立飭丈繪生前往該塚地丈量繪圖當向該局以租界章程第四條相詰責詎該局延至冬竟將佔地一併塡泥向論總以不能避讓祗允按租界定章築路上等價每畝銀二百五十兩伏思該局佔用此地事前旣未磋商事後屢次去信又置不理相隔一載總非了局與其董等自往磋議究嫌有力薄弱何如呈請宫廳交涉較爲得當呈請裁奪施行等情洪知事以公署無案可稽碍難核辦當飭該鄕經董王銓運查復去後滋據王鄕董覆稱遵赴英工部局接見經辦該路之工程師查詢一切據稱有董事王增祐簽字允許將該義塚地遷讓領去遷葬骨殖費銀三十八兩五錢惟地價他要五百兩局内允許二百五十兩尙未具領等情復查得該義塚地共有二畝二分四釐現被築路線已佔去四分之一約計被店不止三分之數該塚地旣爲厚仁堂業產去夏所有該堂契據統歸鄕公所管理議會有監查之職似應力爭保管何竟各議員不發一言任從該鄕董往工部局簽字具領遷塟費置第四條約章而不問此中情節殊難縣揣謹陳察核云云 
[婦女被擄之原因]  
　　本邑西北鄕北新涇迄南二十九保五圖木灌塘地方鄕民朱夢林前投地方檢察廳具報被盜行刧刧並將伊媳朱尹氏擄去等情當經地方檢察廳長汪君派員往勘候究在案茲又經汪君飭派法警等下鄕查明朱尹氏實係某姓孀婦近再醮於朱夢林之子朱桂生爲室爲日未久某姓當時並未知悉迨事成後憤憤不平遂由該處鄕人張根全發起糾衆於舊曆二十三夜前往將該氏搶回並搬去衣飾等物汪廳長據法警等回廳報告後即飭分投緝拿昨經該法警陸榮實徐震甲等購到眼綫在本邑三十保六圖地方將爲首之張根全拿獲詰其該氏現匿何處張稱匿在嘉定縣境該警等即將張押解到廳禀請訊辦汪君諭令收押候究 
[裕寗清理處將次撤消]  
裕寗清理處前由中央委任曹元度來滬設處辦理計自開辦以來已閱年餘今政府以經費支絀催令曹君速將經經手各事結束以省開支曹君現正從事清理經手事件該處撤銷之期當不遠矣 
[中立聲中之烟土]  
本埠自宣佈中立以來凡交通機關如滬寗滬杭軍站進出口輪船檢查頗爲嚴厲因此私販烟土之徒屢有查獲均送司法官廳照例穂辦而租界土店消場遂因之銳減是亦禁烟前途之幸也 
[公債經理處今日開會]  
内國公債局駐滬經理處正副經理周金箴貝潤生朱五樓君等定於十八日（即今日）在滬北中國銀行樓上該經理處開第三次常會昨已備函邀請南北商會總協理及各商董届時一體蒞會矣 
[公債票不能任意減折]  
北京公債局近聞蘇滬無錫等處發售公債竟將定價減爲八折以致各照章售票處所無人過問殊與公債信用有碍業已派員密查減價售票之機關並將公債應收價值廣向各處詳爲解釋總以八四爲最少之數 
[海軍總長欵待外賓]  
海軍部劉總長以十六號爲袁總統壽誕自應設筵欵待駐滬各國總副領事以敦睦誼且因中立事宜須與各領事會商是以於昨日午刻在駐滬海軍司令部邀請各國總副領事到部會讌　主盡歡而散 
[楊師長取締請假]  
陸軍第四師楊師長以現當防務緊急之時嗣後所部各旅團營官佐一概不得擅離職守即有因病請假者亦須規定期限逾限不到即將薪餉按日扣除業於前日通飭第七旅臧旅長等飭屬遵照矣 
[婦人請求離婚]  
甬婦錢張氏偕沙律師至地方審檢廳控被其夫錢寳玉虐待毆傷請求離婚等情昨日午後由端木棻推事官會同宗檢察官開庭　論原告投案訴稱寗波人今年三十九歲現住治下引線弄中自嫁錢爲室已有廿載平時夫婦尙稱和好無如氏無生育已領一螟蛉子名裕生現年十七歲昔年丈夫納一小星生過將該姘婦領回同居屢次與我尋衅並逼我向親戚家借洋一百元無着遂被任意虐待並用磁壺擊傷頭額因此來案控訴請求離異錢寳玉供年四十四歲在金星保險公司贸易本年舊曆閏五月初旬因事出門迨歸家見妻不知去向詢問父母據云往戚家各處找尋不見直至數日後始歸此次商人因妻屢出内顧乏人不得已將姘婦領回前日向之管敎妻竟不服自用茶壺劃傷頭額並無虐待之事錢裕生上堂所供與乃父略同原告律師亦出庭陳述一切問官謂原告曰爾之頭額受傷不甚明顯惟爾下體　受足踢傷一處此皆由檢廳預審時驗明然爾女阿毛于預審時亦證明爾不時出外不安於室今將公訴判決之後准爾再向審廳民庭提起離婚私訴可也遂判將錢寳玉錢裕生父子仍交原保聽候宣判 
[吃喜酒難爲叔丈母]  
前晚九時許滬城登雲橋南梭子弄中陸姓家有喜事來賓正在歡飲詎有陳缅生者不知何故與其妻叔趙秋心爲難遽將　上碗盞等特亂擲趙妻出爲解勸適被擊傷頭額流血頗多陳知肇禍端乘間逃逸巡邏巡警聞悉往拘已無蹤跡趙以其妻傷勢不輕當夜不及到檢顧請騐先請唐醫生爲之醫治昨日雖有親屬和解而趙以陳故意毆辱心有不甘已投廳請求究辦矣 
[瞎子做道場]  
南市梅家弄成衣匠孫銀成家前晚雇瞽者金祿亭邀其同伴數人誦經　星並用道士所用之令牌在檯上亂拍聲聞遠近適有道士沈仲生經過以其有碍營業將令牌奪下并扭金祿亭至第一分署指控僑冒道法擅用令牌欺騙金錢經署員問明原委飭將令牌當場消毁將金逐出 
[通同謀害之嫌疑]  
江北老嫗林徐氏扭曹阿三及其子林二之姘婦蕭楊氏至第一分署控稱氏子林二與曹合做黄包車放租營業同居蕭楊氏家後樓不料該氏與子林二私識已歷二年近又與曹私姘商同謀害暗將毒物和入食品遞給我子誤食頃刻不知人事現已舁送到案請爲驗究詰之蕭楊氏及曹供林二因口角吞食生鴉片烟 
 
 
 

Page 11

 
 
毒發所致並無謀害之事署員除飭將林二送往上海醫院救治外即將一干人移送地方檢察廳訊究 
[拘獲捲欵逃遁之承發吏]  
　　前第一初級應承發吏戴文石（即戴文宏）曾於該廳取消之時乘間捲取公欵洋一百數十元逃逸無蹤當經地方審檢廳查悉戴避匿崇明原籍飭派法警徐文德壽康等持文赴崇明禀請　提去後該縣即飭法警陳鴻龍往提詎陳竟得賄將戴縱逃嗣爲該縣知事查明除將陳斥革外改派法警陳才協同徐壽兩警於前日在該縣北沙地方將戴拘獲昨日押解返滬汪檢察長諭令押候訊辦 
[三舖地甲被控]  
　　商民戚緒元等聨名至上海縣公署禀控三舖地甲陸桂山種種不法並私食洋烟等情昨由洪知事批示云據禀三舖地甲陸桂山種種不法未能指出實據殊難憑信惟所稱該地甲烟癮甚深當此烟禁森嚴戒吸斯限早逾豈容在公人役再有違犯前項情事候飭吏澈查復候核辦 
[南商會又將開會]  
　　南商會自今夏暑假後暫停常會茲因假滿由該會總協理顧蘇兩君議定自本月十九日（即陰曆七月三十日）爲始照舊開會籌議商界一切進行事宜昨已函知各議董及各業領袖查照矣 
[奬勵緝私之辦法]  
江蘇宣武上將軍馮國璋君因蘇省上南川奉各縣沿江各處素爲梟匪出没之區販私聚賭無所不爲甚至通同黨人藉販私爲名乘間拒敵官軍搶刦軍械實與鹽務治安兩有關係蘇省雖設有鹽捕等營專司緝私而定章緝獲私鹽僅予記功並無奬賞致各營兵丁大都奉行故事不肯實力巡緝茲特擬定辦法通知各該營嗣後緝獲私鹽准提三成充賞以資鼓勵江蘇鹽捕營統領王佑甲昨已轉飭所屬各營長一體知照矣 
[時疫醬院診期延長]  
　　昨報紀紅十字會時疫醫院將於陰曆七月底停診頃聞該會以雖届秋凉時疫漸減但近日天氣復已轉熱故經沈會長决定延長至陽曆九月底即陰曆八月十一日始行停診云 
[冒收船捐]  
　　唐漢章前在四區警署充當巡警前日因冒充船捐局司事向蘇州河内各船戶收取捐欵被水巡隊長警查見拘送司法科押候訊辦 
[警署召領棉花]  
　　閘北四區警署前日牌示略云照得本月十四日據本署所轄潭子灣第二派駐所巡長張振岳報探於夜間四點五十分時帶同巡邏王世林陸長發查見潘家灣浜邊弄内有十二歲袋滿裝棉花袋口未紥狼藉地上無人看管連聲呼喚無人應認似係竊賊所抛之贓物是以候至天曉僱工運送到署請爲核辦等情除將原物收存本署以待認領並詳請淞滬警廳查核備案外合亟示仰該失主取具妥保陳明失竊緣由斤數來署認領母自延悮 
[發行淫書之干涉]  
向爲書業之王慶和著有淫書一部名曰多妻鑑托大沽路某印書局印成裝訂成本前日運至滬寗車站擬帶往外埠銷售被同業人任錫榮張炳華浦德生得悉以此種淫書有干例禁在北浙江路附近將書攫去當被鳴捕拘獲昨解公共公堂請究即經中西包探禀明前情將書呈案請察訊之被告三人供稱是書原板現在邑廟某書坊等語王讓讞商之美領博君以出售淫書久干例禁着將呈案之書銷燬惟被告攫書圖詐亦有不是判各押三禮拜並候函致上海縣知事查明原板銷燬復廨備查各該被告所供確實准各改押兩禮拜 
[粤人爭風之毒手]  
　　粤人劉英與　鄕人吳學榮因爭狎妓女積不相能前日在　倫路相遇　將　水澆與吳頭上以致頭額雙目均受重傷由捕將劉拘獲昨解公堂請究原告　證鄭　廷上堂證明前情訊之被告供詞支吾中西官察核醫單原告雙目傷勢甚劇恐有殘廢之虞以劉居心狠毒着押西牢二年示儆 
[匪徒擲包之騙術]  
　　匪徒張榮生陳金才前日在新閘路用擲包術騙取朱斯忠所攬值洋十二元之香烟數匣圖逃被捕查獲一併帶入捕房昨解公堂訊供屬實以張係迭次過犯判押西牢三年期滿逐出租界陳押兩月示儆 
[托妻於友之齟齬]  
　　邵德英至法公堂控稱本月初一日小民有事往鎭江不便携帶家眷故將妻子王氏暫寄在素識之陳三泰家中昨日回申到陳處領妻人已不見向論支吾後悉被陳串同同居鍾紀卿及漢如山等拐賣與人報捕拘獲求請訊究陳供邵並未將妻寄在小民家中因與邵前有仇隙故被誣控鍾供與陳同居有之並未見邵妻之面豈有串賣之環漢供小民與陳並不同居邵妻之事與小民毫無干涉聶讞員以所控患賣雖無憑證惟陳等三人實非善類一併逐出租界 
[印人供詞不符]  
　　北四川路厚德里一千另八十三號住戶黄壽意控乳傭姜唐氏與夫姜桂才串同管門人秦加榮竊取值洋一百餘元之衣物等情昨由捕房將被告各人拘解公堂請究原告投訴前情繼據經租人投稱秦在該里管門多年向來可靠並有司閽印人可以到堂證明聲請准秦交保旋據司閽印人投訴一切中西官以該印人所供不符未便將秦交保判與姜桂才夫婦一併分别還押候查明再訊 
[混用鉛質小銀圓]  
　　西棋盤街十二號門牌某烟膏店夥盧仁甫控閩人李阿七（即張輝銓）與楊春生混用鉛質小洋等情昨由捕房將被告兩人拘解公堂請究　俞代襄讞會同美畢副領事訊明判各押西牢三月抄獲之僞小洋銷燬 
[無賴冒騙電報費]  
　　無賴沈生奎冒充無線電報公司内用人先後向法大馬路二百四十號門牌薛雲來英租界泗涇路十四號門牌王仙坡廣東路五百另七號門牌滑雲卿等家騙取電報費洋數十元嗣經薛雲來察悉報捕拘獲昨解公共公堂訊供一過判押候查明於下禮拜二再訊 
[流丐擾害渡客]  
　　南市十六舖外灘之陸家渡係八長渡之一浦東商民往返者大都在該處擺渡邇來時有流丐羣聚渡口俟該鄕商民由滬購貨携帶至此即乘機搶奪飛奔逃逸緣是處適與法租界毗連如有警察追拿若輩即逃往界外殊難獲破現浦東各商店因屢遭搶攫損失已多擬聨名禀請淞滬警察廳徐廳長飭知所屬水陸各警區嚴行查拿並撥派偵緝隊士在彼駐巡以資保護云 
[欲保產業祇可還洋]  
　　錢文祥前向王榮堂借得值洋一千四百元之田單向人抵押洋銀日久不還　由王控經法公堂飭提避　缺席判决還洋一千元後查得錢尙有弟兄合產之房屋一所故傳錢之胞弟錢根濤詰訊據供祖遣之　歸弟兄四人公派文祥僅得四分之一况已抵押與俞姓嗣俞姓亦將單契呈案請追抵本洋三百元奉判單契暫存候將該房估價再核今已估明該屋共值洋一千元錢文祥名下應得洋二百五十元又傳錢根濤到案由聶讞員諭曰汝兄避匿不見汝欲保存產業須將文祥名下應得之二百五十元隈十四天交出如不交洋須將房屋拍賣作抵並諭王俞兩原告退去俟錢交洋後再行核辦 
[高郵女子被拐]  
　　總巡捕房昨解迷途女子陳巧子至公共公廨請示據女供年十五歲原籍高郵北鄕陳家灣父名陳永發與母同在原籍耕田被一不相識之人拐往蕪湖賣與粤人前日由該粤人帶滬擬乘輪至廣東在碼頭失散等語判函送上海縣知事署轉遞回籍 
[忤逆罪犯病斃]  
　　陳淦前因違忤由伊父禀控經地方審檢廳訊明判押嗣因患病發交新普有堂醫治在案茲陳在堂醫治無效於昨日斃命堂中即報告到廳委派張檢察官等蒞堂騐明委係因病身死並無别故判由家屬備棺收殮 
[英按察赴威]  
　　駐滬英按察班德瑞君前日下午因有要公乘輪赴威海衛聞二星期内即須回滬云 
[爭索車資]  
　　金順福昨日僱坐張大扣之人力車至西華德路下車後因張爭索車資衝突扭至補房控訴捕頭命金酌加若干文了事 
[合衆公司之發逹]  
　　英租界泗涇路合衆保險公司係各華僑所組織開辦以來事事崇實該公司基本金甚豐賠欵亦甚迅速惟生意較洋商總遜一籌當由各股東於今春重舉黄少泉爲總經理力加整頓廣設分公司並添保帆船險以開拓利源以故信用益著投保者日益加多其獲利可操左劵矣 
雜評三 
[齊巡按敎育之宣言（訥）]  
　　記者前曾以維持江蘇敎育責望於齊巡按以爲齊巡按苟能誠心維持者已爲江蘇前途之幸不謂今日齊巡按之宣言謂豈僅維持兩字而止且將有所擴充並責以切實興辦記者至是乃自恨前日所抱之志願太狹視齊巡按太輕而深悔前言爲失言矣今齊巡按對於江蘇敎育旣具如此熱心則記者亦敢悉出其奢願以貢於齊巡按之前其奢願維何第一即責望齊巡按今日所宣言者勿僅爲一種空言其二責望齊巡按勿始勤終怠遇困難而退其三責望齊巡按於着手整理之始通盤籌畫定一進行方法其四責望齊巡按籌措學欵江蘇政費雖絀必有可以移緩就急之處其五責望齊巡按派員細心考察各屬學務力去進行上一切障礙而補助其所不逮如此則不僅維持之目的可逹斯眞江蘇敎育之幸福也哉 
 
 
 

Page 12

 
 
   
 
 

Page 13

 
 
自由談 
游戲文章 
[滬上新樂府] [  徐仲升]  
　　出風頭 
　　出風頭出風頭滬上女兒眞自由珍珠寳　鄭玉腕金絲明鏡罩星眸香烟噴薄櫻口小長褂　　柳腰柔金屋深深藏不住　車汽車恣邀遊秋　顧盼良得意洋場十里一　周其中長三么二固不少亦有大家閨秀爭效尤　如花　業如玉暗藏春色賣風流輕薄少年跟梢評月旦事中之人故意弄嬌羞彷彿三春桃李顔色好惹得遊蜂浪蝶追逐興不休卿兮卿兮胡爲招摇而過市竊恐難免婁猪艾貑之歌謳吁嗟乎出風頭 
[弔膀子]  
　　弔膀子弔膀子色鬼伎俩有如此此風始於馬相如一曲求凰彈緑綺果然弔得卓文君才子佳人兩情美方今海上滑頭多終日趺宕花叢裏書場劇社　花園彎影脂香人如蟻但敎邂逅意中人眉語目挑施妙技細意熨貼美人心心心相印事諧矣譬如香餌釣游魚魚不上鉤無此理弔　從此軋　頭露水因緣大歡喜可憐破壞多少清白女兒身縱傾西江之水不能滌比恥吁嗟乎弔膀子 
[叉麻雀]  
　　叉麻雀叉麻雀人生嗜好惟賭博長三堂子縳會場一片喧囂雀聲作四人團坐工手談布置經營判强弱或吃或碰或抓章有如棋子丁丁落紅中白板又發財碰出加翻推妙著和清一色即三抬鴻毛遇順頗相若有時和出四喜與三元雖南面王不能易此樂一底十元或百元笑解蚨　競揮霍偶輸仍欲門心兵旣贏猶未填慾壑可惜失時廢業又傷財若輩有如飲狂藥每見多少呼盧喝雉人曾幾何時淒然悲蹩脚吁嗟乎叉麻雀　 
[打野鷄]  
　　打野雞打野鷄尋花問柳手爭携電燈一閃雞盡出環肥燕瘦供品題昇　之樓青蓮閣羣雌粥粥聚集齊大馬路上亦不少揚帮蘇派分高低濃粧豔抺逞妖冶各兜圈子東復西有時拉客忽被巡捕見捉人捕房眞慘淒有時冒風冒雨弄頭立頗似莲花陷污泥此　生涯最苦　最惡幾多青年如醉復如迷花費銀元三五片便作鴛鸯交頸棲誰知此中皆鴆毒一味蠱惑假笑啼回顧一身楊梅結成果愧無而目歸去對山妻吁嗟乎打野雞 
[說彌勒佛] [  息游]  
　　客有問於余者曰寺觀門首何皆塑彌勒韋　乎或謂二佛　諸天苫薩之護法彌勒佛所携布袋收之盈握放之則可納入大千世界韋　持降魔杵一切妖魅莫不帖耳俯首　若門首必　此二佛猶近今將軍巡按司署前有憲兵以擁護也余曰以余所聞則異是客曰先生殆佛學敎中人乎願聞其說余曰寳刹中有觀世音及龍女乎曰誠如先生言叢林大殿中有觀音龍女一如各寺院門首有彌勒佛韋　也余曰旣若是試與若一述所聞彌勒佛色相未空見龍女修眉皓齒久已垂涎嘻皮笑臉日想發　奈觀世音防　甚寗苦無下手之處一日觀世音欲赴西王母之宴知彌勒佛不懐好意乃密囑韋　暗中看護彌勒佛知觀世音他出大喜過望又至龍女前　態百出無異上海之滑頭大施弔膀子手段韋　　伺確切並不聲張乃持杵當門而立俟其出以擒之孰意彌勒佛乖覺異常即潛蹤韋　背後張口而笑顧韋　獨呆立靜待不之覺也有此笑柄是以今世所塑一則面南而立一則背而踞坐笑口胡盧固狀當日之情形焉客合十曰罪過罪過 
詩選 
[閨情] [  芙鏡]  
　　限溪西雞齊啼韻及一二三四五六七八九十百千萬半雙分寸尺丈等字 
　　詩人九萬住清溪十丈紅塵夕照西百二春光千里月一雙愁影半村雞七靈八落緣難續五噣三心事不齊若把離懐量尺寸四分含笑六分啼 
[輓珩芳大姊]  
　　當年隨宦到西湖共讀詩書共戲娱姊弟一堂承母敎聨吟記得少時無 
　　苦恨頻年相聚少追思往事見情深最憐已届彌留日猶報平安慰弟心 
　　非關病體太清　怪煞方今扁鵲無倘得有湯能續命何辭炊粥更焚鬚 
　　女嬃證　陸姑賢愧我風塵未息肩客裹衣單勞手製寒燈挑盡不曾眠 
　　罡風一夜順行分從此孤飛慟失羣只爲生前憐我弱哭君翻恐夜臺聞 
　　廿載瑟琴調鳳律一朝風雨絕鸞膠姑年已邁兒還幼不忍抛時竟忍抛 
[爲陳紫嵐繪水邨圖紈扇率題]  
　　何處尋仙侣船行在晝中波摇雙漿月人趁半帆風雲路重　近花叢四壁空桃源如有約問渡喚漁翁 
[柳花曲] [  東園]  
　　柳依依花裊裊離亭春盡空啼鳥回首天涯二十年蕭娘已嫁徐娘老春去春來可自由花開花落不勝愁一縷驚風紅線盒半　殘月緑珠樓風消月白舊游處鶴鴣聲裹天將曙輕薄何須怨柳花一春心事沾泥　 
[和東園留别之作] [  戴子廉]  
　　烟　　陽亂鷓鴣河橋擬握手意知　東風吹下吳淞棹肯放　人　醉無 
劇談 
[禮拜六之民鳴社]  
　　禮拜六夜（二十三）民鳴社所演十五六本珍珠塔不知是劇情由者大有向隅之憾緣戲目誤刋九十本說明書不能吻合且　期亦　刋二十二夜而諦視黑板白字亦大書特書二十二夜何至一舛再舛耶惜花之翠娥呆笨中却頗莊重甚合　閣身分閱者不得一味抹殺詠馥之陳夫人笑吾之陳御史亦尙稱職漱梅之方母　　得好尤能不究女尼薄待之非深合厚道好還之勸然於陳夫人之小怨吹毛求疵必使陳夫人跪拜始已前後似不稱君良幼雅之小尼則嫌過於佻橽 
　　是夜連演後本武松節節緊凑幕幕有神坐客鼓掌如雷非常滿意天　之西門慶雙宜之潘金蓮劍魂之王婆嘯天之鄲哥各能曲盡其妙前鈍根已有定評笑吾之何九翁神色亦甚佳無爲之武松做工口白直截了當爲諸角之冠且於得夢後說破見鬼　鳥有之事誠由念兄情切貫注腦筋結成一種幻想之　　語大足破除愚頑之迷信哭靈殺嫂兩幕足以感動手足之義警愓淫毒之婦其餘幕幕出勁即舊劇中小連生恐亦不能描其一二宜觀者之無惓容也　山受之 
小說 
[滑稽小說中立] [  掃緑]  
　　某富商蓄有數妾最悍者二人一曰明璫一曰翠羽互相　時或相爭某不敢置一詞聽其所爲而已一日明　與某妾言而翠羽與某妾最　洽乃努方相助之而欲與明璫决一死戰商愠甚宣布中 
　　明之房離商之臥室較遠數年前明　不禀商命突然而佔商臥室畔之書館一間作爲小憇之地冀其與商便也其中貯鏡　衣架及一切珍奇寳貴之物價值千金鼎古鼎　具　上出十二竅某時則香烟從某竅出固希世之珍而爲商之傳家寳也有人賞鑒家評其鼎曰孔孟聖之時者也此　亦　之時各也他如名書法帖亦不可勝數蓋此館爲商之遠祺所居遺祖固風雅士宜其有詩書氣也此館南面臨小庭外來者可直造而其他三面則皆商之居也翠羽欲由南面搗毁之則　瑞守　固不能入乃由商所居之臥室假道而至明璫防不及防爲之大驚　 
　　先是商宣布中立謂祇可於明　私室（即書館）交戰而我之臥室則萬不准翠羽經過言猶在耳夫豈忘之明　乃問罪交加商亦置身無地有門客某獻策於　商大喜乃將門客之意編爲白話顯示堂　稱爲中立釋義 
　　其文　我之中立謂我　　　　明　也非謂我能抵制翠羽明璫也我抵　翠羽翠羽將仇我抵制明璫　璫將仇　其事同也翠羽經我臥室而攻明璫非我拉翠羽　後之來也我的中立地點本没有一定你二人未至的地方即是中立你二人已至的地方就算戰線我天天聽你二人自由行動這呌　眞正中立 
掃緑曰遠祖所居風雅之地文物　存譬之　魯絃誦之鄕其保守之力當奚似而乃先爲明璫所佔復經翠羽之攻而侈談中立不置一辭突然有中立釋義之示可勝　哉 
[花木蘭傳奇] [  天虚我生]  
第七齣逼征（再續） 
　　（小生）阿吓這從那裏講起（旦）兄弟你且莫急待我問來）向丑介）呀里長這話你從那裏得來（丑）哈　娘倒也問的我好笑難道我得個封皮兒來當做信報不成（出文書介）哪這個可不是升你爺爲兵馬都總管之職着你　去調動湖廣一枝兵馬的文畫麽（旦接介）呀（丑再出文書介）哪這可不是委你爺去催德安陸安　陽岳州黄州的五路軍馬的麽（旦）呀呀（丑摸靴再出文書介）哪哪這可又不是調動漢陽常德永州衡州桂陽辰州襄陽七郡人馬的軍當你瞧這十二卷軍書不是卷都標着花弧的名字　（旦）（小生）（同聲介）阿吓這這怎怎麽處（丑笑介）啥啥可不是喜壞了你姐弟兩個閒話少講快把喜餞見來給我（旦立場介）呀這事多分只好再作計較了（轉向丑介）吓老爹這軍書我且領下喜錢兒則我家寒如此可豁免了罷（丑）姐兒說那裏話這軍書旣經發出自有安家銀兩并食俸可傾少不下也有千巴兩銀子你家發只一注大財我小老可不該發點子小財囑（旦）旣如此我便寫給領狀與你那銀兩便煩你老領去隨分扣下些當作酬謝便了（丑喜介）哈哈到底女孩兒家心地明白快請將領結寫交我罷（旦作狀付丑介）（丑）哈哈分他汗血三年俸佐我杯盤一頓餐（笑下）（旦）阿吓兄弟 
　　（十二月）這十二卷軍書疾不停看將來少不得要從征爹爹是衰年疾病兄弟又年輕軟弱書生跨征鞍誰能一行跨征鞍誰能一行做民子報不得那天恩呀恨天寃我作女兒身 
　　（小生）呀姐姐事已至此則索如何　布者（旦） 
　　（堯民歌）我纔敎肝腸五内已如焚眼見得這般難事棘生生一家子卯酉與參辰街怎的調也麽停 
　　呀兄弟 
　　你不用心頭亂轉輪你且代阿姐去高堂定省 
　　（小生）姐姐不想定個主意兄弟如何放心得下（旦）兄弟你休得這般焦急這軍書方得發下多分也須數日方來催趲起行且待爲姐慢慢地想個法則試瞧看便了（小生）敢則姐姐不要忘懷了呢（出介）唉正是鹿盧轉斷腸千曲襟袖難乾漢四行（小生下）（未完） 
儉德會 
　　入會者揚州李廣遠寳應汪慶義于俊卿楊鳳池楊偉文徐鴻飛徐漢卿徐行徐行勝徐趙城女士徐文德徐文明太倉程人傑 
[更正]  
　　十六日小說（汝誠爲我命中之魔）誠誤排成第三行第三字燐七行十七字　誤　再十七日所登末尾（將錯就錯而以予𠰯）𠰯字應改面字合行更正 
 
 
 

Page 14

 
 
   
 
