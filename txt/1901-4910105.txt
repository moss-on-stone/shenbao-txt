# 1901 - 150 - 4910105

 

Page 1

 
 
[聲明杭州匪棍孫佑臣冐稱本館訪事友向人訛詐緣由] [  申報館主人啓]  
　　前日接杭州萬利源彩票店來函略謂向售江南義振票近被孫錦棠私刻圖章妄登告白訛詐洋銀五百元及控諸錢塘縣署後忽有匪棍孫佑臣者自稱申報館訪事人前來恐嚇謂如不了結必將登入報章敝店夙仰貴館凡事一秉大公决無帮人婪索賄賂之理因卽婉詞却之不料孫佑臣竟於三月二十五日揑情登入中外日報請卽查明送辦以免無端被誣云云查本館派赴各埠訪事友素皆潔身自好從不向人私索分文且並無孫佑臥其人明係不法匪徒借端隱戤除派妥人密查該匪惡蹟控官提案訊懲外尙望杭省官商士庶勿被該匪　混以致悞入　中也特此布陳惟　洞鑒 
[杭州申昌分局遷移] [  申報館主人啓]  
　　啓者本館前在杭州省會開設申昌書局專售申報及申報館圖書集成局各種書籍今移至舊府前惠民巷口朝西石庫門內仍前交易恐未周知特此聲明 
[恭讀四月十七日] [  上諭謹注]  
　　經濟特科之議發端於戊戌正月其時皇上允蹟州學政嚴修之奏飭總理衙門王大臣會同禮部詳　核　特予准行其章程約以六事一曰內政凡考求方輿　要郡國利病民情風俗者𨽻之二曰外交凡考求各國政治　紛公法律例章程者𨽻之三曰理財凡考求稅則積產農功商務者𨽻之四曰經武凡考求行軍布陣管駕測量者𨽻之五曰　物凡考求中外算學聲光化電者隸之六曰考工凡考求名物象數製造工程者隸之由三品以上京官及外省督撫學政各舉所知無論已仕未仕註明其人何所專長出具切實考語咨滋到京俟所保人員彚齊至百人以上卽可奏請定期考試朝廷破格求才洵足超前今而式萬世一時海內望治之士　謂此舉實足鼓舞薄海之人心聳動外人之觀聽富強之業不難由此而興詎意事未舉行而康梁之亂　作八月以前　政令一律更張而特科亦作爲罷論因噎廢食聞者惜之今者皇太后皇上溉外患之日深內　之日追因之整飭百度咸予維新如剛例案裁書吏汰差役數百年弊竇旣已掃除廓清而又以廉政之興首在得人而理於是　　輪轉照博學鴻詞科例　經濟特科於本屆會試前舉行其有志慮忠純規模宏遠學問淹通洞達中外　事者著各部院堂官及各省督撫學政出具考語即行保薦並著政務處大臣擬定考試章程請旨辦理聖天子　　求治字內人才幸　聖明宜如何各獻所長以備明廷之採擇然嘗攷之博學鴻詞之制國朝康熙　　年間曾兩次舉行得人稱盛蓋因其時海宇承平日久朝廷稽古右文意在　羅遺逸備承明著作之選故薦送者無論布衣及朝官外吏果使文理優長皆得名登薦剡而所試仍係詩賦諸藝蓋籍以雍容　　潤色鴻業也今時局日　　非康熙乾隆之比所謂照博學鴻詞科例者不過取專設特科之意斷不至仍從事於　章末　以泪沒夫人才故現在章程雖未議成大約仍不能出戊戌年所擬六事之外惟當時所定考試之法俟各嘗保薦人員足數然後由　署會同禮部奏請在保和殿試以策論簡派閱卷大臣嚴定去留詳擬等第覆試後帶領引見聽候　用竊謂欲取龔才誠不能不由於考試然一曰之短長實不能定畢生之才智故愚意內外臣工之保薦經濟人員者必平日著有切實有用之書與夫新奇合用之器可以輔國之富強國民之智　者始得保送於朝俟廷試之時詳加考核分別錄用若徒抄襲歐美　淺之言沾染康梁囂張之習儼然自命爲通達時務藉以欺世而盜名內外臣工之無識者亦遂　採盧聲登之薦牘甚或懐挾私意汲引私人則是以朝廷求賢若渴之盛心爲若輩竊位沽名之捷徑非特於國計民生毫無裨益且恐浮僞盧囂之徒接踵而起益將爲亂於天下也杜其微而防其漸去其僞而歸於眞袞袞諸公其何以毋負聖恩徐圖爲國收得人之效哉草莽下土竊不禁翹　深之矣 
[武英殿災]  
　　昨得本館派赴京師訪事友人發來專電云本月十八日之晚武英殿中忽然失火所藏歴朝緊要冊籍悉付刼灰誠意外之災禍也 
[續錄中韓條約]  
　　第五欵一中國人民在韓國者如有犯法之事中國領事官按照中國律例審辦韓國人民在中國者如有犯法之事韓國領事官按照韓國律例審辦中國人民性命財產在韓國者被韓國民人損傷韓國官按照韓國律例審辦韓國人民性命財產在中國者被中國民人損傷中國官按照中國律例審辦兩國民人如有涉　之案應由被告所屬之國官員按照本國律例審斷原告所屬之國可以派員聽審承審官當以禮相待聽審官如求傳訊證見亦聽其便如以承審官所斷爲不公亦許詳細駁辯二兩國民人或有犯本國律禁私逃在彼國商民行棧及船上者由地方官一面知照領事宮一面派差協同設法拘拿聽憑本國官懲辦不得　匿袒庇三兩國民人或有犯本國律禁私逃在彼國地方者一經此國官員知照應卽查明交出押歸本國懲辦不得隱匿袒庇四日後兩國政府整頓改變律例及審案辦法視以爲現在難服之處俱已革除即可將兩國官員在彼國審理已國民人之權收回○第六欵中國向不准將米榖運出外料韓國雖無此禁如或因事恐致境內缺食暫禁米糧出口經地方官知照後自應由中國官轉飭在各口貿易商民一體遵辦○第七欵倘有兩國商民欺罔　賣貸借不償等事兩國宮吏嚴拿該逋商民追辦債欠但兩國政府不能代償○第八欵中國民人准領護照前往韓國內地游歴通商但不准坐肆買賣違者將所有貨物入官按原價加倍施罰韓國民人亦准請領執照前往中國內地遊歴通商照相待最優之國民人游歴章程一律辦理○第九欵一凡兵器各項軍物如大小砲位及砲子開花彈子各種火槍裝槍藥　附槍刀刺佩帶腰刀扎槍硝火藥棉火藥栗火藥及他轟烈各藥等應由兩國官員自行採辦或商人領有進口之國官員准買明文方許進口如有私販運售者查拿入官按原價加倍施罰二鴉片在韓國係禁運之物中國人如有將洋藥土藥運進韓國地方官查拿入官按原價加倍施罰三紅參一項韓國舊禁出口中國人如有濳買及出口未經政府特允者均查拿入官仍分別懲罰○第十欵兩國船隻在彼此附近海面如遇颺風或缺糧食煤水應許其收進口內避風購糧修理船隻所有經費均由船主自備地方官民應加援助供其所需如該船不在通商口岸及禁往處所私行貿易不論已行未行由地方官及附近海關官員拿獲船隻貨物入官違犯之人按原價加倍施罰如兩國船隻在彼此海岸破壞地方官一經聞 
 
 

Page 2

 
 
知卽應飭令將水手先行救護供其糧食一面設法保護船隻貨物並行知照領事官俾將水手送回本國並將船貨撈起一切費用或由船主或由本國官認還○第十一欵凡兩國宮員商民在彼此通商地方居住均可雇請各色人等襄執分內工藝○第十二欵兩國陸路交界處所邊民向來互市此次應於定約後重訂陸路通商章程稅則邊民已經越墾者聽其安業俾保性命財產以後如有濳越邊界者彼此均應禁止以免滋生事端至開巿應在何處俟議章時會同商定○第十三欵兩國師船無論是否通商口岸彼此均許駛往船上不唯私帶貨物惟有時買取船上食用各物均准免稅其船上水手人等准聽隨時登岸但非請領護照不准前往內地如有因事將船上所有雜物轉售則由買客將應完稅項補交○第十四欵此次所立條約俟兩國御筆批准至遲以一年爲期在韓國都城互換然後將此約各欵彼此通諭本國官商俾得咸知遵守○第十五欵中韓兩國本屬同文此次立約及日後公牘往來自應均用華文以歸簡易大清帝國欽差議約全權大臣二品銜太僕寺卿徐壽朋大韓帝國特命議約全權大臣從二品議政府贊政外部大臣朴齊純按此約定於前年八月近始畫押施行閱者幸勿以失晨之雞見誚也 
　　　眞爾在公　○京友來函云自欽奉各部裁汰書吏之諭吏部各堂憲卽於本月某日會議各部院衙門會稿事件務交在司年久諳習律例之員辦理若係初入仕途者應俟一年後稍諳部務始令承辦一切事宜其或未滿一年果能辦事無誤必經堂官派出方准一體承辦以免舛錯而重事機 
[奏裁書吏]  
　　聞之京師友人云湖廣總督張香帥奉到上諭裁汰各部書吏責成司員辦公並銷除例案等因遂於本月某日奏請將外省院司各署書吏一律沙汰所有各房公事遴委佐貳承辦以期弊絶風清特未知能邀兪允否 
[部署鶯遷]  
　　京友來函云前門內兵工二部衙門俱被洋軍所毀業經某國圈入圍墻之內刻下兵部堂憲擬移至西四牌樓粉子胡同海軍公署辦公工部則移至前門內西城下及願學堂兩處辦公 
[西兵齊撤]  
　　天津直報云本月十三日清晨火車由京師開駛來津載到印度兵二三百名馬數十匹火藥軍械砲位各若干至十二點鐘時又由京載到德兵三百餘名及馬匹軍械均在車部略停片刻即換車向東午後四點鐘時京車抵埠亦載有德兵二百餘名押以武弁數十員洋藥鏘鳴極爲熱閙 
[兵船計數]  
　　天津直報云四月十四日駐泊大沽口內外之各國兵艦運船計共三十三艘其中英國七艘美國二艘德國十艘法國六艘俄國四艘日本國三艘奧國一艘 
[議籌償欵續聞]  
　　兩江總督兼鹽政大臣劉峴莊制軍札飭兩淮運司程雨亭都轉每年籌銀二百萬兩備償各國軍費都轉奉札後立飭准南總局員邀集各商公同籌集各商在曾公祠會議數次請將引鹽每斤加價五文按年繳銀二百萬兩等情已紀本報茲得揚州訪事友人交信云此事都轉己據情詳覆旋奉制軍電札大旨以所少尙多應再諄勸各商加認等因各商聞之立卽具禀淮南總局略稱連年商情疲困已極實在力有未逮懇運憲據情申詳督憲云云局員答以此事已代爲轉禀憲意此非尋常捐欵可比恐運憲亦無能爲力總之爾等世受國恩素明大義所當權其緩急共體時艱各商遂默默而退隨於月之十四日邀集同袍議赴督轅籲懇衆以爲然於是淸吉昌雲豐恒各商料理行裝於十五日午後乘舟赴白下禀陳下情第不識憲意若何也 
[關署興工]  
　　金陵訪事友人來函云下關新關監督江南鹽巡道徐叔鴻觀察前與稅務司安格聨君度地接官廳左近建造關署以便中西人於此辦公幷准商賈暫儲貨物刻已召集各工匠釘樁塡土一俟工竣卽可竪柱上梁矣 
[教士秉公]  
　　南昌訪事人云省屬各教堂所轄教民安分守已者固多而恃符妄爲者亦殊不少本月某日省垣半步街福音堂趙牧師出有條告大致謂斥逐教友一名譚洪梁恃教妄爲包攬官事出入衙門並敢來堂朦蔽云云見者咸謂各處教士皆能如此秉公民教相爭自可稍息矣 
[創興水利]  
　　武昌訪事友人致書本館云鄂省保安門外靑林王家二湖之濵阡陌縱橫素稱沃壤惟每歲夏秋之際湖水泛溢民患其魚湖廣總督張香濤制軍憫之札委何少尉慶年辛少尉天成前往查勘擬卽籌欵疏濬以利民生二少尉奉委後卽親詣湖濵詳加相度擬　濬新港使湖水有所宣洩不至汛濫無歸且來往各船在港暫停亦可免風濤之險制軍韙之卽於善後局擬欵若干委二少尉督工興辦現在新港已經竣事制軍委江夏縣陳介菴大令會同候補縣胡籲門大令前往騐收 
[求通民隱]  
　　廣州訪事人云本月某日欽命提督廣東學政綿大宗師牌示照得本部院榮膺簡命督學粵東下車伊始例應放告除行南海縣撥取官代書赴轅領戳蓋用方准收閱外爾士民人等如果有事關學校許在放告期內備具正副呈狀蓋戳赴轅呈遞以憑分別批示在案倘有正狀而無副狀詭名混控不遵用代書戳記及經地方官番結之案戶婚田土細故槪行不准倘有架詞赴訴者除不准外幷卽嚴行查究毋違特示 
[松試五誌]  
　　松江訪事人云本月十九日江蘇提督學政李蔭墀大宗師考試松屬七縣文童經古孝經論題孝經古文今文不同說言思可道行思可樂說性理論題水陰根陽火陽根陰論心妙性情之德論天文題歴代歲差說金水二星緯度攷地輿題歴代幅員廣狹說春分秋分地當天中夏至冬至地有升降攷春秋論題濟桓晉文之霸始於何事論杜預爲左氏功臣論經解題咸其輔頰舌解水火金木土穀解魯有頌無風說不學博依不能安詩解春秋桓公九合辨史論題魯肅指一囷與周瑜論姚崇宋璟韓休張九齡論詞章題黃衣童子獻白玉環賦以累世三公當如此環爲韻賦得蜃氣雜江潮得亭字五言八韻擬陸士衡吳趨行用原韻八角并限麻韻五色泉限尤韻各七律一首西學題非金類與金類質分合變化說西字專講諧聲近來繙譯諸書錯誤雜出緣譯者各囿土音平素於華文雙聲疉韻反切之學講求未精故所注華字未能盡其異同得失之故能詳言之歟沿江團練利弊論格致爲學者急務大學言格致而極於衆物之表裏精粗無不到必如何推究試剖晰論之算學題今有等邊三角形內任設一點至三邊作三垂線求三垂線之和當以何數試以圖說明之是日傍晚發生員經古案計共取三十名正取徐彭齡松江詩賦雷瑊華亭詩賦尹士龍婁詩賦周仁湛華亭孝經兼性旦廖光裕奉賢詩賦張葆元婁史論汪銘奉賢詩賦吳驤松江詩賦王鴻鈞靑浦詩賦曾鈞上海算學次取王渭奉賢詩賦曾澤霖上海史論許毓麟婁詩賦潘承恩靑浦詩賦徐煥增上海詩賦杜應訓婁詩賦顧開烈南匯詩賦尹良彥松江詩賦錢允祥上海時務顧保圻松江詩賦倪宇昌松江性理馬文堯南匯史論姚洪德松江詩賦劉志濤上海詩賦顧樾上海史論汪慶燾上海時務張尙純南匯史論王曾懋南匯詩賦周佐時靑浦算學陳龍章靑浦詩賦黃端履金山經解顧永澂華亭史論 
[票匪解省]  
　　蘇州訪事人云太湖水師營統領歐陽子林副戎訪悉康逆羽黨甲乙二人專在長江一帶散放匪票　惑民人近日匿迹 
 
 

Page 3

 
 
江陰某客棧因於本月初旬某日帶領砲艇數艘駛往掩拿十三日解囘省垣上憲發交蘇州府田太守研訊太守飭釘上脚鐐發長吳二縣分別監禁聽候示期訊供 
[甬江火警]  
　　寗波采訪友人來函云本月十九日淸晨六點鐘時甬郡水弄口公茂洋貨行棧房中人不戒於火登時烟燄漫天火毬亂滾警鑼鳴處遠近各水龍及江北岸天一會洋龍如飛而去汲水狂噴回祿君遂不敢跋扈飛揚立卽息鼓偃旗而道事後查得僅焚毀樓房二三椂 
[鄂省官塲紀事]  
　　武昌訪事友人來函云湖北布政司瞿賡甫方伯近接行在來電飭將京餉銀兩提前赶解以濟要需爰於地丁釐稅各項下籌撥銀若干萬兩委吳直刺本義張大令樹森管解西上詣行在戶部投交○湖北臬憲李少東廉訪札委彭叅軍璋充臬轅監印差○臬轅繕校一差向委候補人員承値茲臬憲李廉訪以經歴一缺甚爲淸苦且任內公事無多因檄令呂琴薰叅軍兼辦○署黃岡縣寳子年大令署黃梅縣任屺山大令先後來省詣督轅面禀要公旋卽禀辭回任○本月某日藩轅牌示宜昌府經歴群委咨補斯缺之陸壽彭先行署理讓陽府經歴詳請以候補班前先補用府經歴程王堦咨補黃岡縣倉子埠巡檢詳委試用巡檢李谿署理 
[潯郡官塲紀事]  
　　九江訪事友來函云正任江西督糧道升任湖北按察使李少東廉訪交卸篆務即赴金陵謁見兩江總督兼南洋通商大臣劉峴莊制軍上月二十一日回抵潯陽旋於二十四日挈眷附江裕輪船赴鄂履任○正任四川成都府升任江西督糧道劉幼丹觀察趨赴西安行在請訓陛辭乘傳南下上月二十一日由漢口附江裕輪船赴江甯道經潯上大約謁見兩江總督劉峴帥後即須赴贛履新也○前者總理九江營務處兼團防局湖北候補道孫詞臣觀察因公赴鄂謁見湖廣總督張香濤制軍隨於上月二十一日附江裕輪船回至潯上○督辦江西淮鹽總局錢琴齋觀察於上月二十六日回南昌差次○邇來時局漸平匪氛已靖長江防務似可解嚴駐紥潯上之江安軍四營經上憲檄令裁汰八百名以節餉項 
　　鍾山雲氣○金陵訪事友人云水西門外某寺僧雲洲託跡空門六根未凈慣招蕩婦同參歡喜之禪近更與蟻販往來寂寞禪房竟變爲藏嬌之窟經某甲控諸江寍縣署縣主孫大令提究屬實飭即笞責荷校遊行巿廛一時見者無不稱快○金陵土貨以縀爲大宗需用絲經爲數甚鉅城廂內外育蠶者多即四鄉之藉馬頭　以博蠅頭者亦比戶皆是每年四月絲巿之盛不遜於浙湖今歲蠶眠時天時寒暖得宜頭蠶收成頗稔日來鄉間蠶戶之將絲求售者已接踵入城絲業中人公議本月二十一日開秤價値尙未核定惟陳絲百兩僅値洋銀十九元至二十元大約新絲亦不能過於昻貴也○陡門橋盆桶鋪主厲姓婦秉姓嚴厲外甥某甲幼失怙恃賴氏撫育長成送往某鋪學藝三年已畢業矣邇忽烟酒遊蕩不事生人業氏時往教誠遇有淫朋勾引輒面斥之無賴某乙屢受其辱恨氏刺骨時唆使甲勿遵教訓本月某日氏又往視甥適乙施施從外來邀甲出門婦怒責甲甲恃有乙在不服管束口出不遜之言氏忿怒塡膺舉掌摑其頰甲將氏猛推仆地乙卽拳足交加適中要害而斃鋪中人見釀成人命羣將乙拘信派人赴氏家報信一面喚令坊甲禀官旋經魯仲連其人爲之排解使乙出洋銀九十元將氏棺殮並與甲披麻執杖氏家遂不復興訟一塲巨禍得以瓦解冰消 
[金閶雜錄]  
　　蘇州訪事人來函云蘇垣開辦烟膏捐經總董郭安亭議定章程嗣後各烟館祗准閉歇不准再開如有頂名新開者須由地甲赴總局報明具結業已禀諸上憲批准立案永久遵行矣邇有馮少卿者在閶門內私設烟燈鳩形鵠面者流時麕萃其間一榻橫陳領略烟霞風味事爲郭董查知函請縣主飭差將烟館標封馮則禁押候辦○擎天寺前某成衣鋪學徒某甲年未弱冠性頗誠實本月十一日之夜黃昏時携火油燈至廚房作晚膳一失手間誤將燈油潑衣襟上火猝轟發登時額爛頭焦其師某乙急倩人飛告家中一面延醫敷治延至翌晨竟因傷重而斃慘哉 
[飭查匪類]  
　　前日蘇松太兵備道兼江海關監督袁海觀觀察接奉兩江總督兼南洋通商大臣劉峴莊制軍札文內開近有匪徒私販軍裝濳入長江一帶揆其根源諒由上海私行購販接濟奸徒爲患實非淺鮮亟應嚴拿重辦以遏奸萌著卽通飭所屬地方官曁英法租界公廨一律密查毋任玩延等因昨已通飭嚴密查拿矣 
[明儲謁客]  
　　日前江蘇候補知縣呂蘭階明府慶堂因公至滬昨日命駕詣上海縣署拜會縣主汪瑤庭大令大令延入花廳茗談良久始興辭而出 
[二尹辭行]  
　　委署寳山縣縣丞蔡蓉卿二尹交卸本邑十六鋪巡防局事隨於前日命駕至南巿各巡防局辭行大約不日即當起程前往履新矣 
[滬城火警]  
　　前晚十點鐘後本城西門內穿心河橋迤西了順興麫筋店後某姓家忽然失火地甲　　報警附近各洋龍飛馳而至取水狂澆得以應手而滅僅焚去平屋數間 
[忤逆難容]  
　　本邑人姚四桂向充某沙船水手家在南巿董家渡橫街其子巧生年逾弱冠不務正業專事浪遊四桂屢戒不悛反效女媭申申之詈前日黃昏時又因細故勃谿突至廚下掣取菜刀向四桂猛砍幸閃避得免鄰右咸抱不平謂似此梟　性成若非送官訊懲後必釀成弑父之禍詎料四桂之妻情深舐犢反向衆鄰緩頰請勿認眞噫是眞可謂不知其子之惡者矣 
[女郞待領]  
　　前日有一女子衣衫藍縷在南巿新馬路中徘徊觀望某號巡街捕見之恐入匪人之手帶至捕房捕頭詢其居址姓名答稱家在浦東周浦鎭年一十有七小字阿大因與家中人勃谿私逃出外云云爰留候家屬領去 
[西醫神術]  
　　法國駐上海某兵艦醫官德尼君三折稱良醫名夙著祇以食祿海軍部平時不輕出其技以治人南巿董家渡人朱某及西鄉徐家匯人王某雙目失明久苦扣槃捫燭因聞皖臬聨星樵廉訪目疾經德尼君治之而瘳爰浼某西士　轉相求一試回春之技未及數日皆已豁然洞明如撥雲霧而見天日術亦神矣哉 
[野雞粥店]  
　　數日前鎭江流氓張阿林朱阿珍施阿四施長福以曹錫榮沈竹亭在五馬路親開粥店不入公所紊亂章程口角之餘經巡捕解送英美租界公廨讞員張柄樞司馬研訊之下張朱二施同供凡開設粥店者公所定章每碗售錢七文如欲新開須納經費銀五兩今曹沈不入公所不照定章是以小的等冋之理論曹沈同供小的等貲本無多無力納捐是以不入公所司馬謂不入公所不許開張遂一併斥之使去旣而張朱二施復冋曹沈再四糾纒曹沈遂訴知英界大馬路捕房前日捕頭惠爾生解至公堂禀稱租界人民旣向工部局輸捐伊等不得另索入行費司馬謂各業均有公所例輸經費事與抽捐不同惠捕頭不悅與司馬辯論良久司馬笑謂白繙譯官曰沈曹旣不願入行本分府算伊是野雞粥店亦無不可遂將張朱二施釋之使出按此事本館采訪人未經照錄爰將西報所登讞語酌要譯之標其目曰野雞粥店蓋遵堂諭也 
[領柩須知]  
　　昨日敝津局託開平礦務局承平輪船運到嘉興秀水縣沈憶梅妻鄭氏柩一具又紹興鈕柳樵柩一具暫分別寄存同義堂及永錫堂兩處務望兩柩屬早來領回原籍安葬爲要[  上海慶順里救濟善會總局謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前張桂堂偕地保張梁州舁其父張國良至縣訴乞騐傷並扭行兇人張阿堂請究縣主汪瑤庭大令硏訊之下張保禀稱阿堂素不安分某日向桂堂之妻調戯國良見而呵責致被兇毆桂堂供稱小的向以灌園爲業妻子陳氏屢被阿堂引誘祗以顏面攸關曲爲隱忍此次又向調戯幷攫去銀飾父親追上卽被毆傷現在將妻子被伊誘匿不知所之阿堂供稱小的並無調戯伊妻情事本月十六日至河畔釣魚適伊妻在彼浙米國良見之肆口辱駡後自已顚仆以致受傷伊妻因國良斥駡氣忿回家小的並未誘拐大令飭仵役騐得國良受傷屬實著自行醫治阿堂押候補提陳氏質訊核奪○同仁輔元堂董事曹寄耘控本邑西門外晏公廟住持僧若慶盜賣善堂公地前晚縣主汪瑤庭大令升堂研訊地保林少卿禀稱晏公廟住持私將善堂義塚地永遠租與某洋商屢次情小的在契上蓋戳小的恐于未便不敢應允不料伊竟擅自成交刨棄棺木七十餘具小的因卽告知堂中董事赴案下控呈若麅供是地在二十五保四圖八仙橋西法國新闢租界內僧人倩鶴某介紹永遠租與某西人管業得受洋銀三百元現已另行購地一區將棺遷葬矣大令喝令鞭責藤條五百下釘鐐收禁追繳地價一面飭差提觀到案質對○盧良卿因其女鳳金被姚阿弟誘姦成孕羞忿自縊報經上海縣主汪瑤庭大令蒞騐後飭差將姚及鳳金拘押前晚　　研訊鳳金供小婦人被姚姦宿數次以致成孕姚狡賴不承大令喝鞭藤條五十下始供認不諱大令惡其刁狡飭又掌頰一百下還押待懲鳳金仍交官媒看管 
[英美租界公廨會訊案]  
　　有入籍日本之林瑞騰者投本管領事署控王春泉虧欠銀兩領事據情函致公廨前日午後三下鐘時讞員張柄樞司馬提王到案會同日副領事松村君研訊林遣夥兪福卿投案供稱去年九月開設裕記煤礦公司由王承辦煤斤至年底查核帳目欠銀二千八百兩除另欵劃抵外尙少一千八百兩向之理追一味延約叩求追給王供稱並無虧欠情事今日林未到案兪烏知詳細情由旋復浼律師物威聲辯良久司馬商之松村君諭令兩造邀同公正人將帳核算清楚聽候復訊核奪 
[英美租界公堂瑣案]  
　　包探倪順泉解王阿桃至案禀稱前者此人搶奪侯阿毛對時表一枚逃逸無蹤今始由小的拘獲解案請究讞員張柄樞司馬商之白繙譯諭令押候原告到案再行訊核○曹春林行竊洋人柳甫機器油一瓶經包探張阿五拘案請究司馬判責五十板○剃髪匠張阿三陳榮章與董來仁許雲生爭奪主顧以致口角經包探陳根寳拘解請訊司馬以事甚細微一併斥釋○周桂堂行竊胡陸氏家竹六竿經包探胡瑞龍解請訊究司馬判責一百板○包探趙銀河解流妓胡桂寳至案禀稱此妓沿途拉客經一百二十四號巡街捕拘入捕房捕頭令小的解案請究司馬判責手心四十下○陶金伯行竊紀春泉家衣服經五十六號巡街捕拘入捕房捕頭令包探趙銀河解案請究司馬判責一百板○三百三十六號巡街捕解小孩沈阿元至案禀稱此孩行竊姚餘堂家衣服三件經小的拘解請究司馬判責乎心一百下○四十三號西包探解姚阿陽姚順興陸雲三人至案禀稱伊等冐用晉隆牌號僞造香烟出售爲此拘案請究晉隆洋行某西人投案聲稱冐牌香烟層見疉出現已禀准道憲大人設法懲治諒不日卽有札文到廨今者先求嚴辦姚等同供小的等均設攤售洋貨香烟並非自造實由他處買來求恩鑒宥司馬諭令押候奉到道札然後核辦 
[法租界公堂瑣案]  
　　韓梅生控鴇婦陶王氏誘令其妻錢黛玉賣娼讞員杜枝園大令硏訊供詞著押候查明復訊嗣韓因借欵被某號西捕呈控大令飭押候嚴追昨日會同費繙譯升座包探將陶王氏錢黛玉及韓解訊陶王氏供當時韓與蔣某將錢黛玉賣入小婦人家取去洋銀二百五十元錢黛玉供韓向善堂朦領小婦人出外寄宿伊兄翠峯家繼復送入尙仁里某妓院韓供小的並無其事兄長翠峯現患瘋狂語無倫次無從質証大令著一併還押聽候詳細查明核辦○吳榮生訴稱小的向以販售骨董爲業寄居治下某里同居王四之妻朱氏異常潑悍前日助夫爲虐將小的妻女任意毆擊幷被擊碎五彩花瓶呈請鑒核比鄰蘇秋江吳阿大宋阿榮投案訴稱小的目見王四行兇鄔陳氏稱小婦人之臂亦被毆傷王朱氏供稱丈夫向開東洋莊及報關行自與吳口角卽惘惘出門不知去向叩求鑒宥大令著押候提伊夫到案核奪○川沙廳撫民同知陳桓士司馬移文上海縣署關提寄居八仙橋西首之陸楊氏縣主汪瑤庭大令查得是處刻已劃入法人新闢租界內因於昨日飭公差陸福投公堂呈遞信票大令與費繙譯官閱視之下傳訊陸楊氏供稱小婦人家住川沙西門故夫陸某在日寄居上海謀生迄今已十有二年生有一子年甫十齡今不知因何犯案求恩明察大令飭差回禀須俟查明移縣○包探禀稱鎭江人某甲挈妻某氏附某輪船來滬被人誘拐無蹤正在尋緝間薙髪匠陳寳寳聲稱在逃之婦在伊姪媳處因即拘送捕房今特解案請究陳寳寳供小的由鎭江來滬不知因何被拘大令查得原告不到無從質訊著交保出外聽候傳案質訊核奪○包探禀稱唐玉生在泰順輪船竊取衣服四件當塲拘獲贓已交還失主今特解案請辦大令判責三百板○包探禀稱前日傍晚時寍波人王仁甫聳身躍入浦中意圖畢命經巡捕援起今特解案請訊王語無倫次似患瘋顚大令飭送普育堂留養醫治待家屬認領○包探禀稱偷兒王明元行竊金桂華家烟槍一枝交同黨小蘇州今特解案請辦大令判責二百板○包探禀稱陸仁才收買竊贓奉諭傳案請究陸仁才供稱小的收買川貝母二斤半出洋銀五元失主王長元請追餘贓大令判罰陸洋銀十元諭以此後不准再收贓物 
　 
[美租界捕房紀事]  
　　昨日亭午時虹口密勒路第六百八十五號門牌甬人沈連標家因作午餐遺火積薪幾成燎原之禍幸家中人覺察尙早竭力取水灌救始得火滅烟消一百十三號華捕見之疑有別情將沈拘入捕房捕頭詢得確係事出無心再四丁寗從寛釋去○積竊陳阿福係浙江寍波府屬某邑人前因犯案押解回籍日昨又濳來滬上匿跡虹口某里被包探倪順泉所見拘入捕房捕頭令押候解送公堂禀請讞員張柄樞司馬訊究○虹口司考脫路工部局病房內所留病犯周阿金李雲甫茅榮芝近來日漸沈重昨日由醫生函致捕房解送公堂禀請司馬從寛開釋 
[蘇省官報]  
　　四月十一日分省補用道郭熙光通知由跨塘唯亭角直車坊郭巷五龍橋蠡墅新郭橫塘等處寫定膏捐數目妥畢回知縣龔鴻揆禀辭回丹陽沙洲差次玉慶燿由南匯沙洲差次來許文濬禀知會勘南匯沙洲地畝回署　山司巡檢汪聿桐由靑浦解秋審人犯來省卽辭縣丞王貴銘由寗專丁來省禀知過班知縣常州鶯遊擊王友田由常州來管帶巡緝快船儘先都司莊長勝禀知赴木瀆光福橫涇浦莊石塘一帶巡緝十二日分省補用道郭熙光通知赴五龍涇湘城太平橋等處查辦膏捐缷署浙江　州府德淸縣知縣潘紀恩安徽人由浙來溧陽縣曹宗周辭赴任李嘉福由震澤公幹回林廷楷禀知奉到廣東撫憲咨文起服嘉定縣諸翟司巡檢陳維樞押解秋審人犯來省卽辭巡檢錢宜政禀謝奉委錫金絲捐差卽辭十三日藩轅牌示照得江陰縣典史補冠英前因俸滿騐看茲據禀報騐看事畢應卽飭令回任直隸州文林禀謝奉委東路總巡差知縣汪國奎禀謝奉委西路總巡差蕭策勳禀辭委解餉銀赴滬王邦鼒由震澤招墾荒田回五品銜試用知縣孫光衍浙江人禀知由縣丞過班知縣由籍起復回省縣丞黃震　禀知改省浙江領咨赴浙巡檢吳晉禀知由鎭江府委襄辦丹徒沙洲丈量回省銷差理問銜分缺間巡檢蘇匯安徽人由甯來淞北恊鎭劉長春由常熟來 
十四日直隸候補道汪瑞高辭行赴天津署武進縣縣丞戴修璋寳山縣主簿陸桐華均押解秋審人犯來省卽辭 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彙錄]  
　　兵部尙書臣裕德等跪奏爲請旨事准禮部咨據兩江總督劉坤一奏於本年六月十五日奉上諭本年恩科鄉試緩至明年三月初八日鄉試八月初八日會試至庚子正科及次年會試按年遞推等因欽此又於七月十一日奉上諭各省武鄉試著按照文鄉試展緩日期以次遞推等因欽此當經轉行所屬出示曉諭欽遵在案現距明年三月甚迫一切事宜即應豫爲舉辦而人心尙未大定各省正在籌防度期瞬屇仍覺兼顧爲難擬請將明年應行庚子恩科鄉試展至八月初八日與壬寅年補行庚子正科鄉試歸併舉行再於次年歸併會試等因光緒二十六年十一月初五日奉硃批著照所請該部知道欽此欽遵知照到部臣等查順天武鄉試向例十月舉行今該督奏請文鄉試展至八月舉行武鄉試事同一律應行庚子恩科武鄉試展至十月壬寅科鄉試歸併舉行考試再於次年歸會併試恭候命下之日臣部行文各該處遵照辦理謹恭摺具陳伏乞皇太后皇上聖鑒訓示遵行再管理臣部事務大學士榮祿左侍郞貽穀葛寳華現在行在未經列銜合併聲明謹奏奉硃批依議欽此 
　　開缺山西巡撫奴才錫良跪奏爲揀員請補要缺知縣以重地方而資治理恭摺仰祈聖鑒事竊照臨汾縣知縣賀榮驥具禀請假回籍修墓經奴才附片奏請開缺於光緒二十七年二月初二日差弁齎回原奏欽奉硃批吏部知道欽此所遺係衝繁難兼三要缺例應由外揀員請補該縣爲附郭首邑地當孔道政劇差煩現値籌辦振撫之際尤非精明幹練之員弗克勝任查定例知縣應題缺出准於曾任實缺候補曁進士即用人員酌量請補等語奴才督同藩臬兩司逐加遴選晉省雖有進士卽用人員均於此缺人地不宜佐貳中亦無堪升之員未便稍涉遷就惟查有曾任實缺候補知縣劉光煥現年六十一歲湖北江夏縣人由廩生候選訓導應同治癸酉科本省鄉試中式舉人光緒四年報捐知縣指分江西試用並捐同知銜六年六月到省十七年九月補授大庾縣知縣二十一年三月在江西籌辦山東振捐局捐戴花翎閏五月調補鄱陽縣知縣二十二年因案降調赴部捐復二十三年七月十八日引見奉旨前江西大庾縣准調鄱陽縣知縣劉光煥著准其捐復原官照例用欽此嗣經遵例捐足三班指分山西並交分發三成銀兩歸候補班補用於光緒二十五年六月十六日引見奉旨著照例發往欽此七月十六日到省該員老成幹練政事勤能現署臨汾縣知縣措置裕如以之請補斯缺實堪勝任與例亦符據署布政使許涵度署按察使恩霖會詳請奏前來合無仰懇天恩俯念員缺緊要准以曾任實缺候補知縣劉光煥補授臨汾縣知縣洵於治理有裨如蒙兪允該員係候補知縣請補知縣銜缺相當毋庸送部引見亦無叅罰案件所有揀員請補要缺知縣緣由理合恭摺具陳伏乞皇太后皇上聖鑒謹奏奉硃批吏部議奏欽引 
　　開缺山西巡無奴才錫良跪奏爲揀員請補簡缺知縣以資治理遵章改題爲奏恭摺仰祈聖鑒事竊照汾西縣知縣楊壽祺經奴才奏叅以府經歴歸部銓選所遺員缺並請扣留外補在案應以光緒二十六年十二月初九日奉旨後第五日行文知照之日起按照限减半計算扣至是月二十八日作爲開缺日期係歸四項雜缺同時出有萬泉縣知縣河曲縣知縣撤回改教二缺缺項相同應掣先後當經掣得萬泉縣知縣第一缺汾西縣知縣第二缺河曲縣知縣第三缺造册報部查定例知縣廻避改教撤回降補等項雜缺應以候補即用人員相間補用除簽掣第一缺之萬泉縣知縣一缺另摺請以卽用知縣姚楷補用外所有籖掣第二之汾西縣知縣員缺按照一咨二留定章此次應歸外補輪用候補人員奴才督同藩臬兩司逐加遴選查有候補知縣姚學鏡現年四十五歲浙江歸安縣監生遵籌餉例報捐巡檢指分山西試用光緒二年到省四年捐升府經歴仍歸山西試用以轉運振糧出力奏保俟補缺後以知縣用六年丁母憂回籍守制九年服滿回晉因勘辦豐寗兩廳官荒牧地尤爲出力奏保以知縣仍留原省補用光緒十一年九月二十九日奉旨依議欽此十二年二月赴部引見遵例補交監生四成及捐免保舉實銀六月初五日經欽派王大臣騐放堪以照例發往初六日覆奏奉旨依議欽此領照起程於光緒十二年七月十五日到省期滿甄別留省照例補用因勸辦蘇皖振捐出力奏保俟補缺後以直隸州用光緒十七年八月初二日奉旨依議欽此二十六年因恭修 
　　行宮出力八月二十八日奉上諭賞加四品銜欽此該員精明穩練心細才長以之請補汾西縣知縣實堪勝任與例亦屬相符應仍作爲試署俟一年期滿如果稱職另請實授據署布政使許涵度署按察使恩霖會同具詳請奏前來合無仰懇天恩俯准以候補知縣姚學鏡試署汾西縣知縣洵於治理有裨如蒙兪允該員係候補知縣請補知縣銜缺相當無庸送部引見亦無叅罰案仵理合恭摺具奏伏乞皇太后皇上聖鑒勅部核覆施行謹奏奉硃批吏部議奏欽此 
頭品頂戴記名提督廣東北海鎭水陸總兵果勇巴圖魯奴才劉邦盛跪奏爲恭報奴才洋巡班滿歴過洋面情形恭摺仰祈聖鑒事案奉上諭嗣後水師提鎭著於每歲出洋時具奏一次俟出洋往返事畢卽將洋面如何情形據實具奏等因欽此欽遵在案伏查北海鎭洋巡章程所轄洋面每年分上下兩班出洋督隊値巡緝上班自正月初一日起至六月底止以龍門協副將統巡下班自七月初一日起至十二月底止以北海鎭統巡今光緒二十六年七月初一日起輪値統巡經前署北海鎭總兵奴才馬進祥將出洋日期恭摺奏報在案奴才於十一月十六日在洋次接印任事卽於是日出洋巡備在於上下交界洋面往來梭巡至十二月底班滿所有洋面劄交龍門協副將李慶雲就日出洋接管飭令認眞統巡督緝務期有盜必獲洋面乂安以仰副聖主綏靖海疆之至意再奴才歴過洋面均尙安靖堪慰主厪除將洋巡班滿日期呈報兩廣督臣查核外所有奴才下班出洋統巡期滿歴過洋面情形理合據實恭摺具奏伏乞聖鑒謹奏奉硃批知道了欽此 
錫良片再前因晉省各廳州縣上年災歉過重經奴才奏請將新舊糧賦分別蠲緩欽奉硃批允准當經恭錄刊刻謄黃張貼曉諭以廣皇仁在案茲據署布政使許涵度詳轉據陽曲太原徐溝岳陽翼城解州豐鎭寗遠等廳州縣先後禀報所屬地方除被災村莊業經勘查彚案辦理外其餘各郷村或本屬水地薄有收成或逃避遠方漏報勘丈或因曾沾雨雪希冀早種雜糧均各完納下忙未敢率請蠲緩詎自冬至以後又未渥沛祥霙地脈旱乾不能播種以致糧價愈貴民困異常所有未完糧銀實在無力輸納移行該管道府督同復查俱屬實情委難責令仍完正賦况查定例凡成災五分以上州縣中　成熟鄉莊應徵錢糧准其一律緩至次年秋成後徵收自應俯如所請奏懇續准緩　等情前來奴才查上年晉省被灾之重貧民之多實爲光緒三四年後所未有今値靑黃不接之時該廳州縣未請蠲緩錢糧各村莊旣據查明民情艱困亟應續請緩徵以恤災黎合無仰懇天俯恩准將陽曲太原徐溝岳陽翼城解州豐鎭寗遠等八廳州縣光緒二十六年分未完正耗錢糧租銀土鹽稅米豆各項均緩至二十七年秋後再行啓徵以紓民力之處出自逾格鴻慈所有陽曲等廳州縣錢糧各項續請緩徵緣由理合附片具陳伏乞聖鑒訓示謹奏奉硃批著照所請戶部知道欽此 
　　錫良片再署汾州府知府徐繼孺擅離職守經奴才奏叅革職所遺篆務新授斯缺之胡孚宸尙未抵晉自應委員前往代理以重職守查有委辦汾州府軍渡釐務試用同知成熙老成廉靜堪以就正暫行代理據藩臬兩司會詳前來除批飭遵照外理合附片陳明伏乞聖鑒謹奏奉硃批知道了欽此 
 
