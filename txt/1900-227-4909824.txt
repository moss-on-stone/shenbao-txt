# 1900 - 227 - 4909824

 

Page 1

 
 
[古今書集成减價] [  圖書集成局謹啓]  
　　本局新印古今　書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜　者請至申報館帳房交易再前所出股票　有數股未經將書取去者亦請從速找銀取書幸勿再遲特此布聞 
[書六月二十一日上諭後]  
　　鹺乎吾讀六月二十一日上諭而歎朝廷惑於讒夫之方何顚倒是非竟若是之甚耶上諭謂各國開釁京津各軍尚皆可用惟聶士成一軍平日第講洋操臨敵爲洋教習所制以致未戰先潰委械授兵弁中有入洋教者甚至倒戈相向甘心從逆而其沿用洋裝洋號動　疑自相鬥殺誤國亡身實堪痛恨各路統兵大臣凡夙習洋操及用洋裝式洋口號者務卽悉數更換一律仍歸舊日兵制其中如有入教及私通洋人兵弁尤宜嚴加分别認眞淘汰俾兵爲我用不以資敵將此由六百里通諭知之欽此夫直提督聶功亭軍門素號知兵其所統武衛軍平日頗勤訓練惟悉仿泰西陸軍規制故延洋人教習之迨拳匪亂起朝廷迭降諭旨令剿亂匪不與外人開釁是國家固以和好爲主初未嘗宣旨與各國開戰也國家旣未嘗宣旨與各國開戰則聶軍平日所延之洋教習亦斷不能貿然辭去致貽外人開釁之疑卽使盬敵時果爲洋教習所制未戰先潰委械授人此亦朝廷不先宣戰令將洋教習辭退之故軍門固不任咎也况聞東西各國聨軍攻奪天津郡城時施放緑氣毒砲致華軍傷亡殆盡軍門亦因此陣亡然亦可見是役華軍能以死力相禦初非拱手以巖邑讓人者不然洋人又何用緑氣砲以斃華軍耶乃上諭復謂兵弁中有入洋教者甚至倒戈相向甘心從逆而其沿用洋裝洋號致動各軍猜疑自相鬥殺窺朝廷旨意一若津城之陷皆聶軍從逆所致顧自軍門捐軀以後部下亦已無存上諭所謂倒戈相向者無人矣自相鬥殺者亦無人矣吾意華軍於此必能奮其忠勇大創各國聨軍俾盡退回外洋不敢再與中國啓釁是亦中國人民之所願而千古非常之盛事也乃何以北倉之戰華軍敗於聨軍矣楊村之戰華軍復敗於聨軍矣北通州之戰華軍又敗於　軍矣節節潰退　　軍不半月而入京上諭所謂可用之軍而竟若是之無用乎是豈尚有如聶軍之倒戈相向者乎自爲鬥殺者乎何以聨軍之攻陷津城也則須用緑氣砲而始勝而攻奪北倉楊村北通州以達京師也反有晨　直入之易乎嗚呼此而猶謂聶軍倒戈相向甘心從逆恐薄海内外未必竟以爲信也夫上諭謂聶軍倒戈相向甘心從　以及沿用洋　　　致動各軍猜疑自　鬥殺者無非因軍門不肯附和拳匪與洋人爲難耳故當四五月開匪亂初起時軍門卽以剿匪爲事殺斃拳匪不知凡幾在軍門方以爲辦法固應如是而孰知朝廷之意陽稱剿匪陰實縱國以與各國爲敵於是以軍門爲非解人而軍門亦遂不　復以剿匪自任顧軍門雖不肯附和拳匪而當聨軍攻奪津城時亦豈肯如甲午之役丁汝昌以海軍降敵哉列甲嚮敵舍生報國在軍門方自謂可告無罪於朝廷矣不意庇護拳匪之奸人乃卽以誤國之罪加之於聶軍而朝廷又復不加深察輕信讒言遂亦以軍門爲誤國亡身降旨痛斥曾亦思誤國者果何人乎嗚呼是非倒置吾不暇爲軍門悲而宗社阽危吾先不勝爲朝廷懼　一念及　縱拳匪之王大臣而恨不得掃除君側以告我列祖列宗在天之靈矣 
[詳紀聨軍入京事]  
　　各國聨軍入京一事前已將電信譯列報端兹悉昨日駐滬英總領事得有確音略謂聨軍前隊實於西歴八月十四號卽華歴七月二十日清晨行至京東急開大砲向京城攻擊城上華兵林列竭力抵禦奮勇異常旣而英美二國之兵沿北通州潞河南岸俄日二國之兵沿北通州　河北岸一齊進發兵力旣厚卽由日兵用炸藥轟開朝陽東直二門一擁而入英美兵則入自東便門旣集城中立卽前往各使署見各使臣及署中辦事人等皆獲安全是役也日兵約死傷一百人華軍約死傷四百人云云觀此是其餘各國之兵似未入京大約豫防華軍意圖恢復天津故重復退回扼守也 
[傳聞姑志]  
　　外間謡傳各國聨軍入京時皇太后皇上已率同徐　董福祥宋慶諸人臨幸陜西但本館並未得有確信惟悉沿長江各省督撫曾於本月某日電致英法德美日等國駐滬總領事内開貴國大軍入京請忽震驚宮寢若是則乘輿西狩一事似未必信而有徴特各國之兵皆有統帥督率恐領事不能越爼代庖也 
[俄願行成]  
　　前日聖彼得羅堡來電云遼東戰後俄皇倪格理第三電致各國政府略謂本國與中華壤地相接深願言歸于好决不易玉帛爲干戈不知果係由衷之言否也 
[美國興師]  
　　前日華盛頓來電云美利堅國陸軍省大臣某君以日前所調征剿拳匪之兵未免過於單薄因又派出馬隊一營都計一千名卽日乘某輪船至津沽俾得軍容壯盛按此項馬隊皆以黑人充之蓋募自墨洲野蠻境内者也 
[某督免]  
　　有客自鄂之武昌致書本館執筆人云陜甘總督陶方子制軍爲今日疆臣中矯矯者出處進退天下咸屬耳目焉數月前曾因疾乞假就西安養疴兹以時局艱危未便久曠疆寄遂毅然請以病免朝廷允之今已一琴一鶴行抵豫垣行將取道清江遄回嘉興珂里矣 
[募僚星散]  
　　聞之由京南下之友人云此次北省拳匪之亂榮仲華中堂力主剿洗前後力陳者七次及各使館危在旦夕又與慶邸暗中設法保全得以至今無恙維持大局中外皆知惟以端邸及徐剛諸臣氣燄薰天以致勢成孤立日歴艱虞之境如坐鍼氈幕下諸僚次第畏禍星散樊雲門觀察增祥向推幕府領袖中堂頗垂青焉不意五月之杪卽欵叚出都近已挈眷擁裝安抵長安珂里矣嘻其眞如古所謂明哲保身者哉 
[漢中教案]  
　　西字報云陜西漢中府有一意大利國宣教師突被匪人戕害恐封疆大吏又不能免于舌敝辱　矣 
[當山復亂]  
　　杭州采訪友人云衢　土匪肇　前經　　兩　大吏　兵會　　已米平迨本月二十三日官塲忽接衢州警報知匪徒復嘯聚黨羽擾及常山敖總戎以常山雖駐有防營深　兵力　　　子　守因卽帶勇　　 
 
 

Page 2

 
 
　敉郡城則另由統領李觀察妥爲布置并調勇分紥江山開化等處以防竄越是夜浙江巡撫劉景韓中丞亦札調胡都戎惟貴統率兩營勇丁馳赴三衢　 
[嚴防竄擾]  
　　武昌訪事友人云本月某日湖廣總督張香濤制軍接安徽巡撫王芍棠中丞來電内開皖省大通鎭近有匪徒滋事業經派兵剿辦諒可尅日敉平惟鄂皖壤地相連深恐匪徒乘虚上竄請派營協同防剿以免蔓延等因因卽檄飭某輪船載運練軍星夜起程東以似此慮周藻密閭閻當可安枕無憂矣 
[慘聞噩耗]  
　　嘉興采訪友人云許竹篔侍即在京遇禍府第中並未得有確音惟見各報所紀情形正在猜疑難决適其姪由京回里告知巓末闔家遂悲傷欲絶急延僧道禮懴誦經所有一切喪儀皆由其姪舉辦蓋以侍郎嗣續尚虚也 
[派兵定亂]  
　　鎭江訪事友來函云長江水師提督黄芍巖宮保自聞大通匪人作亂卽檄飭駐紥鎭江南門外之江勝左軍一營前往剿辦本月二十二日各勇已乘鏡清兵船溯江上駛矣 
[請撥軍裝]  
　　武昌訪事友人云欽差督辦湖南團練大臣通政司叅議世襲三等男爵胡通政祖蔭由京南下道出鄂垣連日詣督撫二署拜謁張香濤制軍于次棠中丞籌商防務聞通政以湘省舉行團練餉需可捐自民間惟需用軍火甚多無從籌辦擬請由鄂省槍砲廠分撥快槍若干配齊子藥以資應用不知制軍能俯如所求否 
[剿撫亂軍]  
　　金陵訪事友人云大通鹽釐局總辦某觀察掯發緝私營餉三月以致各勇脱巾譁譟搶奪局中銀物且欲得觀察而甘心觀察見衆怒難犯微服脱逃局中所有銀錢悉被羣勇掠去土匪會匪復乘勢横行刼掠閭閻肆無忌憚兩江總督劉峴帥聞報恐釀禍端立激衡字營前往彈壓旋又派候補道馬漢卿觀察聲煥松觀察峻馳赴彼處妥爲解散翌日更檄令金陵營叅將陳叅戎麟書曁保民兵艦楊管帶永年聨鑣前往相機剿撫長江水師提督黄芍巖宮保另派提標中營守備謝守戎宗培同往臨行告以倘亂軍不卽就無可就近調取提標營兵協同剿辦 
[勇丁交鬨]  
　　武昌采訪友人云本月十八日曙色將開忽聞槍砲聲砰𥔀不絶迨天已平明城門不啓居人皆驚駭異常嗣詢之細柳營中人始知城外某營勇丁有械鬥之事此營爲湖北巡撫于次棠中丞所募營中士卒隸藉豫鄂兩省者多統領某叅戎係大梁人平時待豫勇較厚鄂勇疑其偏袒積不相能是日鄂勇忽與豫勇口角叅戎以曲在鄂勇重責軍棍若干於是三楚健兒心不能平相約赴營門鼓譟紛紛擾擾聲言欲得叅戎而甘心叅戎知衆怒難犯奔避入城禀白中丞將門暫閉各勇見叅戎已去營務無人主持遂槍砲齊施格鬥不已嗣經璞琢之叅戎馳往慰以好言始得逐漸解散 
[武昌防務]  
　　漢口訪事人云北事日急防務戒嚴鄂省爲南北咽喉防衛尤不可疏忽邇由上憲添派武防四營札委武員蔣君子峯統帶常川駐守省垣 
[漢皋防務]  
　　漢口訪事人云漢鎭武功營現已改名漢防營由管帶陳都戎士恒邱參戎俊鳳派駐循禮居仁大智由義諸門營規頗爲整肅從此夏口一隅居民當可高枕而臥矣 
[潤州防務]  
　　鎭江訪事友來函云兩江總督兼南洋通商大臣劉峴帥以邇來中外擀釁到處防務戒嚴特於本月某日電咨長江水師提督黄芍巖宮保將沿江各要隘嚴加防守宮保得電後飛飭圖山福山各營統領添派重兵駐紥並飭象山焦山各砲臺將領督率勁旅日夕伺察以免意外之虞 
[招募成軍]  
　　金陵訪事友人云自北氛不靖南方到處戒嚴兩江總督劉峴帥思患預防特委多員分投湘鄂贑皖等處招募勇丁藉以壯聲威而弭禍亂兹已募足五營統領王總戎稟請錫以嘉名並派大員點騐峴帥命曰權字老虎營委兩江營務處李觀察逐營騐視給發軍裝編定營哨各員弁又以省垣各城門守兵寥寥無幾飭卽添募若干適同時募齊遂委觀察一併查點 
[擒獲梟匪]  
　　鎭江訪事友來函云日前管帶長江新勝水師中營徐寳山都戎懷禮督率師船數號赴邵伯一帶緝私旋於二十三日遄返當在邵伯時拿獲某鄉著名梟匪三名解送丹徒縣署縣主莫嶼香明府飭卽釘鐐收禁聽候訊供 
[派兵彈壓]  
　　松江訪事人云青浦縣境朱家角鎭烟户萬家巿廛繁盛向駐新兵正營一哨藉以嚴緝私梟本月二十三日不知如何與鎭上各賭徒起釁致被毆傷一人鎭民大爲驚駭翌日有紳董四人買棹來松詣叅署禀陳一切張華園叅戎聞禀立卽封雇民船數號就麾下撥出兵士兩棚於二十五日清晨駛往彼處彈壓 
[逃勇正法]  
　　廣州訪事人云署兩廣總督德制軍接奉電傳上諭命劉淵亭軍門帶兵入衛等因遂札飭酌帶福軍三千人准於本月十八日北上先數日造册點名詎料有勇丁十餘名竟濳行逃避軍門大怒立飭營弁追獲八名就地正法似此軍令森嚴諒細柳營中人不復敢以身嘗試矣 
[議辦房捐]  
　　姑蘇訪事人云自京津拳匪作亂各省督撫徴兵調餉餘力不遺護理江蘇巡撫聶伸芳大中丞以目下餉項奇絀籌措維艱因與藩臬兩司會同商議擬向民間抽取房捐蓋此舉於甲午年中東失和時曾擬定章程開辦嗣以馬關議和而止現聞憲意擬照向章辦理然確否尚未知也 
[房捐難辦]  
　　廣州訪事人云城西紳士擬酌抽房捐設立巡警局已於本月初二日在華林寺開辦訂定章程由地方官出示曉諭兹聞新基衆約及打銅藥欄等街均不樂從未悉將若何辦理也 
[蘇省决囚]  
　　姑蘇訪事人云本月二十三日午後署江蘇臬司朱竹石廉訪接到刑部釘封公文内開如皋縣境搶刼某姓雜貨鋪及溧陽縣境刃傷事主之某某等盜犯五名著卽正法等因遂照章札飭吳縣田大令監斬大令奉札立卽會同守備夏守戎督帶營兵數十名入獄護衛隨升坐大堂飭差將五犯提至案下略詰數語喝令如法綑綁押赴北寺大校塲處斬 
[漢皋望雨]  
　　漢口訪事友人云此間自入秋以來無日不火傘張空炎威大熾四郊禾黍漸有枯槁之形而城内外火厄之多尤屬不勝枚舉猶幸隨卽救熄不致釀成巨災日來居民又以珍衛失宜相率沾染時疫懸壺巿上者無不户限爲穿安得碧翁翁速沛甘霖藉以消炎威而免疫癘也 
[白門望雨]  
　　金陵采訪友人云入秋以來終日准傘當空流金爍石瘧痢霍亂等症到處叢生四鄉晚禾秀而未實日内雨師若不税駕恐難免饑饉洊臻矣可奈何 
[漢皋火警]  
　　漢口采訪友人云本月二十四日之夜三鼓時鎭上張美之巷湖漘某烟館中不戒於火致兆焚如其地茅屋雲連一遇火災勢如風掃敗籜迨各水龍馳至而毗連千餘户已一炬成灰矣慘哉 
 
 

Page 3

 
 
[傅相行轅紀事]  
　　前漢黄德道何觀察維鏈及蒯參戎德浦某省候補知府唐太守學塤前江南織造增尚衣崇王游戎景煥先後詣　禀見○昨日清晨八點鐘時接武昌電報一封十點鐘時接金陵電報一封午後一點鐘時接濟南電報一封 
[請給護照]  
　　督辦電報鐵路大臣盛杏蓀京卿移文蘇松太兵備道兼江海關監督余晉珊觀察照會上海租界領袖西洋總領事華德師君請移知駐津領事給發護照俾得將各處拳匪所毁電線逐一修整以期消息靈通華君允之特於昨日邀齊各國駐滬總領事議定從違所議如何刻尚未能深悉也 
[示禁軍火]  
　　昨日上海縣汪瑶庭大令發出告示曰爲出示嚴禁事奉本府張札光緒二十六年七月初八日奉分巡道余札本年六月二十五日准海關衙門移奉南洋通商大臣劉札開光緒二十六年六月初四日署福州將軍善閩浙總督許會咨案查民間私存軍械一案經本督等會同出示曉諭並經札行福州厦門二口税局委員切實遵辦並發告示實貼曉諭在案兹據福州口李税務司申稱接奉鈞札内開軍裝器械私存私賣有干例禁切综遵辦並附告示一紙到關等因奉此本税務司查商船來往長江照内所載防盜軍械進口數目多有相符及至出口早已賣盡該船駛回復購之數不與原照無差往返私運最難覺察謹擬嗣後防盜之槍刊刻記號以免私售且益新洋文報刊刷上海虹口林麽洋行售賣美國手槍一時似難查禁兹奉前因除飭騐貨扦手輪船夾板進山口認眞查騐外合將詳細情形陳明計申送益新洋文報一紙等情據此本關業已函致洋務局將報紙譯出華文呈繳前來相應咨請查照轉飭江海關道一體查禁等因並抄單告示到本大臣准此抄單並示札關遵照一體查禁等因到關奉此除分行大關吳淞委員並函致新關税務司一體嚴密查禁外合就抄黏移請轉飭各屬一體查禁等因到道除分行外抄黏札飭等因到府奉此札縣遵照一體查禁等因下縣奉此合行出示嚴禁爲此示仰闔邑軍民諸色人等一體知悉自示之後爾等不准私造軍械及商船來板私帶軍火如敢故違一經查實定提到案照例嚴懲决不稍寛切切特示 
[禀請留營]  
　　自北地拳匪滋事後蘇松太兵備道余晉珊觀察恐本地土匪造謡生事札飭上海縣諭令所轄各鄉鎭舉行團練縣主汪瑶庭大令遵卽遍發諭單飭各董赶緊興辦兹者三林塘董事任世德等具禀縣署略稱奉諭後業已招募團丁若干名日則訓練夜則梭巡居民得以安枕無憂請發藥彈洋槍以資應用再本鎭向有營勇一哨駐紥舉行團練之後頗能聨絡一氣且新募團丁經哨弁訓練實屬一舉兩得今聞將移往南匯縣境蘇家橋可否請留原處等情不知大令准允事也 
[印兵演陣]  
　　昨晨七點鐘時由香港來滬之印度孟買及谷爾甲兵千餘名由武弁帶至英界大馬路迤西賽馬塲内操演各項陣式至九點鐘許始操畢散回 
[縱火未成]  
　　前晚虹口有恒路蔡姓家突有匪徒在屋後竹籬上塗抺煤油縱火以焚霎時濃烟四布幾釀飛災幸爲鄰人察覺汲水救熄然已飽受虚驚矣 
[上海縣署瑣案]  
　　前者虹口鄉人朱鳴鳳投縣署控蔡煥榮盜賣祖遺田畝曾經縣主汪瑶誔大令訊供未結後蔡煥榮因另案管押待質所朱鳴鳳復赴道轅上控道憲余晉珊觀察批飭上海縣秉公訊斷申詳大令因於前日升堂研訊蔡煥榮供朱之家事小的素不與聞小的妹夫與朱有親誼此案非提訊胞妹不能明白惟胞妹現患瘋癲不知去向尚求鑒察朱鳴鳳供稱小的之從叔祖朱茂林無嗣昔年由故父將小的承繼所遺田畝被蔡煥榮串通伊妹私竊田單抵錢花費蔡妹現因瘋失去不知所之求令蔡煥榮交出可也大令曰爾弟兄幾人答稱小的居長尚有一弟大令叱曰豈有以長子嗣與從叔祖爲孫之理顯係凱覦遺産飭詞上控喝令掌頰五十下諭令以後不能干預此事著該處董事將抵出之田單找價加絶找出之銀存善堂生息爲朱茂林祭掃之需朱鳴鳳遵諭具結而退蔡煥榮另案未結仍飭還押○去春二月某日浦東歹人謝炳華謝雨春等挖去流氓張桂生兩目由縣主汪大令訪拿謝炳華到案訊押候再拿黨羽研究在案前晚又獲到謝雨春一名大令升堂研訊謝炳華供謝雨春於七年前被張桂生毆傷去春張又將小的之船撑去勒令出資冋贖後由母親給洋銀十五元伊不但不肯還船反將小的房屋拆毁謝雨春得悉卽糾同小的挖取伊之雙目時謝雨春先在浦西邀同謝金華杜阿毛尋得張桂生杜阿毛扭住髮辮小的與雨春用手指各挖一目此係實供求恩俯鑒謝雨春供其時小的駕船出外事後方歸挖目之事並不在塲事緣有人娶一寡婦張桂生謝炳華向詐洋銀十元後來分派不均致炳華挖去張之兩目實與小的無干大令見謝雨春抵賴不承命謝炳華與之對質將前供重供一遍謝雨春堅稱謝炳華誣陷小的大令一再盤詰兩人執定前詞大令喝令將謝雨春笞責一百五十板一併收押再訊 
[上海巡局紀事]  
　　王雲松曾被陳沈氏供去洋銀若干元屢索不還前日將氏及中人倪世全扭至二十三七鋪巡防局控請追究局員邱友林二尹以事關錢債未例訊斷命移送上海縣署訊核○船户沈介瑞扭其夥彭順至二十三七鋪巡防局訴稱彭妻某氏時至小的船上吵閙叩乞訊懲局員邱二尹見彭衣衫藍縷困苦不堪因命沈顧念主夥之情酌給洋銀數元然後具結開釋 
[馬路工程局瑣案]  
　　北巿英租界東棋盤街雙彩順堂么二妓院有夥妓金桂卿者向與狎客蘇茂松情好甚篤蘇固無力爲營金屋者本月二十一日密約偕坐馬車而遁迨龜鴇知之已追尋不及矣前晚龜傭陳阿根行至南巿新馬路與蘇及金妓相遇遂扭交十四號巡街捕解入捕房捕頭命解送馬路工程局總辦程雨村大令研訊之下陳龜訴稱金妓曾向小的取去帶擋洋銀一百四十元後串同蘇大少逃遁以致本利無著今旣尋獲叩求追給蘇供小的在某店爲夥金妓自願從良惟小的無力代還債欵叩求恩斷金供小婦人淪落烟花原非本意因蘇誠實故托終身求恩超豁大令謂爾志雖屬可嘉但日後務須安分乃命暫交普育善堂寄養限蘇於五日内措繳洋銀一百四十元再核夫妓女適人向小追償帶　今大令斷令措繳在陳龜固得志矣其如蘇之羅掘艱難何噫○松郡江南義振票店主周杣生前向英租界紀藎卿批買彩票積欠洋銀九十三元有奇前日在途相遇交捕拘送捕房捕頭命解送馬路工程局總辦程雨村大令研訊之下周供小的係華亭縣人前向紀藎卿批買江南義振票曾付洋銀五十元後被積欠四十三元屢索不付是以控乞究追紀供欠欵屬實惟一時無力措還求恩寛限大令著卽如數措齊呈案如延比追○王小弟前被顧阿新攫取紡綢短衫一件當塲扭獲而贓已付與同黨逃逸無蹤因喚巡街捕解至捕房轉解工程局總辦程大令訊究之下唐供小的係南匯縣人向爲鞔工前日被顧乘間攫去衣服叩求斷賠顧供小的係本邑人小本營生安分守法不敢攫取衣服實被誣指大令判責一百板枷號一月 
[英美租界公堂研訊欠租案]  
　　蔣蓉卽張午齋於光緒十九年向宋錫記租租開設紹文石印書局後宋錫將屋賣與徐宗揚徐又轉賣與高易律師未幾高易律師又賣與通和洋行通和行主查得蔣尚欠房租因控諸英美租界公廨經讞員翁笠漁直剌會同英領事訊明斷令蔣具結遷讓在案旣而蔣復以宋錫記背議等情投廨具控前晚帮審委員張柄樞司馬提集兩造研訊蔣蓉遣家丁陳升投案訴稱家主租宋錫記房屋開設紹文書局訂立合同載明日後如欲遷移應償遷費詎料宋將屋輾轉售與通和洋商逼令遷讓蒙諭另案呈控今特將合同呈電叩請訊明公斷宋錫記徐宗揚同供此屋前由陸姓抵押後卽贖回賣與高易今由高易轉賣與通和實與職員等無于求鑒司馬謂此案早經斷結毋得涉訟不休著仍遵前諭具呈遵斷切結 
 
 

Page 4

 
 
[英美租界公堂瑣案]  
　　包探王四福稟稱汪生賢手持手槍在途行走是以拘送請究汪供小的在义袋角王公館管門此槍是主人所給爲夜間巡更防身之用求鑒襄讞委員張柄樞司馬商之美繙譯白君諭令將汪交的實人保出手槍充公○包探金阿三禀稱流氓左毛毛向王仁華訛詐不遂膽敢行兇是以送請究辦左俯首求恩司馬判責三百板管押三月○包探石金榮禀稱張紹永行竊吳阿大家布衣四件兹經小的醒獲請究司馬判責五十板○包探潘英奎禀稱龔阿元攫取妓女陳鳳寳所持牙骨摺扇是以拘送請究龔供詞支吾司馬判令責手心一百下○車夫李福堂行竊主人瞿梧笙之金耳環等物報捕查獲送案瞿遣家丁某甲禀稱贓已由捕房吊到請從寛免究司馬准之將車夫交甲帶回○包探趙銀河禀稱趙張氏與劉蘭寳在街互毆是以送案請究劉供小的行經長裕里被野鷄傭婦趙張氏硬拉進内小的不允致將所穿馬夾拉破求鑒司馬判將趙張氏掌頰一百下管押半月○包探朱阿高禀稱陳王氏失去布衣二件小的查知被王春生所竊是以送案請究王俯首求恩司馬判令責手心一百下○包探朱阿高禀稱唐阿雨行竊新時昌洋行中皮酒一瓶司馬判押十日○王魯州禀稱失去銀釧三副綢衣二件報捕查知陳寳生所竊吊到原贓請究陳供初次誤犯叩求恩宥司馬判責三百板管押一月 
[美租界捕房紀事]  
　　本邑人某甲與蕩婦某氏有染賃屋虹口篷路吉祥里隻宿雙飛儼如伉儷甲妻知之大含醋意前晚糾同娘子軍一擁而至肆行毆擊繼復互扭至捕房聲訴捕頭令自投公堂具控○甬人張某向業找夫前日乘間竊得某姓家茶葉數箱昨爲包探朱阿高查知拘入捕房捕頭令押候解送公堂禀請讞員翁笠漁直剌訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[除道辟疫]  
　　南昌采訪友人云江西南昌縣主孟子卿大令新建縣主江雲卿大令慨念炎夏光陰熱如熾炭街頭巷尾污穢不除行人觸之易於受病因於本月上旬某日會銜出示曉諭曰爲出示嚴禁事照得省會人烟稠密行旅紛紜街巿通徙理宜潔凈現奉臬憲面諭轉奉撫憲諭飭認眞清理以便居民等因奉此查街巷傾倒煤渣穢屑抛棄死鼠斃貓並小孩人等沿街出恭以及運糞鄉民每不卽時用蓋挑糞上街並於轉角處所擺攤賣物停車塞路均屬有害於人合行條列示禁爲此示仰諸色人等知悉此次清潔街道係奉撫憲曁臬憲諭飭舉辦最爲便民善政當此炎夏旣免穢氣薰蒸釀爲疾病且令行人來往共樂坦途允宜實力奉行期於兩有裨益自示之後務各遵照後開各條認眞辦理所費有限受益無窮倘有無知之徒仍前當街傾棄穢污許其扭獲送案立子枷責示懲决不寛貸毋違特示計開一省會街道現在積堆煤渣齷齪穢物不少已由縣多雇人夫車輛添派勇役按叚挑除嗣後仍令勇役督夫常川巡緝照料一有馬糞污穢卽行挑除倘有違禁當街私倒齷齪者查獲勒令挑除積穢百擔以示警懲一省會燒煤者多所有整擔煤渣仍應自行挑至城外荒僻處所傾倒不准在街頭巷尾任意傾卸至每日掃地一切穢屑現經由縣於城廂内外凡有更棚之處捐備木桶兩隻責成更夫照管凡此叚更夫行夜支更所及之居家鋪户逐日掃出穢屑均應送至木桶内收儲每早挑出城外傾倒一次其挑運之法總計此叚共有居民鋪户若干按日挨次輪挑周而復始或酌給雇資令更夫運送或居民自挑悉聽其便所費不多不得推諉其公館住屋内另有空地堆積穢屑能自挑除者不在此限一死鼠斃貓及一切死畜應一併送至更棚木桶中以免腐變臭惡如違照前俱一併究懲一街頭巷尾以及街道窄狹處所車馬往來最多不准擺設小攤及停放車輛有礙行人違則枷責一小孩當街出恭最爲污穢除由官役認眞查禁外當街鋪面各宜自爲查禁如有違犯者查獲罪坐家長責令到案具結嗣後此條街上如有遺穢責成清潔一省會街衢四達縣中人役照料恐難周到仍由各叚保甲分局派出巡勇按日巡查一二次遇有違禁之人隨時由局員究懲以期周密 
[法租界公堂瑣案]  
　　法商鉅昌洋行主投本管領事署控華人謝茂金以草帽邊十四箱抵銀一千二百兩過期不贖法總領事白藻泰君照會讞員朱森庭明府出票提謝昨禮拜二升堂研訊謝供此貨係代客抵押計值銀一千九百餘兩前在鉅昌洋人處抵銀一千二百兩言明本年三月十五爲期後貨客回浙江衢州府原籍現尚未來求恩寛限明府與陸繙譯會商著押候傳到原告下期覆訊○日前森昌布莊主王暄麓控金陵人馬正祺圖賴匯票銀三百兩迭經明府訊供著馬先繳銀二百兩兹因迭次逾限王投案求追昨日明府著保人將馬交案馬呈繳八月初四日期票銀一百兩餘求寛限明府惡其任意刁玩飭探帶出先向該莊收銀一百兩餘限五日内繳清如延帶回捕房押追○湖南人談彚前控級升棧茶房潘長發串同車夫竊取衣服十餘件明府訊供之下飭探查獲竊賊王阿榮搜出當票昨日堂期傳談研詰王阿榮供認行竊衣服五件質在南巿某典明府判枷號半月責三百板潘不應先索酬儀始許查緝著掌頰二十下質票給還失主自行備本贖回○長江積竊周少山屢次犯案前日又至某輪船竊取拷綢短衫一件經包探拘獲解案明府判責五百板驅逐出境○彭榮千訴稱小的係浦東南匯縣境航頭鎭人昨日因事來滬路經洋涇浜賭棍張阿二陸榮生强拉入局小的不允被攫去洋銀十元報捕查獲送案請辦包探禀稱小的在二棍徒身畔搜出洋銀二元及小銀錢十四角明府判各枷號一個月發洋涇浜示衆期滿各責五百板洋銀給還失主○包探禀稱偷兒朱阿四掩入天主堂畔弄中行竊某甲所携搭連袋内洋銀二元及小銀錢十餘角當塲拿獲解案請辦明府判枷號半個月笞責二百板 
[金陵官報]  
　　七月二十一日會辦清江轉運局宜昌中軍遊擊蒯德浦到卽辭委署如臯縣秦炳禮見鈞和輪船馬廷樹由上海公幹回江甯布倉大使周殿魁禀知存榖晒竣○二十二日儀徴鹽棧候補道襲盛際委統淮安練軍楊文章均辭副將黄高利叩謝先鋒官遊擊張本生到交缷署九江後營遊擊回浙江代辦順直甘鄂鄂皖江蘇賑捐局文案知縣彭循堯到奉浙江藩司委來甯公幹江勝前營哨官謝德鳳江陰來○二十三日兩江營務處候補道李洋務局汪皖岸督銷候補道錢松年清丈　樵事宜蒯光典大通楚西掣騐候補道羅長裿到均見首府王兩首縣龍孫均禀知在城隍廟設壇求雨鹽經歴林炳鏞騐看巡檢雷國楨寫履歴福建陸路提憲程文炳軍門到會鎭江來 
[邗江官報]  
　　七月十四日諸分轉可詩趙鹺尹春元朱鹺尉佳瑞均禀到○十五日劉鹺尹琪銷泰壩監籌○十六日工部員外郎汪副郎潮模過揚沈鹺尹福年委通屬聽差藍鹺尹宗嗣回四浦薛鹺尹文煥回泰屬均禀辭○十七日揚屬運河堤工總避前代理淮揚海道范觀察德培到揚沈鹺尹福年徐鹺尹家駿均辭赴通屬聽差○十八日蕭鹺尹其龢由淮北來衷鹺尉興哲奉松漕帥禀赴鄂省採辦木料回浦過揚○十九日署高郵州呂刺史承瀚過揚北批騐馮鹺尹寳坊寺緝私繆鹺尹延祉均到揚公幹○二十日陳觀察永懋公幹到揚倪鹺尉壽鎔委總局文案差黎鹺尹淦委赴通泰查水勢○二十一日張鹺尹仁芬奉堤工總局委赴高郵公幹○二十二日蔣分轉志圻辭回孔蒙涵差次 
 
 
