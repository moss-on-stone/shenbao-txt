# 1904 - 1 - 4911030

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[論諭禁官員挾妓飲酒事]  
自唐以來在官有官妓在營有營妓近人兪理初所著癸巳類稿原原本本考之極詳可見當時禁令之寛雖身登仕版者自公退食之餘舞席歌筵不妨盡情留戀昔人譏白香山謂憶妓詩多於憶民詩平心論之經濟文章如白傅者披古今循良之傳試問能有幾人可知治術果優卽偶爾冶遊亦未必遽爲官箴之玷本朝法令極嚴旣除前代教坊之弊而在官人員挾妓飲酒又有科罪之條故京朝諸巨公類皆自守兢兢從不敢涉足平康爲問柳尋花之舉顧衙齋淸晏郎署蕭閒寂寂終年無計陶情適性於是都門風尚自上下下皆不狎妓而狎優猶憶十餘年前鄙人遨遊京師春秋隹日每見部院司員或聯袂於劇塲或傾譚於酒肆非有雛伶在座卽覺寂寥寡歡其寓處則精鴉絕倫書書琴棋纎塵不染於以聚　好縱狂譚嬉酣淋漓幾忘日夜其有嗜好與俗殊異不溺志於梨園而營情於柳巷者必深自諱匿苟爲同人所悉尤相與姗笑之蓋風氣使然無足怪者自辛卯而後鄙人因事出都忽忽十餘年中間旣遭拳匪之變長安風景物換星移樂部諸伶大半星散友人之自都中來者詢以近日風尚則謂自回鑾以後王公貴人無不任情酣嬉爲及時行樂之計惟所狎者又舍優而爲娼每至曲院開筵宴客一席之費貴至數十金卽酒家劇飲喚令侑觴纒頭之貲亦必須鷹銀五六駕南地名花聞此消息相率航海北上競營香巢燕鶯　北里之歡花柳壯皇都之色爭妍鬥麗各擅勝場於　振貝子言歸自外洋年少氣豪不拘小節面餘園挾妓飲酒之事竟爲人列諸彈章妓女謝珊珊之名亦因此而上逹天聽皇太后皇上知在廷諸臣當此内憂外患迭起環生猶以恒舞酣歌目尋娱樂不禁太息痛恨爰於十月二十六日而諭軍機大臣京朝官員概不准在外狎妓飲酒無論王公員勒貝子大小臣工如有犯者一律懲革麇己由軍機大臣交片順天府提督高門五城察院出示曉諭周知矣嗟乎歌舞漏舟之中宴樂覆巢之下每閱明季遺事流宼旣逼京城而諸臣之避　南都者猶以選色徵歌各矜泉石亭臺之勝是誠所謂陳叔寶全無心肝以昔方今有如一轍不亦深可慨哉抑吾猶有感焉夫京帥爲首善之區前此文琥百僚相率狎暱優伶從未聞臺陳諸公以此爲玷辱官常奏請禁止而此次振貝子諸人挾妓飲酒物議沸楊竟據所傳聞登諸白簡固由聲名太覺狼藉亦以都中此風究尚未盛故耳目所接似覺駭人聞聽耳若夫滬瀆爲中外互巿要區夾道靑樓何止千百而各省官吏之道經海上者無不廣輦金貲徜徉於酒地花天幾不知名敎爲何事聞從前江南提督某軍門因往妓院狎遊爲　者偵知乘機索得重賄而某監司某大僚之放膽尋芳跌賓自喜者僂指更復難終蓋在租界冶遊西人固任其自然中國亦不復深究坐令印纍綬若之輩東山絲竹任意陶情地雖猶是中國版圖而彼等己視同化外在上者旣放蕩若是復何怪紳商士庶相率縱情遊冶雖破家蕩産而有所不惜哉噫 
[本館接奉電音]  
　　昨日午前九點鐘越二十分時京師飛電傳來上諭一道敬謹譯登○十一月十二日内閣抄奉上諭光禄寺少卿著左孝同署理鴻臚寺少卿著于式枚署理欽此 
[電傳宫門抄]  
　　昨日午前九點鐘越二十分時京師友人專電告知本館云十二月十二日皇上召見軍機大臣及兪恒 
[電述藏事]  
　　英京倫敦繞由日本來電云我英派往西藏之使臣衞隊前己起程某日道經拉比隘口並未有人阻扼藏中官吏雖在榮夏地方詰問進兵之意然仍以禮待之 
[時局可危]  
　　英國某晨報云邇者靜觀直東時局頗甚岌岌可危我英自應未雨綢繆蓋恐俄人與日本戰衅一開定必多所牽連貽累也 
[俄將東來]  
　　俄國比施逹來電云俄水師提督朱釐尼亞士所統水師本有鐵甲艦一艘快船兩艘滅魚雷船五艘今又添入滅魚雷船五艘不日將啓輪赴東亞矣 
[舉債未諧]  
　　某西字報云駐美京華盛頓之日本使臣某君曾向紐約某銀行商貸國債若干言明預備開戰之用銀行執事人婉詞却之聞俄國亦曾稱貸於美人日來尚未有成議 
[續録商部重訂鐵路簡明章程]  
　　一華人請辦鐵路先統估該路全工用欵若干以定集欵若干以定集股額則至開辦路工工艱費鉅集股時意計不到致有不敷無可續集股本者應准該公司以機器房産抵借洋欵概不准以地作抵惟借欵至多之數按照原估用欵不得過十成之三並須先行禀呈臣部聲明所借實數商借商還國家概不擔承字樣候臣 
 
 

Page 2

 
 
部核准方可議借其議借合同應加繕一分呈臣部存案一集股如全係華股業將請辦路工悉數辦竣續請展辦他路而原集之股本固己罄盡擬添借洋欵以資接展應具禀臣部聽候酌核淸勢分别准駁一嗣後華人請辦鐵路如與洋商私訂合同以請辦之路抵借洋欵一時朦准或於開辦後將該路私賣與他人以上情事如經臣部覺察或由地方督撫查明除將路充公註銷全案外應觀案情關繫輕重酌罰一凡經臣部批准承辦鐵路者無論華人洋人應自批准日起限於六個月内勘路勘畢再限六個月内開工造路兩軌相距須照英尺實寛四尺八寸半與現行之路一律並將開辦日期報部逾限不報卽將批准之案撤銷以杜集股不實藉股招摇等弊如實有意外事端亦須預行呈明臣部查無欺飾方可酌准展限一各省辦理鐵路地方遇有地主擡價阻撓工役恃衆把持等事准公司報明該地方官切實曉諭彈壓並嚴禁胥吏訛索諸弊須知鐵路爲興商利運之基址國家應辦之要工該地方官如保護不力推諉膜視查實從嚴參處一凡勘路估價監造軌路目前中國尚少專家應准公司聘用洋員茯經過地方及駐紥處所各該地方官均須愼加保護勿使稍有意外之虞若該洋員不自守禮蕩檢踰閑准地方官知會該公司預爲斥退不得徧袒徇庇調赴他路當差其甚者准禀明臣部移會各國領事存案不准在中國地方旅寓一無論華人洋人如各直省督撫衙門遞呈請辦鐵路者應由該督撫查明此路確於中國商運有所裨益且與現定章程無所違背者卽咨會臣部酌核辦理一凡公司遇有爭執或因他事有礙公司利益者若係華人公司就近地方官亦可持平判斷不使兩有傷損倘判斷不能公允准具呈臣部核辦以示保護其華洋商遇有爭執應由兩造各舉一人理論判斷如判斷人意見仍有未洽再合舉一公正人不論局内局外者皆可秉公調處兩國國家均不干預其事一路礦本係兩事應各守專章分别辦理所有請辦鐵路者不得率請舉礦務合辦鐵路公司前有沿路開礦章程嗣後不准援引此案若就近旣無煤料轉運又苦艱阻公司因此致欲虧蝕應隨時具禀陳明聽候臣部體察情形分别准駁如批駁之後不得再行呈請以杜牽混一礦務鐵路總避前定有表譜格式現將此項表譜仍由臣部頒發各公司每届年底將辦理一切詳情如式填寫呈部查核存案一禀請辦理鐵路業經批准後該公司卽可訂立合同如有未盡事項應行具載者准其酌增惟不得與上列各條有所違礙訂立時並照繕一分呈臣部核准後方可簽押至路工完竣後有應設關徵稅之處由臣部會同戶部酌核辦理一華洋商人承辦鐵路如遇有軍務中國國家調遣兵丁轉運餉械及軍管用物須儘先載運車價减半一興造鐵路或鐵路己經造成後如須用彈壓巡丁准其每一里雇用華人一二名仍不准擅用軍器如需用護路兵勇必須禀由臣部及各該省將軍督撫酌派不得擅自雇用所圾工食費用由鐵路公司給發一鐵路郵政相輔而行凡承辦鐵路應受寄中國郵政書信包件所有詳細章程届時另訂一以上各條係承辦鐵路大概章程此外未盡事宜俟批准及訂立合同時詳細增補 
[樓工經始]  
　　京師訪事人云正陽門自遭兵燹破毁不堪現經當道建議興修又以明年太歳在午不宜動工預擇今年十月十七日上樑時椽柱俱未製成惟就城樓基址上支木爲楹請承修太臣陳玉蒼侍郎拈香行禮 
[令嚴緝捕]  
　　蕪湖訪事人云長江水師提督程從周運門以時届隆冬深恐長江上下游匪人勾結爲患嚴飭所轄五省水師將弁實力巡防隨又出示曉諭曰爲嚴飭巡緝事照得長江設立營汛原爲緝盜護商查拿會匪經本軍門嚴飭各營屢獲巨案首要悉擒並剴切示諭有被哥老會匪煽惑者繳票自首准予自新或自行燬票並子免究如不醒悟一經拿獲卽行顯戮以淸梟風歴經通示在案查上下江面近來雖形安靖惟恐日久玩生時屇冬令宵小易發保無外來匪徒潛相煽誘圖爲不軌貽害地方各營駐防哨弁務須逐日親駕杉板督率勇丁無分雨夜加意梭巡卽偏洲僻港亦必周歴稽查如有形迹可疑之船隻嚴加船詰搜有票布等件實據卽將該匪解由該營官送交地方官審訊嚴辦倘某汛地面會匪出没生事該汛弁疏於覺察或知而諱匿一經本軍門訪確定卽嚴參不貸除飭各營官嚴行督察並另派弁密訪外合行出示曉諭爲此仰軍民人等一體知悉須知本軍門以安良除暴爲懷言出法隨各汛弁務須振刷精神無或怠惰偷安致干重咎居民人等亦宜各安生業無爲匪徒所惑枉陷身家有負本軍門諄諄誥誡之苦心焉其各懍遵毋違特示 
[嚴州興學]  
　　有客來自浙之嚴州至紹興語本館訪事人云彼處中學堂經府尊黄峙靑太守籌集巨貲修建講堂齋舍經營數月刻己告成采購中西文典籍甚多延聘高才分門教授并准年久旅嚴之客商子弟捐費入籍以廣栽培示期十月二十日報名投考由太守親加甄綜以定去留 
[宿將窮途]  
　　昨得吳門友人手榆云吳山樵軍門春和皖中宿將也咸豐之季隨僧　王掃蕩捻逆卓著戰功洎赭宼披猖江浙名城以次淪陷軍門奮勇轉戰收復湖州漳州壽州諸郡邑歴保至專閫大員迨劉景韓中丞開府浙中軍門以書畫詩詞渥蒙賞識檄調赴浙委統省防新中軍蓋軍門不特忠勇絕倫且學門淵深尤邃于金石文字也不料蛾眉見嫉謡諑紛乘誣以詩酒縱情軍政諸多廢弛自光緒二十六年正月奉閩浙總督許筠帥撤差查辦覊留數載典質俱空猿臂翁雖瞿鑠如少年時亦己星星上鬢矣近始由浙江巡撫聶仲帥移咨閩省爲之昭雪白頭老將倖獲保全當夫醉袒貂裘數箭瘢愼毋以百戰餘生經風浪而遽灰壯志哉 
[花叢豪舉]  
　　聞之京師友人云某樞臣之公子觀察公近經當道保奏送部引見十月二十日偕某京員至王廣福斜街娼婦謝珊珊處開筵夜宴淺斟低唱興會淋漓忽有如崑崙奴者數輩各持槍械排闥而入勢甚洶洶一時乳燕雛鶯倉皇奔避觀察驚問何事侍婢答稱此若輩拔妓勒贖之故技耳觀察慨然曰彼等此來無非爲阿堵物今座上客有傾囊排解者意將何如來者知觀察家世貴盛不敢强項惟稱我弟兄甚衆苟得枯囊稍潤亦復何求遂予以洋銀百四十元一哄而散是亦一時之豪舉也 
[梟棍交閧]  
　　蘇州訪事人云本月初四日長洲縣治釐口等處土棍與梟匪爭設賭擡各率黨羽數百人列陣鏖戰時適縣中護勇王小亭率領師船抵鎭緝犯見有此事喝令散歸各士棍誤爲梟匪應援併力攢毆致王及巡勇匹名受傷沈重且以同黨某甲被梟所戕遂指巡勇王才造爲正兇綑解至縣縣主蘇大令研訊之下飭將才造釘鐐收禁小亭等四人延傷科療治翌日飭差拘獲甲乙二土棍押候訊懲 
[越東患盜]  
　　紹興訪事人云邇來郡境忽有匪徒專於深夜縱火圖劫城廂内外業己數見不鮮因之鋪戶居民咸惴惴然有戒心集貲添設民更并禀請當道懸賞緝盜一經訊實立正典刑誠古者守望相助之遺意也 
[卾省官場紀事]  
　　漢口訪事人云委署湖北襄陽府知府金峙生太守奉檄之下於十月二十七日詣各憲轅禀辭啓行定於十一月十二日接印○漢口大智坊左近向設淸道局每因地方遼闊查察難周上憲爰委劉二尹煊辦理分局事宜以資臂助○田松由守戎天林向在漢 
 
 

Page 3

 
 
口管帶團防巡船兼日本馬頭稽查事務近經兼督端午橋中丞奏請調補督標左營守備例須赴就弟一見因於日前請給咨文朿裝就道○漢口籌餉局總辦楊太守逢吉現奉上憲札委會辦武昌廠關稅事宜業己到差視事矣 
[珠海濤聲]  
　　廣州訪事人云官塲公牘往來向用手摺近日一律改用表式日前藩司程雨亭方伯通札所屬州縣頒給表式一紙著將所徵地丁錢糧完欠數目逐一填注呈候察核以淸眉目而便稽查○前有譚何二商人擬承辦出洋米石議定運米一石納洋銀一元運榖一石納洋銀八角本以五十萬石爲率嗣恐爲數過巨不能暢銷爰議每年認運二十萬石俟將來漸次增益再將餉銀照加現己先繳洋銀五千元俟開辦時再繳五萬元○粤省鑄錢局每月約出銅圓六百餘萬枚四開銀圓四百餘萬枚惟八開逐漸减鑄其中盈虚消長之理則非局外人所敢知也○光興恒濟兩公司認辦烟膏捐均以經理不得其人毫無起色近聞永安裕公司相繼而起擬每年繳餉銀五十萬元每烟膏一兩抽銀九分說者謂此項捐欵僅以香港澳門計之每年己有數十萬金况廣東全省乎若嚴杜中飽侵吞則利益之豐未不可操左劵者也 
[螐磯寒浪]  
　　蕪湖訪事人云巡警局總辦石叔冶觀察以時届隆冬宵小最易竊發除札飭各叚委員嚴密稽查外每夜三點鐘後親自微服出巡某日見二街怡園烟館有劉盤龍一流人爲牧猪奴遂飭寗淵觀巡警局員黄少蘭少尉拘拿回局飭發審委員趙幼江大令研鞫情由科罰洋銀十二元以示之儆○溯保甲未攺巡警時每屇隆冬各叚局員均由道憲酌委除日間分巡街道外夜皆高枕安眠刻下巡警局總辦石叔冶觀察飭令巡警各分局兼辦冬防計委定巡警局馬二尹並濟寺楊二尹巡警營營官饒翼卿游戎巡警中哨陳都戎前哨李都戎吉祥寺陳二尹巡警武弁牛千戎廣仁局李二尹河口司雷二尹徹夜梭巡毋許懈怠 
[監司回滬]  
　　蘇松太兵備道兼江海關監督袁海觀觀察於日前赴蘇垣謁見撫憲恩藝帥慶祝壽辰前晚十點鐘時乘舟反申昨晨上海縣主汪瑶庭大令親詣道轅晉謁 
[船案讞成]  
　　今夏中國南洋寰泰兵艦奉檄載軍火赴粤東駛至汕頭突被興昌公司印度皇后輪船撞沈以致管帶畢命洪濤中軍火悉行損失控經英國駐滬刑司威金生君迭次升堂推鞫前日始克讞成其堂斷洋洋數千方旣詳且盡大旨謂寰泰在前行駛印度皇后旣經瞭見例宜或趨左以避或趨右以避俾免失事之虞不應鹵莽直前違例肇祻遂科令出銀賠償撫卹并照繳堂費以示之懲至共應付寰泰銀若干則尚須移請管理政專員秉公酌定也 
[縣訊籮間械鬥案]  
　　日前有吳阿大者投浦東三林塘巡防局控任咸順藉端逞兇等情局員蕭二尹移送到縣前晚縣主汪瑶庭大令升堂研訊吳供小的在三林塘鎭當籮間夫頭目是日鎭上顧姓家有葬事喚令小的雇沈阿春陳金元舁柩被楊師橋籮間夫頭目任咸順無端糾集三四十人分持尖刀鐵尺將沈陳砍擊受傷小的亦遭波及叩求騐明訴辦沈陳同供小的等向在吳處當扛夫顧姓僱舁棺木驀被任糾衆爭奪以致受傷任供小的年六十有一在楊帥橋爲籮間夫頭目顧姓祠堂及墳墓匀在小的所轄地叚吳暗中謀奪生涯故與爭論衆夫役聞而不平羣相毆擊小的無力喝阻尚乞鑒原陳品山供小的在三林塘開豆腐店時適道經彼處因見吳任爭閙上前解勸被吳扭送局中叩求恩釋太令飭仵役騐得沈受鐵尺傷數處陳腿際戳傷五處吳身有微傷著各回去醫治任重責二百板押候補提其黨任阿弟及各兇手訊懲陳交人保出 
[縣訊同源典劫案]  
　　上海縣署捕役某甲拘獲形跡可疑之何德奎陳小戴仔兩犯起出狐皮袍及首飾單刀銅帽鐵尺等仵連船兩艘解送至縣縣主汪瑶庭大令研訊之下何供小的係湖南人爲人駕竹排以餬其口本月初七晚行至英界朝陽樓前遇友人周某邀同賭博次晨周携各物至小的船上寄存聲稱竊自杜家行鎭同源當鋪叩求明察陳供小的係淮安府屬鹽城縣人在治下某軋花廠執役是日偶至木排上給得小銀錢七十餘枚銀飾一包今己由捕役搜去家有父母並不爲非大令喝令將何鞭背一百下上天平架陳亦鞭背二百下熬刑良久均不供招乃著分别收所候再訊鞫贓物刀械一併存庫匪船交捕役看管 
[函請協緝]  
　　新任南匯縣知縣張玉泉明府以縣屬杜家行鎭同源典於本月初九夜被盜行刼失去衣服首飾約值數千金爰於昨日函致上海縣署及英美法各租界公廨請卽派捕恊緝 
[不允所請]  
　　前者永吉祥船行公義小輪船由申開往湖州中途遇風以致所帶民船中流傾覆有徐映泉者溺斃波中事後徐之家丁兪慶將舵工毛阿木扭控上海縣署一面赴湖州訃知屍屬兹悉公義小輪船由德昌洋行租與永吉祥德昌係荷蘭國商人所設昨由行主投縣禀求縣主汪瑶庭大令將毛釋回大令以屍屬未到案難訊結正言却之 
[撤差緣始]  
　　本邑英美等國公共租界公廨讞員鄧鳴謙司馬經兩江督憲魏午帥電飭撤差而以法界公廨讞員魏蒓塢大令暫承其乏云云己登前報兹悉事緣月前英商模柴投本管總領事署控璍商劉柏生違背合同不交股銀等情總領事據情照會公廨請司馬飭提追給司馬隨將劉提發捕房管押未幾即浼人保出延律師哈華托伸理繼又以中體面商人例應傳訊不得貿然提押訴請商業會議所董事電禀督轅司馬聞之亟致函商業會議所聲辯種種情由初不料午帥己檄令撤差另委大令庖代讞政矣至大令若何堅辭及道憲袁海觀觀察若何慰留則俟見明文縷析登報可也 
[教士蒙褒]  
　　前日駐滬日本總領事小田切君函請徐家匯天文臺教士福樂克君至署告以頃奉本國天皇之命以貴司鐸窺天學邃時有新理流傳用能使本國官民胥受其益特頒給寶星一座以示褒崇福君乃敬謹領受而退 
[英界火警]  
　　昨日午後廣西路寶和里對門某姓家披屋陡兆焚如經左右鄰取水以澆立時熄滅迨警鐘旣鳴救火會中人舁英法美三界洋龍至則己火滅烟消矣 
[吳回驚夢]  
　　昨晨四點鐘時美界北四川路第一百四十五號門牌某號南貨店不知緣何火起時店中人尚在睡鄕毫不知覺幸爲五百十七號巡捕所見叩門喚醒取水狂澆登時熄滅亦云險矣 
[上海官場紀事]  
　　前江西學政吳絅齋文宗卸篆北上昨日道出申江命駕至縣署拜會縣主汪瑶庭大令大令飭丁擋駕○昨晨松海防同知劉乙笙司馬命駕赴縣署拜會縣主汪大令晤商要公良久始别○鈞和兵輪船管帶馬鎔軒千戎昨詣縣署拜會縣主汪大令大令飭丁擋駕 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯上官塲紀事]  
　　九江訪事人云署江西九江府同知鄭懷廷司馬近奉藩憲陳方伯調省差委所遺篆務飭准補斯缺之嚴司馬家熾速赴新任供職○湖北督銷局兼籖捐局總辦孫詞臣觀察於上月二十九日附江裕輪船抵潯本月初一日乘長龍船赴南昌謁見撫憲夏菽軒大中丞禀陳要務○署湖口縣知縣尹枚臣明府現届瓜代之期適正任洪明府汝濂因病未能到任所遺印務由藩憲陳方伯以補用縣佘亮丞明府賓中酌委署理○調署德化縣典史劉潤生少尉於本月初一日附利濟輪船抵潯擇吉接鈐任事○九江查驗局委員許仲碩參軍以邇來時有奸商運錢同境爰飭巡丁嚴密緝拿某日拿獲私販銅圓八千八百枚一併提充公欵 
[甌水柑香]  
　　温州訪事人云十月二十一日有一美國兵艦駛抵甌江下椗兵士紛紛登岸閒游翌日管駕官乘轎至鎭道各轅拜會道憲童紹甫觀察鎭憲余鼎臣鎭軍接見之餘旋卽以禮報謁○樂淸郵政局有信包寄交館頭航船被人竊去旋由航船夥查獲竊賊解縣訊懲枷號郵政局前示衆三日○上戍寨下地方有一山君某日忽入某甲家廚下甲婦不知其爲虎也舉杖驅之虎踞坐山腰耽耽而視村人見之皆不敢近旋有膽壯者開槍遥擊適中耳後虎猶兀坐不動竟夕相持迨東方旣明衆始縛之以返權之得三百餘斤 
[湓浦潮聲]  
　　九江訪事人云去歳江西湖口縣曹姓家被盜行劫報經地方官拘獲盜犯二名訊實口供於十月二十四日押解來潯請廣饒九南道瑞莘儒觀察九江府孫景裴太守勘訊明確發交德化縣收禁以待明正典刑○距大南門二十里許向有橋梁藉便行人往來自云歳被水衝塌後盈盈一水每苦欲渡無梁嗣經前任德化縣應江兩大令各捐廉俸並於地方公欵内撥銀若干交紳董鄭憇庵廣文督工修理現己一律告竣可以來往自如矣 
[潤州雜誌]  
　　鎭江訪事人云儀徵鹽河自三　河至十二圩一帶每屇冬令水涸之際由官撥欵挑濬以利舟行惟重載鹽船必須攺由運河全瓜洲口出江以赴儀徵總棧近淮鹽督辦蒯禮卿觀察咨商常鎭通海道兼鎭江關監督郭月樓觀察轉函鎭江關稅務司雷樂石君通諭往來揚鎭之各小輪船經過瓜洲口時遇有出江鹽船務須緩輪徐行以免碰撞○城外荷花塘日漸淤塞近經常鎭通海道郭月樓觀察慨捐鶴俸雇夫疏濬遴委候補知縣鮑純甫大令及水陸總巡周錦堂恊戎會同勘丈擇吉十月二十八日興工○日前京口副都統奇健亭統制查獲行劫吕姓之甲乙二旗兵解送丹徒縣監禁十月二十六日鎭江府祥遂安太守飭縣主洪鷺汀大令解至府署會同理事同知穆司馬升堂研訊堅不吐實遂命發回縣獄一面禀准統制將二犯銷除檔册以便飭縣刑求○署鎭江營守營參將兼新兵前勞管帶吳養吾參戎於十月二十七日乘元和輪船赴金陵叩祝兩江總督兼南洋通商大臣魏午帥壽誕 
[馬路工程局紀事]  
　　前日船戶姜錦全與洪化堂潘錫發互爭泊船處致相毆擊傷及頭顱因卽扭訴捕房捕頭令轉解馬路工程局昨由總辦翁子文太守訊明口供飭送上海縣署請縣主汪瑶庭大令訊究○昨日上海縣主汪瑶庭大令移文南巿馬路工程局内開本年七月利昌米行夥呈控凌雲卿訛詐一案現又有人在縣禀控請將原案抄送等因總辦翁子文太守准之 
[南巿捕房紀事]  
　　昨日庄波人湯阿初在南巿太平馬頭左近與其妻姚氏互扭被致某號巡街捕拘入捕房捕頭令押候解送馬路工程局禀請總辦翁子文太守訊究○南巿裕和宰猪作主凌掌生與同業唐全全積不相能昨日遇諸十六鋪祥記馬頭遽將唐所購猪兩頭奪去旋經楊介福出爲理勸令唐交還猪價洋銀十八元唐心不甘服投訴捕房不知捕頭將何以處之 
[英美租界公堂瑣案]  
　　某洋人家細崽李阿六竊取洋傘衣服等物報由包探陳洪德獲案請究襄讞委員王松丞剌史商之美總領事署繙譯官白保羅君判笞責二百板發押捕房三月○湖州人楊忠芳冐刊裕昌發圖章黔于字條持向廣昌盛支取綢兩疋嗣又冐致中和之名遣王阿三向同鄕人汪永亨支取貨物被汪查出報由包探李星福獲送至案請懲剌史判令將楊王各責手心二百下交汪具保出外自行回籍不准逗留贓給領○嚴文卿在法國某氏婦所開西酒肆服役乘隙竊取洋銀衣物報由包探倪順泉獲案請究某西婦申訴前情請送歸送界公堂懲治剌史准之○偷兒徐阿忠先後掩入李永林等三家行竊衣物報由包探顧阿六吊到原贓解請訊辦剌史判笞責三百板○陸阿二潛至施莊生等家行竊棉被三條報由包探倪順泉獲案請辦剌史判責一百板發押捕房六月○前日歹人陸長法潛入戴金臣等五家行竊衣服棉被等物報由包探倪順泉獲案請究剌史判責三百板○賊犯施枵生行竊華秋如家衣服烟槍等物報由包探竇如海獲案請懲剌史判笞責二百板發押捕房三月 
[法租界捕房瑣案]  
　　張子山竊取某洋商所購木植一百五十三株與徐阿茂俵分報由包探一併拘送至案讞員魏蒓塢大令訊供屬實飭將張枷號半月期滿責釋徐責四百板○胡陳氏前被陳阿榮竊去夏布蚊帳兩頂昨由包探拘獲解經大令訊供判責四百板○張竹山竊得某姓家古銅香爐一枚售與林樹棠昨由包探吊到原贓解經大令訊明判令將張責二百板林罰洋銀一元○前者土周氏控同居之美李氏串令其子竊去衣飾洋銀大令飭差將姜李氏拘案押令交出其子昨日提案覆訊氏供兒子現不知逃往何處大令判押捕房一月期滿責釋○張何蓀控傭婦李玉氏行竊金飾五件大令提氏訊明判責手心三百下○前有崑山縣人龔華氏投案訴稱媳婦龔夏氏私取值洋銀千餘元之巨珠數粒逃至上海與浪子顧蘭生私識等情大今准詞提顧訊共堅執不認因飭暫行管押昨日顧妻某氏投案籲求將夫交人保出大令斥不准理 
[美租界捕房紀事]  
　　前晚北四川路第二十五號門牌某西人家忽失去鈔票洋銀一百三十枚疑細崽嚴文卿所竊投報捕房捕頭令四十一號西控將嚴拘獲押候解送公堂禀請讞員鄧鳴謙司馬訊辦○前晚八點二刻時四百五十八號巡捕巡至揚子路見一女孩沿途啜泣向之盤詰自言年甫十四小字蘭花被歹人誘拐至此因卽帶入捕房捕頭令轉送公堂禀請安插前晚小竊陸長法掩入元芳路四百八十三號門牌某姓家竊得衣服若干件適爲包探陳洪德所見連贓帶入捕房捕頭令押候解送公堂禀請懲辦○前日傍晚時本邑人張松泉駕馬車送牛乳停在乍浦路適世和洋行載運煤炭之車迎面而來偶不留神將張所駕之車撞壤因卽扭赴捕房互相聲訴捕頭令酌償修費若干○前日薄暮時某姓所雇車夫王連生扭甬婦嚴徐氏及其子徐樹善至捕房聲稱小的停車某處突被樹善毁壞向氏理論反敢行兇捕頭見其車所損甚微將氏母子申斥一番從寛釋出○前晚十二點鐘時英美等國公共租界公廨差役應海行至篷路百頓路轉角處忽患急病仆地不起某號華捕上前撫視業己氣絕因卽報知捕房捕頭令傳家屬到來舁回收殮 
 
 

Page 10

 
 
   
 
