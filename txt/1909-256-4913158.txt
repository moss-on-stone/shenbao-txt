# 1909 - 256 - 4913158

 

Page 1

 
 
   
 
 

Page 2

 
 
上諭 
　　監國攝政王鈐章　八月初七日內閣奉上諭廣東巡警道著劉永滇調補王秉必著調補廣西巡警道欽此軍機大臣署名奕劻世續張之洞假鹿傅霖那桐 
交旨 
　　八月初二日　軍機大臣欽奉諭旨載洵等奏現修　崇陵工程情形一摺知道了欽此　又奉 
　　諭旨郵傅部奏收還扣留路欵贖還南票辦礦合同一摺又奏前往張家口履勘鐵路情形一片均知道了欽此又奉 
　　諭旨郵傅部奏覆陳華商擬辦蒙古汽車未便議準一摺著依議欽此 
　　八月初三日軍機大臣欽奉 
諭旨恭親王溥偉等奏崇文門辦理稅務在事出力人員擇尤酌保開單呈覽一摺除請閱復已革廣西知縣傅沛然已革山西試用通判余寶滋著吏部查明原案具奏請旨外馀著照所請該部知道單併發又片奏稅務委員煕楨等應如何破格擢用等語總檢察廰檢案官煕楨河南候補道陸鍾岱均著以道員存記欽此 
論說 
[改良裁判與民刑訴訟法關係（芑）] 　　天下事未有不治其本治其。末不求諸事實求諸形式。而可以改良進步者也。年來國家日言憲政矣。而所謂治其本者何事。求之事實者何事。國民之耳目不可掩。外人之觀聽不可。飾草野之清議尤不可奪。而欲刻期以跂文明之治。進而與列強齒。不可得也。吾國裁。判之制。始自。唐虞以迄於今。其間有煩簡之殊。寬嚴之。別因革興廢之不同。而曾。無一改良之特色。可為歷史上紀念者。今朝廷下立憲之詔謀民法之獨立。由是改良裁判。為立憲豫備之一事。而有岌不可緩之勢。近來廷寄屢促督撫迅速改良。不得因循玩忽。旨意嚴切。鑒從來聽審員之積習。謀異日領事裁判權之撤回。意誠盛矣。然所謂改良裁判者。指裁判之內。容乎。抑裁判。之手續乎。改良內容。則民法刑法。既未頒布實行。裁判官只。能據從來。之大清律例。及慣習法斷事。無所謂改良也。改良手續則。民刑訴訟法。亦未頒布實行。督撫又何所依據而定改。良之方針乎。乃漫然曰改良。裁判誠所。謂不治其本而治其末。不求諸事實而求。諸形式者矣。然政府之意。固有在也。裁判之內容。定於法者不可改。裁判之手續。尚無法文可據。而得任意改良焉。夫國家裁判權。專制與非。專制之別。屬於實體法者半。屬於手續法 
 
 
 

Page 3

 
 
者半。屬於實體法者。為裁判之內容。吾國與東西各國。雖主義不同。法文各異。然以民事言。則借物必返。負債必償。以刑事言。則殺者死。竊取者罰。其原則未嘗不。同獨手續法。為吾國自古以來所未嘗規定。即日本於維新以前。亦缺焉未備。其足使裁判混亂而不可收拾。海內呼寃。外人失信。顧不以此哉。夫實體法上之不平。裁判官持之有故。言之成理。身受者猶可言也。手續法不備。則原告一起訴而即蒙其害。被告一被訴而不堪其擾一事經官。則有門丁差役之威嚇詐索。劣董訟師之包攬欺騙。幕友之鉤引批駁。官府之延宕推委。跡未涉公廷。事未經口頭辯論。而傾家破產者有之。逃亡身死者有之。是以詩禮縉紳。羞言涉訟。鄉愚微賤。罔敢呼冤。裁判之制。積弊如斯（即以近事言之。如松屬婁縣劉令。糊塗貪鄙。平日恃劣董差役為爪牙。故惟劣董差役之言是聽。所有人命田土等訟案。往往勾串舞弊。以曲作直。且有意延宕。民間因訟案而傾家蕩產者。時有所聞。不得已而上控府尊者。已有數起。訟案因此愈多。牽累因此愈甚。以故士民之言此者。莫不疾首痛恨。現象若此。積弊可見一斑。）是非以民訴刑訴法規定權限。解衆紛而謀一是。而欲茍且補苴。改舊時聽訟之形式。含倣文明各國裁判之名目。竊恐國民之耳目不可掩。外人之觀聽不可飾。草野之清議不可奪。多一新政。不過多一官名。多一經費。於實際毫無益也。故曰。天下事未有不治其本治其末。不求諸事實求諸形式。而可以改良進步者也。今誠謀改良裁判。宜勅憲政館速編定民刑訴訟法。俾裁判所當事者犯罪者各有所遵守。一洗從來之積習。日本現行民訴八百馀條。刑訴三百馀條。其所以若此煩密者。手續法一有缺。略則弊病之。起不可究詰。吾國今日民刑實體法固急宜編定。政府亦議以新刑法草案提出於諮議局矣。然實體法雖未編定。而猶有舊日所行之律例及慣習法。以為裁判上應用之資。而手續法則無可徵引以為依據民訴亦慬有草案。今乃漫然曰改良裁判以。為立憲之預備。吾不知各督撫之何以應命也噫。 
專電 
[電一（北京）] 　　某御史奏督撫司道自出並無嗜好等切結難免欺隱應飭禁煙公所派員分赴各省密為查訪調京察騐奉　硃批禁煙大臣知道 
[電二（北京）] 　　樞垣議訂藏地官制先設交涉民政提學兵備四司 
[電三（北京）] 　　軍諮廰科長科員月薪照陸軍部例他科未定 
[電四（東京）] 　　日本國內石川富山淡路及臺灣各地。暴雨連日。河川汛濫。 
[電五（東京）] 　　日本巡洋艦出雲。西九月二十日起椗赴美。參列散凡西斯哥港五十年大祭 
[電六（東京）] 　　暹羅國我務大臣之長子色布斯馬奴斯。在神戶川崎造船所條習造船術忽罹伯斯多病於陽歷九月十八日逝世 
緊要新聞一 
[電飭各省速設行政會議處北京] 　　○昨日憲政編查館王大臣提議東三省總督所設行政會議處。規模甚為完善且為本年籌備憲政應行之政事各省應即飭照該省辦。法一律籌設。並擬定限於本年十月內一律籌設。詳報聞已諭交該館提調日內即電致各省遵辦矣 
[外務部添派丞叅北京] 　　○外務部各堂憲以該部交涉日繁爰選擇熟悉外交人員添派在該部丞參上行走。聞添派之員。一為廣東勸業道韓國鈞。一為雲南候補道趙則賢。一為候補道林鳳鈞。一為前京奉鐵路局總辦楊士驄。林趙二員已於八月初一日到京。 
[外部通電禁阻排斥日貨北京] 　　○外務部梁崧生尚書。聞各省商民。將有排斥日貨風潮。深恐開罪粼邦釀成國際交涉前日通電各省大吏。飭屬一體防阻。 
[遊美學生覆試取定名單北京] 　　○學部考試留美學生第一次案已載前報現悉覆試案亦已揭曉。取定四十七名。茲將名單錄下　程義法　鄺煦堃　金濤　朱復　唐悅良　梅貽琦　羅惠僑吳玉麟　范永增　魏文彬　賀懋慶　張福良　胡剛復　邢契莘　王士杰　程義藻　謝兆基　裘昌運　李嗚龢　陸寶淦　朱惟傑　楊永言　何杰　吳清度　徐佩璜　王仁輔　金邦正　戴濟　嚴家騶　秉志陳熀　張廷金　陳慶堯　盧景泰　陳兆貞　袁鍾銓　徐承宗　方仁裕　邱培涵　王健　高崙瑾　張準　王長平　曾昭權　王琎　李進隆　戴修駒 
[學部考送青島大學生北京] 　　○中德兩政府在青島所設特別專門高等學堂。現將開學。昨由學部。將奏定青島專門學堂章程通咨各學堂如有合格學生自願投考者。限十日內咨送到部。以憑定期考試給咨派往 
[咨告暫設海軍提督辦法北京] 　　○籌辦海軍大臣近 
 
 

Page 4

 
 
日會籌海軍事宜已酌定設缺管理辦法。並將各情形詳告省略稱本處籌辦海軍諸事尚無端倪所有駐處專辦各事已奉簡定洵貝勒管辦其京外各省。管理海軍艦隊及軍港暫設海軍提督簡派薩大臣補任。將來籌辦海軍稍有頭緒各軍港次第築造即須設置北洋海軍提督。專管北洋艦隊南洋海軍提督。專管南洋艦隊閩粵港海軍提督。專管閩粵艦隊諸俟。議定海軍官制。即於艦隊成立時奏準行。頒時南北洋以及閩浙粵洋各處統歸薩大臣巡閱管理。至應添防軍提督旗艦及各省行襄均歸此次洵薩兩大臣與各省督。撫籌商計辦 
[請撥恭備要差經費北京] 　　○東陵守護大臣載瀛等奏稱前奉上諭本年九月二十七日隆裕皇太后恭送孝欽顯皇后梓宮永遠奉安菩陀峪定東陵所有應辦各事並祇謁各陵一切事宜自應先期敬謹預備方昭慎重案查光緒七年孝貞顯皇后梓宮奉移普祥峪定東陵永遠奉安並恭備謁陵事務曾經援案奏請由直隸藩庫地糧項下撥解銀二萬兩以濟急需等因在案竊查此次恭辦孝欽顯皇后永遠奉安並恭備隆裕皇太后祇謁陵寢各事宜事例相同所需之欵自應照案請撥以符向章。奴才等公同熟商惟有仰懇天恩俯準由直𨽻藩庫撥銀二萬兩。務於八月內委員解送永濟庫以備恭辦一切差務。所撥銀兩仍歸司庫恭辦大差正欵內開銷 
[端督及徐沈兩大臣踏勘津路站臺天津] 　　○初三日下午五點馀鐘端午帥。及津浦鐵路督辦徐大臣。幫督辦沈大臣。帶領測繪生等到河北趙家塲家後踏勘擬設站臺基址。津浦路北叚總局及購地局各人員並司道及南北叚巡警局各員均隨同到塲。又京奉鐵路局人員亦奉飭隨往測勘。以昭鄭重 
　　又聞直𨽻爭議津浦路事各代表。因籌議該路善後事宜。又於初四日乘二次車進京。向四省總協理處上書。請其轉商督辦大臣以保全路大局 
[留日湖北學生函商鄂路辦法]  
　　致湖北諮議局議員書。敬啟者吾鄂留東諸人因鐵道借欵喪失主權爰開大會以籌抵制其議決也。僉以商辦為歸。蓋因吾卾人前主張商辦時認股甚　躍故也張相國處已電阻借欵但執掌機關。統籌方法。端惟吾諮諮局諸公是賴。主張商辦客歲固衡突一次矣留東諸人非欲興此難問題以燃馀燄而啟虛爭也不過以拒欵為宗旨以為準外省人入股。賢於借外債萬萬。蓋始而英法合借繼而德美加入尋至俄人起而強爭日本亦耽耽虎視焉此中必伏有種種陰謀不然何羣起相爭如是之烈識者謂川漢鐵道成後一入滇。一入藏。徵諸。逐年歷史。如蛛絲馬跡。班班可考。留東諸人慮後患緜延終為厲階吾諮議局必無寗歲禍機已迫一髪千鈞不藉外省之力恐一時難湊巨欵故決意商辦請諸公於我省各縣。各設局勸股以期普及。至於定伍元為壹股。亦係我國貧富程度。且恐將來生貧富。不均問題起見。吾諮議局諸仁人君子為國民輕負擔增幸福如集合衆裁統籌全局能於商辦外別建一萬全無弊之策以捍此大患抵拒洋欵吾留東諸人靡有不舍已從人馨香頂祝者也各除成見免致水炭不容同處一舟幸勿秦越相視惟諸公垂察焉 
　　致漢口商會書。敬啓者天涯奔走不遑遣一價青島西候景福父母之邦賴碩畫左右維持財源恃以無匱異城覊旅感何如之屬有懇者吾鄂待修之粵漢川漢兩大鐵道貫國中樞。以地大物博之中國水陸總會於漢口鐵道一成。倫敦紐約將來殆亦難方其繁富。故此路成否影響於吾國者甚鉅吾鄂尤鉅早成一日則吾國吾鄂即早受一日之賜諸公皆理財國手諒在洞鑒之中無待弟等之喋也樞相張公督鄂有年。為不欲大利久懸太阿倒持於二綫或奏準開辦。或贖回自辦。望吾鄂人者良殷而維國權者甚巨乃荏苒數載集欵不滿四十萬。開辦尚遙遙。無期致郵部欲改歸部辦張公望鄂之心將成畫餅。於是憤吾鄂人之不振慮大利之終棄也。乃借欵於英　德美四國。合同內容雖云略優於津浦。然六七八三條查帳由外人。工程由外人。材料雖歸漢陽鐵廠供給認可權仍操之外人。是則鐵道之重要權限盡操外人掌握中矣諸公果知鐵道與商業之關係必能知鐵道主權與商業之關係大抵國際交涉猛於豺虎臥楊之側何可容他人鼾睡。彼外人既據我鐵道實權。則其運輸賃金之低昂任意壟斷。力既足以竭我膏脂左右商業而轉賤我如鹿豕驕橫兇狠暗無天日汴洛滬寗殷鑒不遠。失今不圖。後悔何濟。雖然欲拒外債。非自籌的欵則別無抵拒之法。吾鄂力量固薄不能。肩此巨欵。然與其捐於外人為虎附翼。曷若公諸各省集腋成。裘況以武漢三鎮之殷富亦未見其絕對不能乎弟等愚見祈諸公於商會提議仿滬杭甬辦法以五一整股。不分滿漢蒙藏回苗通國之人皆可入股。俾衆志成城利益普及於吾國夫滬杭甬鐵道及京漢鐵道。較之川漢粵漢鐵道其利益之厚薄。奚可同年而語。而其成效已如此昭著若入股於川漢粵漢鐵道其利益必倍蓗於京漢及滬杭甬。諸公據商會上游登高一呼衆山皆應若蒙鼎力維持衆志齊一能集欵千萬以上則外債目可立拒豈獨吾鄂之　實吾國吾民無疆之福諸公鴻名目當永於金石矣義之所在利之所集名之所歸時乎不再若過此不圖。則川漢成後一通愪一通藏直入英法之勢力範圍。二國陰謀有年。路人皆知益之以德美利益均霑之藉口神州陸沈豈獨吾鄂無寗歲。哉嗚呼覆巢之下必無完卵自今以往恐堂堂帝國可敬可畏之商權悉被外人掌握如猶太遺民轉以金帛而供俄人之殺戮矣謹函逹左右務懇廣運鴻力和衷共濟不勝拭目待命之主 
　　按湖北留日學生。尚有上張相國一書。錄今日本報第四張 
 
 

Page 5

 
 
[京師近事] 　　西直門外民政部設立之西郊自治局。創辦以來極著成效今年為預備立憲第二年地方自治本應大有規模茲由該局局長聯仲頣君簡派委員帶同巡警於八月初一日起實行清查西郊界內詳細戶口。並仿照城內辦法各戶編列號數釘掛門牌以為地方自治入手辦法 
　　海軍籌辦處。副使譚學衡自洵薩兩大臣出京後該處門禁綦嚴凡有出入人員。均令司閽詳登號簿。以便遇事稽查如有人窺探。及不服盤詰者。準扭交守衛處辦理。 
　　張相國。政躬失調已漸就痊惟步履行動尚覺不適恐屆假滿之期不能人值辦事特遣公子晉謁樞府諸公。懇求代奏。再續假。期某相當向。攝政王奏明奉諭前往慰勉。并宣明。監國廑念之意。務望假滿之後即行勉力入值云 
　　聞都察院某御史。日前呈遞封奏一件。指摘某親貴遭值國䘏。未及一載。孝欽顯皇后尚未奉安山陵遽行。觀演外國馬戲殊。與國家禮制不合。云云未知確否 
　　理藩部。現接口外各蒙王來文擬將蒙古各旗兵制。酌量改編巡防隊。一則保護地方一則緝捕土匪聞理藩部已與陸軍部核議 
　　日前鹿中堂。前往東陵聞有查辦事宜二件一查視普陀峪陵寢。一查辦某州放地被叅事宜。 
　　農工商部堂憲議商雲南。一省五金礦產最多現據勸業道報告該省屬所產金鋼石礦。苗質甚佳。擬飭該道速將此項礦產。詳細查勘。繪具圖說四址。及預計開採費用。核明報部。以憑核辦 
　　奉天巡撫程雪帥。近日觸發舊疾。正在延醫調治惟因前日具摺乞休尚未批回故未請假但函致某京官謂。擬請速退而已。 
　　北京電報局總辦。原係連方伯甲充當現方伯有外洋之行聞有改派朱鐵岑觀察接充總辦之說。 
　　廣東賭博為害甚鉅頃聞旅京粵東官紳士商各界。擬開會籌議禁賭辦法。已假定粵東新館為會所定期本月初六日集議。 
　　海軍處。暫設在石駙馬大街將來尚須覔地建署前已擇有某舊府一處。聞頗合宜。俟洵貝勒回京之後當即著手辦理 
　　貴胃法政學堂。由憲政編查館擬定常年經費四萬金。故一切支出皆須格外從儉所有教員管理員每月薪水。不過每人數十金。蓋亦仰體國家節省財政之意云 
　　陜甘總督長沙帥。前日密致軍機處長電一道聞係力陳伊黎將軍一缺。職守邊陲。交涉緊要。擬請速行簡員補授。以專責成而重邊務 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[續紀海軍大臣之行踨鎮江] 　　○海軍大臣查勘鎮江砲臺情形略紀昨報茲悉洵蕯兩大臣初六日閱畢各砲臺後復往金焦二山游覧道憲劉襄孫觀察等即就焦山松寥閣設筵恭宴午後五時。江督張安帥先乘滬寗專車返寗兩大臣則於初七日辰刻啟節。查閱金陵砲臺。俟查閱事畢。然後溯江上駛。察閱沿江各處砲臺要隘。迨抵漢口即乘京漢專車回京覆命 
[浙省認籌海軍經費之為難杭州] 　　○浙撫增固帥函致司道署局飭籌海軍經費經紀前報茲悉潘運兩司暨糧道。已臺認銀十八萬兩。釐餉局認銀五萬兩。杭寗溫三關道合。認銀二萬兩。共二十五萬兩茲將釐餉局詳撫憲文節錄於下亦可見其為難情形矣文云伏查局庫頻年以來以收抵放不敷甚鉅如部撥專欵之酒膏各欵均已挪墊一空。實無的欵可指。惟海軍關係重大既奉憲飭於無可騰挪之中勉為設法自當勉為其難遵由局庫項下。逐年認捐經費伍萬兩。按年籌解。以濟要需。至常年經費。委係無力擔任。應請飭由司道關糧各庫合力分籌俾無貽誤爰奉前因理合據情詳復仰祈察核批示立案 
[贛人籌畫余案訟訴辦法江西] 　　○贛省教育總會商務總會自治研究所各全體總理會員集議對於余發程一案辦法。謂現已提滬伸訴亟須多聘律師。據理力爭。期逹辦兇之目的而雪死者之寃惟所須訟費甚鉅各會所前領分寫百文捐欵尚未繳齊。現擬預備各開大會一次。以為催捐寄滬而資訟費云云又聞紳界主義擬先借公欵滙。滬以濟要需再將捐欵彌補一俟定期開會即行決議 
　　潯紳密告各界函云余發程案於六月二十七日被英領堂判註銷後此間與情憤恨萬衆一心不向英船載貨由某到滬向原聘律師禮明催督上控。禮明被辭不許。以英律上控須其國之駐滬檢察官卽俗稱皇家律師者許可而此案已由其皇家律師威金生倡議撫䘏。不認有案。故禮明亦不得按照合同據理呈控也。昨得滬電並西報稱英法司已因民情憤激準允提案。則是於斷港絕流之中忽逢水浄沙明之路深為欣慰某等深察成案考慮本末以為此事但得憲意民情。兩相終始。於理於法。可以得直。縱不幸終不得直但使上下一心爭至於無可爭之地亦足令彼族知神州民氣之不可侮有俾安危實非淺尠此案緊要關頭。在嗎仕曾否用棍擊人與斃命之時距被打時久暫何如耳嗎。仕當日確係擊余擊後即倒倒後即由嗎仕雇人抬往醫院英醫驗以為不可治則即雇工抬赴城內卽死死後即由華官仵騐向英領交涉則衆供皆符。並有案可憑。豈非余發程死於嗎仕棍下之確證。益以美醫驗單及口供謂下腹際之紫青痕實因被毆所致體內無病豈不若合符契故某謂力爭而合法則可全勝。現在親證不日赴滬。所恃以爭訟者僅禮明一人禮明之能否可恃姑不置論但此等重要案件非有律師數人。恐不足以伏彼邦司法者之口。而盡此案曲折難理之情。上海通例先後延請二三律師幫理一案者所在多有若德雷若佑尼干若逹商皆係上海著名辦案之人如能力致五六千金。敦請一二輔佐禮明。則有益於此事非細聞馮中丞力持大體。省中各團體熱心公益。未審以此事為可行否（下略） 
[贛省撫藩均存退志南昌] 　　○贛藩劉方伯春霖自到任以來因庫欵支絀焦思無補綜核以入抵出尚虧七十馀萬金頗難調度。且開源無由節流無幾此次於裁減員薪之舉同僚多不滿意。現擬具稟告病以作退計 
　　贛撫馮中丞被叅。交部議處已見前報現聞省垣官塲傅說謂馮中丞不應批準開辦鐵路勸股會。以致事出兩歧。有礙路政被贛省同鄉京官聯名奏參。並參在籍郵傅部主事賀贊元。高等農業學堂監督龍鍾洢。諮議局會辦前寗紹臺道喻兆蕃。聞馮撫頗萌退志云 
[鎮蘇兩處中學堂奏請畢業獎勵蘇州] 　　○江蘇巡撫瑞中丞奏稱蘇省鎮江府官立中學堂。係於光緒二十九年二月以南欞學舍改辦。至三十二年十二月已滿四年又蘇州府官立中學堂。於光緒二十九月正月開學至三十三年十一月已滿五年先後舉行畢業當由提學司暨常鎮道分別就近蒞堂各按科目考試核定分數計鎮江府中學堂原取最。優等孫錦江等六名。優等喬治恒等十四名。中等丁樹畬等一名。蘇州府中學堂原取最。優等張保彝等五名。優等石英等二十一名。中等汪保南等五名。分別等第給發文憑由各該學堂造冊送經蘇州提學使樊恭煦核明分別準駁詳請奏咨給獎前來奴才復查奏定中學堂獎勵章程最優等獎給拔貢優等獎給優貢中等獎給歲貢下等作為優廩生各等語又定章中學堂畢業原以五年為限惟各省高等學堂豫科畢業請獎成案凡學堂設立在定章未頒以前學生疑業已滿四年均準給獎又上年十二月學部奏明中學堂畢業年限至光緒三十四年 
 
 

Page 11

 
 
年終為止應扣滿五年始準請獎行知有案今鎮江蘇州兩府中學堂設立。均在未奉定章以前。先後畢業亦均在光緒三十四年以。前自應援照成案分別給獎。所有鎮江府中學堂已滿四年學生考列最優等孫錦江等三名。擬請作為拔貢降列優等之何。煥勳及。考列優等之喬治恒等五名。擬請作為優貢。降列中等之張恩昭等二名。擬請作為歲貢。降列下等之張祖綱一名擬請作為優廩生。又蘇州府中學堂已滿四年學生考。列優等之方笏一名。擬請作為優貢。以資鼓勵其不及四年各生鎮江府中學堂。夏崇範等十一名。蘇州府中學堂。張保彝等三十名均於畢業後多已考升程度較高之學堂疑業。擬請俟畢業後再由所升入之學堂照章請獎現在概不給獎以示限制七月二十八日奉硃批學部議奏 
[西報譯要] 　　東省抵制日貨之失敗。字森報載初六日東京電云吉林商會抵制日貨之舉。華官迫於領事之抗爭。嚴加禁止。其播散之傅單及奉天某華報提倡之論說均歸無效。 
　　大連商民反對火車增加運費。又載同日東京電云大連各商。因火車運費漲價一事。有拂衆情現已竭力抗爭。 
　　安奉鐵路合同之爭端。又載同日東京電云中日兩國委員會商重建安奉鐵路合。同因意見相左業已失敗。中國委員欲將該路與京奉鐵路聯接。而日本則主與南滿洲鐵路互接。故中國委員特赴京請示。 
　　郵部注意西省路政。文滙報載同日北京電云郵傅部命晉撫從速測量潼關至蒲州府之路線。以便與河南府至潼關之鐵路聯接。該路線現已由豫撫測量聞政府將來擬由蒲州府築。路通過陜西省。以逹甘肅蒙古。 
　　袁世凱患病之風聞。本埠某君接天津私函謂袁世凱昆仲。現在河南患疾甚劇。已請天津某西醫及直督端午帥之私醫前往診治 
分類新聞 
政界 
[調查征收錢糧沿革之利弊。南昌] 　　○贛省清理財政總局正副監理官孫潤兩觀察接度支部函云近奉堂諭郎中朱有漣財政條陳內清理地丁賦稅一條不無可採應先由各省監理官詳細調查俟復到是再行核奪等因茲摘錄寄呈希即就近將江西省向來徵收錢糧地丁方法所有實征實完之數及有無別項規費抑勒浮收一切沿革利病均需切實調查臚陳報告 
[請提甘泉令揚州] 　　○前署甘泉縣令白朶卿虧空庫欵曾經革職查抄嗣經寗藩司札行揚州府飭令提解監追在案茲經嵩守稟稱白革令現在姜軍門桂題處辦理文案並不在揚樊方伯得稟後即稟準張安帥咨請姜軍門交解來寗監辦刻已抄批行知查照矣 
[咨請攤認自治經費揚州] 　　○江南籌辦地方自治局移吳者轉文云據通州琦珊稟稱通州自治局早設董事會亦已成立茲事自應即歸擔任以署州為監督俾一事權而免歧異惟通境地方約有萬馀方里戶口太多有屬塲灶不為地方所管署州當同自治局諸紳互相劃界分四十區每區設一所以城內自治局為總所舉戶籍課長一人或二人為總所長另於各區分叚舉舊董為調查員分投調查并由總所特別調查員數人不時至各區稽查防弊仍仿省辦成法戶口併查先城後鄉有條不紊所需費用均從節省自始至終殆非五千元不辦此外門牌一項所費亦鉅尚不在內惟塲灶之地既統歸地方調查未分畛域則應需之欵似不可無可否咨請運憲轉飭通分司飭令五塲共籌此項費二千元以資接濟等情查調查戶口經費定章應就地方公欵通屬塲灶既歸地方調查經費應合力認籌方昭公允應咨貴司即飭通分司轉飭五塲切實籌議遵辦 
軍界 
[北洋捕盜營之遣散。天津] 　　○自新任直督端午帥到任後因四路盜案迭出飭將前督已裁之捕盜營仍令該管帶穆興起君一律招募自該營成隊後兩月以來已辦盜案十馀起均交北洋營務處訙辦現因無處籌欵只得發給兩月口糧仍復一律遣散 
[通咨秋操之辦法安徽] 　　○軍諮處咨行皖省略謂各省成鎮成協各軍隊本年自行秋操其預備之地點兵力日期及一切辦法均先行咨報本處查核一俟操竣後仍將操演經過地方以及指揮各種操法命令均詳細繪圖咨明本處以憑稽核本處有考查軍隊考成毋稍含混為要 
學務 
[臺屬學界攻訐之劇烈。浙江] 　　○臺郡中學堂監督周紳繼溁經學界公舉任事已五六學期續又被舉為教育會會長因辦事操切以致謗　煩興前有臨海小學堂長朱士玖等聯名具稟撫學各憲旋奉增中丞批云教育會會長周繼溁溺職營私各情如果屬實應由該地方官查明撤換如係挾嫌诬衊亦應嚴行究辦以免效尤仰臺州府督同臨海縣秉公澈查復奪茲又有臺屬留學江蘇法政畢業生謝翰芝等具稟學轅以周監督辦事熱心力請留任亦奉支提學批謂周繼溁之辦理該郡中學堂前據該監督自行稟請辭退當即由司飭府察核應否留辦該地方官自有權衡該生等毋庸以少數人私見來轅越凟仰卽遵照 
[絲捐撥助女學之為難浙江] 　　○浙江藩學二司會銜詳復撫轅略 
 
 

Page 12

 
 
謂案奉憲飭核議湖州府中學堂監督沈紳毓麟等稟女校欵絀擬請于湖郡善後絲捐項下提撥濟用等情奉批事關教育飭司會同核議復奪等因查絲捐一項事隷釐餉局主政卽經移請核復去後茲準復稱以該校創辦至今需欵接濟自屬實情如果公家財力寬裕自應量予補助惟現在省局用欵綦繁萬分支絀歷年積虧甚巨此項絲捐善後洋元除就地支撥外解省無多儘數挹注尚且不敷周轉所請在善後項下酌撥吳興女學校常年經費每月洋五百元以資補助之處實屬難以酌撥等由移請詳復前來理合會文詳復仰祈憲核批示祇遵 
實業 
[咨催設立出品協會浙江] 　　○浙撫增中丞札行勸業道云準農工商部咨開本部會奏議復南洋籌設勸業會及賽物免稅摺已奉明發上諭除咨送奏稿外該會初擬明年四月開會為期已促請尊處速飭設立出品協會並勸業道商務議員商會聯絡紳商學界設立協贊會茲事關係全國實業務祈協力通籌共襄盛舉並將辦理情形隨時見復等因到本部院準此合行札飭札到該道立即遵照移行各屬各商會一體從速趕辦俾資贊助並將浙省出品協會成立綠由先行詳候咨復 
[湘路股東共濟會展期長沙] 　　○湘省士紳發起湘路股東共濟會曾經出有廣告令各股東至該會事務所報明往址姓名已誌前報日昨該會又出廣告云現在長株一叚業已開工查路章凡入股五百元者有一議決權是佔有權限者不可稍存放棄且前途危險事變環生其待開會集議之事不勝枚舉現在股東來所報告人數雖多猶恐隔省較遠各州縣未及周知用是略展日期再行佈告 
雜記 
[丁祭爭胙之奇聞。常州] 　　○常郡文廟丁祭向用太牢祭畢即將胙肉分送官紳及與祭者外即由廣文與經理董事分而食之自孔聖升為大祀後此次丁祭遂用二牛一祀至聖一祀五王祠祀畢廣文某欲將二牛由其分送經理董事某則欲各分一雙官由廣文致送紳士及與祭者則由伊致送相持不下至日暮始由旁人解決肉則各分一雙皮則均歸廣文其事始已然肉已腐敗不堪入口矣 
[贛省調查戶口之怪狀。江西] 　　○江西廣信弋陽縣孫大令以調查戶口為立憲前提業經派員挨戶查竣乃近日忽有某調查員竟敢糾集劣紳數人按丁抽銅元一枚統計合邑抽得銅元三萬馀枚一時謠言蜂起問有遷徒他處以避之者現聞該邑西鄉地方不堪其擾已籌對付之策江西廣信府屬河口鎮地方調查員係教育會斡事員張烈等諸人當日在後街各戶挨次調查時不取一錢既而按戶抽收銅元四枚該鎮商會深恐滋事當飭會丁將入會舖戶代為計查不取分文其未入會者則任其自由於是居民大譁相率不肯出錢並欲與張某為難於是查至八十馀戶各調查員遂裹足不前以致迄今仍未竣事 
[商界。跪香求免警捐。杭州] 　　○浙省巡警經費支絀迭經該管上官照會總商會一再集議酌加全城商店警捐五成並由兩縣先行出示曉諭惟各業商人以近年營業衰微捐稅重疊商力實有為難反對者十居八九並公具說帖向總商會聲訴本月初二日復又聯合全城各業商店每都圖各舉代表二人公具稟詞每店加蓋圖記給香一支派夥友一人隨同代表羣赴撫轅跪香自上午八時起至十一句鐘止人數多至二千其馀人時撫憲因公出轅由各委員將呈詞收入溫諭解散靜候憲批 
[清談]  
　　說　啞。 
　　問世人以何病為最苦。曰龔耳。盲耳。啞耳。龔盲啞兼患為尤古耳。　　記者曰不然。視也。聽也言也。三者相連也。人之喜怒哀樂。必由感覺而始生。其所恃為感覺之具。則曰聞曰見。有所聞而後哀樂生。有所見而後喜怒起。喜怒哀樂之感覺於耳目者。必恃口舌以發舒。而藉言宣洩其喜怒哀樂。人之情也。今既耳無所聞。目無所見。則即口不能言。亦不覺其苦。渾渾噩噩。七情不作。此龔盲啞兼患之所以不苦也。 
　　人所最苦者。不龔盲而啞耳聰目明而口不能言。擾擾塵世。時局萬變。終日聞見之觸於我眼簾而激刺於耳鼓者。起落生滅。不知凡幾。有時感而喜怒。有時感而哀樂。而不能一宣之於口。我心常清。是非黑白。昭然於耳目。而卒不得出一言以逹之。詎非世人之大𢜩乎。故不龔盲而啞者為最古。 
　　然啞病雖苦。本不啞而強使之啞者為更苦。今天下關人之口。者何不盡掩世人之耳目耶。我寗龔盲啞之兼病也。 
[遊記]  
　　觀白賽克馬戲記。（東吳） 
　　泥城橋白賽克馬戲開演後。觀者極一時之盛。記者昨日九日往觀。一入門即聞拍掌聲如雷。場內一女郎控馬疾馳。作種種飛舞之態。或獨立。或跳躍。令人目眩。既畢。有兩女子互相跌撲。復有年十四五之男女各一人。能倒立而行。上下梯級如平地。旋於場之左右。設兩銅架。左架平懸鑲鋼木片三排。右架懸鋼管數百。一美艷女郎隨手弄之。清越可聽。與場外樂聲相和。樂停。一猴跨馬出。疾馳數周。忽躍登一潢木上。伺馬過復登其背。又數周。乃下馬人立而行。徐步入幕。觀者皆大笑於是塲上又設練力架三。有數力士互相跳越。穩疾如飛鳥。中間插以小丑之詼諧。令人發噱。旋一美女子牽一馬。以鞭指揮之。能越木欄無數。一最高者齊肩。亦越之而過。更有一女乘一馬。解音節。場外奏樂。則以足案拍徐行而前。既終。又有數力士及一童子。獻種種技術。幾非筆墨所能形容。最奇者。一童額置火油燈一盞。平臥於地。一人持其足。徐徐倒捲而起。至於矗立。復徐徐下之臥於地。而燈不墮。火亦不息。中間更有一力士。有於棹上置兩椅。更置一小兒。而以頭抵兒上。兩足倒懸。手中徐彈洋琴一曲。并能以一手抵行杖。或椅背。使錢身虛懸。又一力士置梯於兒。而能徐登其巔。復用兩足蹈車翰之中心。以手推車輪前行車丸於坂。後肯逐級行登幾上。（此兒兩旁有級）復挾輪一躍而下。其技可謂神矣。至是稍停。閱者皆離席少息。場內則安置鐵綱。未幾推一大鐵箱至。一人入場啟門。四獅連續出。此人驅之或立或坐。或臥或俛。無不如意。繼復設一桌。置酒自飲。而命兩獅左右侍。少以麫包與之。兩獅搖首閉目。若解意然。飲畢。驅三獅入稱。易一黃色衣。突趨至獅前。負之疾行劇場一周。觀者皆大鼓掌。於是亦驅入箱。而劇止。場外奏軍樂送客。觀者盡散。 
　　記者觀畢。不覺有一種感觸。我國北方所謂馬解。亦能飛馳馬上。南方所謂藝家。亦能演種種技術。然或操藝甚劣。或用種種巧法。不免近於眩人。而歐西馬戲。藝絕精。人絕勇。令人至於不可思議。是亦關於國民尚武之精神者歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[選舉假定議長] 　　山東。上月二十六日為山東諮議局選舉假定正副議長之期是日午前六時管理員監察員及各議員陸續而至旋撫憲及司道各官均到八時行選舉式先舉假定議長一人得票最多者曲君卓新二十三票楊君毓泗二十二票王君景禧二十一票于君普源十六票因均未及過半數遂而倍開列再選楊君得五十五票曲君得四十五票楊以過半數當選旋由楊君以議長資格登臺演說及畢時已近年衆議員小憩撫憲及各司道亦各回署午後再選副議長用單記投票先選一人得票最多者為于君普源三十八票王君景禧三十票曲君卓新十票及加倍開列再選于君以得六十票當選副議長嗣再選則得票多數者王君景禧四十二票曲君卓新三十五票至再加倍選時王君以五十六票當選副議長選舉畢正副議長均挨次演說衆議員行答禮三時閉會 
[選派議案審查會委員] 　　浙江。浙江運司王相雲者轉具詳撫轅文云奉憲臺札開照得諮議局將次成立現在假定議長副議長均已舉定所有本部院應行提議各案亟宜早日編訂發布先行籌設議案審查委員會由本部院特派專員並由主管事務各官廰各選派委員共同組織將應行提議事項詳晰調查妥為編訂等因奉批遵即選派寗紹分司萬一奇候補鹽經歷姚景沅候補鹽大使劉可均三員堪以赴會組織隨同提議除札委外理合詳復仰祈憲臺察核示遵 
[複選舉訴訟] 　　浙江。諮議局籌辦處批富陽紳士吳蓉顯等稟去查此案前據該紳等密函當以既非呈請更正亦非選舉訴訟本難受理惟該縣辦理選舉究竟合法與否自應確切查明以資考核自經飭府查復嗣據正式具稟斯成選舉訴訟已逾定期自不得不依據定章批斥茲據續稟正核辦間準按察司移以富陽選舉人華思清等控奉撫憲批司轉飭富陽縣查明復奪已行府轉飭查復等語仰候富陽縣查明復司核辦可也又批富陽臨湖公立小學堂全體職員金起高等稟云此案現準按察司移以富陽選舉人華思清等控奉撫憲批司轉飭富陽縣查明復奪已行府轉飭查復等語據稟各節候移臬司俟富陽縣查明復司併案核辦可也 
　　臬司李廉訪日前電致各府略謂查選舉章程複選訴訟須提前審判現開會期迫所有經本司電飭或札飭查訙各件限一律於八月十五日以前備文稟復到司以便審決勿再遲延等因各府接電後當即移飭各廰縣遵照辦理 
[召集議員] 　　江西。贛省舉定議員一百五名於八月初一日齊集省城預備開局並以諮議局後進暫為各議員辦公之地即將後門闢開以便出入 
[瑣聞] 　　江蘇。（揚州府）揚州府奉到蘇屬諮議局電開飭將所屬議員應行提議事件條陳意見限於八月初十日一律詳送到院等語嵩太守當即飛飭各屬遵辦 
本埠新聞 
[浦東劃地築路之紏葛] 　　○滬道蔡觀察為浦東開築馬路劃用英商契地一事札飭塘工善後局籌議通融辦法以免糾葛札文已錄昨報茲將英副領事寶君與蔡觀察往來函牘照錄如左 
　　寶君致蔡觀察函。查六千九百十二號等契地前因該商以被警局擅劃築路請移飭禁等情當經方前領事於四月十八日田二百四十一號函請禁阻在案茲復據該商稟稱如警局必欲劃用該地者亦無不可惟須照後開六欵辦理方可允從（一）劃用之地應先議定價值照付清訖然後劃用（二）警局應將該路鋪填完善（三）該路應作公用之大路其兩端毗連地上亦須一律通築（四）地前之港面本商得有全權用以起卸貨物且權由本商獨操（五）本商得以永遠在該路上搬運及關乎起卸貨物等事（六）該路宜靠港邊劃築且無論何項築法總期得與商產無礙為要此外尚須申明者該地未經本商承租之前何以警局不先劃築而必經承租後始有此舉且亦並不商允而竟擅自劃築殊堪詫異並聞因租是地之故致將地保管押未知確否等情請移仍飭禁止前來據此查該商所稟尚稱公允應請轉飭辦理相應函致貴道請煩查照飭知如其不能照辦仍請禁止勿用 
　　蔡觀察復函。五月十六日接二百九十二號來函以六千九百十二等號契地被警局擅劃築路請照該商所開辦法六欵辦理如不能照辦仍請禁止勿用等因查此事前準方副領事來函當經飭查在案茲浦東塘工善後局稟復勘定路線係往來行人要道李德立轉契之地為路線所必經界石並無洋文實係原地主賈姓出租與祥記石子行楊阿新堆存石子該路開工之前曾請上海縣出示並分諭各圖地保到工照料通知各地主凡沿港間堆物料草棚竹笆妨礙路線之處飭令一律遷讓以重公益所經路線各地保從未聲明何處為洋商地今興工築及突有英商李德立認為契主朦請禁阻不知路政大工地主租戶利益普及未便任其阻礙全局請將該號新契退銷等情正核辦間接準前因查洋商租地必須毫無糾葛違礙方準立契執業英冊六十九百十一二三號契地既為築路所必經未便準予租用致有妨礙應請貴領事飭令照章退銷以免糾葛所有該商此次開呈辦法六條均可無庸置議除札飭會丈局速將此項單契分別繳銷外相應函 
 
 

Page 19

 
 
復卽希貴領事查照飭知為荷 
[批飭勿信尹克昌之空言。] 　　○滬道蔡觀察批王靜荘稟云查收兌信義鈔票案內準商會開單移知該行共發出上海通用銀元票三十萬三月念五日以前該行自收回十八萬四千四百九十元又三月念五日至五月初二日止商會代收九萬八千零十八元並收漢口通用票九百　　　　　　　　　　　　　　　　　　　　　　　　　　　 
廿四元除漢口票外凈收回上海票廿八萬二千六百零八元尚馀未收票一萬七千三百九十二元至商會代辦押欵規銀七萬四千五百兩兌合洋十萬四百四十元零除付通用票及洋力票力刀萬九千七十元零凈揭存洋一千三百七十元無論馀欵無五千兩之多不足抵未收上海通用票十分之一且即以儲蓄而論來轅控追者何止高素恒等一起究竟實數若干目前尚難截算萬無先予提給之理尹克昌所言豈能憑信著卽轉告高素恒等靜候彙案查帳核追毋遽躁凟此批 
[自來水公司開會紀略。] 　　○內地自來水公司前日在包家宅水廠內開會東邀官紳商學界及各股東到會評議添置大號機器及加鑿清水池等善後事宜是日滬道蔡伯浩觀察因有要公特委公共公廨幫審委員李萼仙司馬到會代表其馀如製造局總辦張觀察閘北巡警局夏參事官松海防同知查司馬右營陳叅戎守府易守戎等均先後到會一時紳商學界到者約有二百馀人並有西國機器師數人先閱水池繼由總理李平書君報告本年二月中接辦後佈置情形旋即散會 
[煤礦總理慣欠工資。] 　　○安徽池州煤礦中立公司總理鄭湘藻積欠車夫姜雲鑾工洋八十元不還反將該車夫扭入四路一區诬控扭辱已兩紀前報昨經黃正巡官飭傅雲鑾之兄雲龍及姪阿福等到案研究雲龍供鄭於去年八月設立公司邀小的附股已繳洋三百馀元今年正月鄭邀小的至該公司充當茶房言定每月工洋十元迄已八月祇收過洋一元其馀亦被欠無著阿福供在該公司為車夫被欠工洋三十馀元屢討不付亦請追究黃正巡官以鄭欠姜等工洋各數十元不等本應傅案追繳因鄭與楊培卿現在總局涉訟諭飭姜等具稟總局附案請追姜等均遵諭而退 
[捕房拘押縣差案近聞。] 　　○縣差王福前在法租界拘提盜賣民地案內之龔琴生法捕房以先未照會指為違章將王扣留在案茲上海縣田大令以龔盜賣民地照章應歸地方官訙辦且該差往退之先確曾知照並無不合今法捕房遽將該差拘押不允交還殊非鄭重邦交之道爰於前日具稟滬道再請法領事飭將該差從速釋回以免口實 
[查復電車肇禍情形。] 　　○法界電車公司以一號電車三十五號司機人前在西門外撞傷華人被警局七十號巡士強將該司機人拘局並移去引電鐵桿等情稟經法領照會滬道飭知工程局以後各電車如有碰撞情事巡士不得過問現聞工程局已據西區查復謂該電車所撞之華人周世倫當時負痛過甚故由巡士拘提該司機到區詰訙嗣因周世倫尚無大礙遂即釋放並未拘留惟法界電車行駛以來碰撞之事時有所聞雖由巡士抄號由局函請公司分別詰問乃肇事司機大都抗不承認似此情形殊與行人有礙以後電車肇事應請公司將司機人送局訙罰云云昨工程局已稟復滬道查核矣 
[盜匪拒傷印捕。] 　　○楊樹浦陳家弄王文寶家前晚二時忽來盜匪二十馀人明火執杖破門而入刦去衣飾現洋約值百馀元旋由六百三十號暗差華捕及某號印捕聞警往捕該印捕竟被拒傷無一就獲昨王已投報捕房請為追緝矣 
[使館僕人送道訙辦。] 　　○駐日欽使隨員之僕人秦福升押解回國已紀前報昨由捕房解廨請究寶讞員商之英副領事布君以案關憲飭判秦解送道轅訙核 
[四十一誌寗紹人之團力] 　　○旅居日本神戶之寗紹人實繁有徒茲在中華會館提議維持寗紹商輪辦法決議同鄉回國後均趁寗紹輪船衆皆簽允遵守又滬上洋燭廠同業祥生競立南陽祥順利用日光祥興同康茂記九家由朱雪帆君發起會議此後裝運貨物東夥往來俱認定寗紹商輪並由各廠預買船票以備分給同業中之無力者 
[城內]  
　　地保慣技。 
　　○上海縣田大令批二十七保南十二圖地保吳雨雨稟云吳發觀則田二分三厘六毫前據徐鍾樵稟稱由該民人將廢單隱　洋商朦轉道契並給有權柄單現稟明飾抵蓋既轉道契會文局自有稟案但兩充當地保慣行作弊若以廢單移用則何事不可以假前次本縣飭提猶敢聳　洋人出頭則隱　洋商係爾慣技如不將此案單地交出及各控案逐一理清定行收禁詳辦糧串擲還 
　　兇徒到案。 
　　○虞炳生前將伊弟虞于卿抬至縣署稟稱胞兄老和胞弟子卿被流氓李阿新即長腳阿新等兇毆子卿受傷沉重經田大令驗明在案茲已多日大令忽然憶及即於昨日派差立提李阿新到案聽候訉辦 
　　遷地為良。 
　　○巡警總局總辦汪觀察查得 
城內一路巡警分局北五區巡弁王家治與該區人地不宜諭飭局長游巡官將南三區巡弁葛調唐對調當差 
　　自縊斃命。 
　　○浦東二十四保十四圖地保何如春昨日投縣稟稱圖內輔元當義塜壇基邊有一無名男子年約二十馀歲在樹枝上自縊身死小的遍處訪查並無尸屬為此報榮相驗田大令準之即於午後渡浦驗明無誤遂飭善堂備棺收殮發壇召認 
[南市]  
　　早已遠颺。 
　　○安徽路礦局總辦徐乃光前以駐滬安徽鐵路勸股彩票公司經理人程埏侵吞公欵函請滬道飭縣提究在案茲徐總辦因未了詰商由蔡觀察會同閘北巡警總辦札縣嚴追以重公欵詎昨日由縣派役至總工程局協探查提該經理早已遠廣杳無踨跡矣 
　　偷竊電綫。 
　　○南市電燈公司及電詁局所設電綫時被偷竊屢經函請工程局飭緝未獲前日又有王阿福者在大南門外用竹梯踏腳板等器具將電燈綫剪斷適被電燈公司工匠徐紹卿撞見尺即扭送南區轉解工程局訙究王供寗波人向在北市電燈公司做工已歇三月近來共竊兩次將電綫四磅賣於城內生泰銅器店得洋兩元旋由電話局派沈南林到局報稱本局失竊電話綫七次約共一百三十馀磅之譜徐稱本廠被竊之綫有二百四十尺之多判王戒責二百下押候吊贓再究並諭該兩公司工匠以後做工宜穿號衣以便辦認 
　　並非有意。 
　　○船局夥向掌生舒永和同扭船戶陳必發至工程局控稱上月十八日承裝糧貨被陳浸濕一百六十二包虧負銀五百馀兩求追訉之陳供因船中進水求宥判陳交保自向糖行商明酌賠 
 
 

Page 20

 
 
[閘北]  
　　不容延宕。 
　　○閘北警局諭飭各豬作一律遷至僻靜處所迭紀前報茲該同行公稟四路分局諉稱已集巨欵擇地築造公共宰豬埸俟工竣後再行遷往等語昨經黃正巡官批斥云察閱稟詞既未指明地址稟請查勘又未明定期限尅期興築顯係藉詞搪塞希圖延宕殊屬刁頑限十天內著即明白稟復如再刁延定干究辦 
　　因賭肇禍。 
　　○烏鎮路某姓家前晚邀集陳西義王華金等聚賭麻雀忽將火油燈潑翻幾致兆禍旋由巡士入內幫同救熄將陳王二人拘入四路一區押候查辦 
[英租界]  
　　冒牌無憑。 
　　○英商信記洋行控法租界裕成號經理宋振君程筱榮出售冒牌麫粉一案昨晨由廨傅訉原告洋人投稱宋程冒用牌號請為澈究被告延德雷新律師代辯中西官以原告所控毫無寶據判即將案註銷 
　　總會罰洋。 
　　○虹口元芳路五百三十四號總會主毛裕泰因深夜開門有違定章昨經公堂傅案判罰洋五元充公 
　　含糊了事。 
　　○電車公司控姜敘芬圖竊銅元一案昨經公堂復訉原告司機人溫九臯� 
投案請究訉之姜供詞含糊判押一禮拜 
　　拐賣養媳。 
　　○無錫鄉人丁和根控蟻媒王陸氏串同王蒯氏莫徐氏誘拐養媳袁小妹賣於同慶里媳婦鄒周氏一案昨經公堂復訉明晰判女交其翁領回管東王陸氏押女所一年蒯徐二氏各押三月鄒搗收買來歷不明之女亦有不合著押二禮拜 
　　揑造田單。 
　　○上海縣移傅揑造田單之徐連𠰦昨由包探將徐傅至公堂交保候訉 
　　妬姦互毆。 
　　○管陳氏與魏春山施春榮二人姘識前日魏施相遇妬奸互毆由捕一併拘入捕房昨解公堂請究中西官以男女均屬無恥判施押一禮拜魏押三天氏具安分結開釋 
　　爭地涉訟。 
　　○嚴家釣與荘許氏爭地一案昨由公堂復訉判氏押候提集人證再訉 
　　拘獲騙子。 
　　○王林林向錢張氏圖騙銀洋由捕拘入捕房昨解公堂訉實王押兩禮拜 
　　無庸代勞。 
　　○汪耀記控張伯英私收房租昨經公堂會訉汪供房屋係勝業公司之產請為迫究訉之張供詞含混中西官以洋商產業應由洋人控告判令將案註銷張交保候示 
　　屢戒不悛。 
　　○五次過犯陳榮生前日在虹中攫取李朱氏金拕耳由探追獲昨解公堂訉供屬實判陳押西牢半年期滿逐出租界 
　　逐出復來。 
　　○乞兒徐金寶前經逐出租界茲復澮來由探查獲昨解公堂訉究判徐枷示一禮拜期滿仍驅逐出境 
　　串騙衣物。 
　　○沈阿福沈渭坤串竊某姓衣物由探查獲昨解公堂訉實判阿福押六禮拜渭坤押一月贓存捕房候認 
　　不出定貨。 
　　○英商華昌洋行控周志琦不出定購麫粉一案昨由包探傅至公廨經中西官訉明判周交妥保限一月清理 
　　欠欵不理。 
　　○韓桂卿欠萬琛園銀兩不理昨由公廨傅案過堂候訉又傅子祥控夏長茂欠銀昨日傅案過堂訉理 
[美租界]  
　　寓客猝斃。 
　　○西華得路興隆小客棧庽客柴寶養忽患急病由棧主張友才車送同仁醫院旋即氣絕捕房聞報即飭車送驗屍所報縣請驗 
　　監犯使斃。 
　　○西牢內二年押犯陸春生昨日因病瘐斃捕房聞報即飭地保查明收殮 
　　累及行主。 
　　○北蘇州路和泰水果行夥某甲昨與小販周炳林論價口角將周推跌傷及頭𩕷迨周嗚捕往拘甲已逃逸當將行主姚子園帶入捕房著令給還養傷費洋十元斥釋 
　　尋獲逃妻。 
　　○車夫張阿二之妻毛氏日前背夫逃逸昨在西華得路山東人吳阿三家尋見喚捕拘入捕房飭張領回了案 
[法租界]  
　　姦案定斷。 
　　○陳阿四誘騙常熟女子王阿妹至客棧姦宿由其姊扭控八堂判將陳及棧夥李春壽押候查辦在案昨日復訉判陳押半年該客棧擅留來歷不明之男女實屬不合判罰洋十元充公 
　　從寬免罰。 
　　○陸柳三前因出賣臭腐牛肉由宰牲所稽查西人拘送公堂判罰洋五元押候覓保交洋在案迄已在押多日未據呈繳昨又提訉陸供無力繳洋求恩寬宥判從寬開釋 
　　失火罰鍰。 
　　○玉露春街文明羣樂居茶館前晚失慎幸即撲滅昨將經理人夏福生帳房徐金千餅攤學徒荘阿根傅至公廨據供因荘徒私吃香煙遺火所致聶司馬姑為未保火險判罰洋十元以儆不慎 
　　作頭罰洋。 
　　○作頭吳松林承修街衢陰溝夜間不照定童懸掛紅燈昨由捕房將吳傅廨判罰洋十元充公 
　　西捕失竊。 
　　○某號西捕投廨稟稱前日遷至新屋搬妥後檢點各物失去鈔票洋十元現洋四元查有前充細思現為大飱司務之顧阿榮不待各事料理妥當先行回去不無可疑是以送捕解案顧供失洋之事並不知悉判押候交保查明再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[學部奏籌建京師圖書館摺] 　　奏為籌建京師圖書館擬懇天恩賞給熱河文津閣所藏四庫全書並飭下奉宸苑內務府撥與凈業湖暨滙通祠各地方以便興建而廣文治恭摺仰祈聖鑒事伏查本年閏二月臣部奏陳預備立憲分年籌備事宜本年應行籌備者有在京師開設圖書館一條奏蒙允準欽遵在案自應即時修建館舍搜求圖書俾承學之士得以觀覽惟是圖書館為學術之淵藪京師尤緊天下觀聽規模必求閎遠蒐羅必極精詳庶足以供多士之研求昭同文之盛治我國家稽古右文遠邁前代聖祖仁皇帝世宗憲皇帝臨雍講學特頒圖籍藏之成均高宗純皇帝開四庫之館薈萃載籍建閣儲藏著錄之數綜十六萬八千冊又於熱河及鎮江揚州杭州籌處並建藏書之閣頒給四庫全書各一分士士就閣讀書得以傅寫所以嘉惠藝林啟牗後學者至周至渥嗣後東南三閣悉燬於兵私家藏書往往流播海外近年各省疆臣間有創建圖書館購求遺帙以供衆覽者江寗省城經調任督臣端方首創盛舉不惜巨欵購置杭州丁氏八千卷藏書樓存儲其中卷帙既為宏富其中尤多善本並購得湖州姚氏揚州徐氏藏書數千卷運寄京師以供學部儲藏並允仍向外省廣為勸導搜采茲者京師創建圖書館實為全國儒林冠冕尤當旁搜博采以保國粹而惠士林無如近來經籍散佚徵取良難部欵支絀搜求不易且士子近時風尚率趨捷徑罕童國文於是秘籍善本多為海外重價鉤致捆載以去若再不設法免羅寶存數年之後中國將求一刋本經史子集而不可得馴至道喪文敝患氣潛滋此則臣等所惴惴汲汲日夜憂懼而必思所以挽救之者也竊查中秘之書內府陪都而外惟熱河文津閣所藏尚未遺失近年曾經熱河正總管世綱副總管英麟查點一次與避暑山荘各殿座陳設書籍一併查明開單具奏在案擬懇聖恩俯準將文津閣四庫全事並避暑山荘各殿座陳設書籍一併賞交臣部祇領敬謹建館存儲庶使嗜奇好學之士得窺石室金匱之藏實於興學育才大有裨助至建設圖書館地址必須近水遠市方無意外之虞前經臣等於內城地面相度勘尋惟德勝門內之凈業湖與湖之南北一帶水木清曠迥隔器塵以之修建圖書館最為相宜尤足以昭穩慎擬於湖之中央分建四樓以藏四庫全書及宋元精槧另在湖之南北岸就滙通祠地方並另購民房添築書庫二所收儲官私刻本海外圖書勿庸建造樓房以節經費其士人閱書之室館員辦事之處亦審度地勢同時興修查凈業湖滙通祠兩處向歸奉宸苑暨內務府經理擬懇天恩飭下奉宸苑暨內務府將凈業湖滙通祠各地址移交臣部以便尅期興築該處水面頗寬並擬督飭該館會商奉宸苑隨時疏濬以期上無礙於水源下不慮其淤塞並祈飭下熱河都統將臣部所請書籍檢齊齊送到館以備尊藏至各省官局刻本即由臣部行文咨取藉供鬼討至圖書開辦以後如有報効書籍及經費者擬請援照乾隆時進書之鮑廷博光緒時進書之廣東高廉道陸心源獎勵成案由臣部視其書之等差及欵數之多寡分別請獎以示鼓勵如蒙俞允即由臣部咨行各該衙門暨各省督撫遵照辦理並督差該館監督提調等迅速籌辦冀得早日觀成將見琳瑯美富蔚為大觀上以贊聖朝崇文之化下以饜士林求學之心竊謂裨益於全國教育者良非淺鮮似亦維持世道人心之一大端也所有籌建京師圖書館緣由理合恭摺具陳伏乞皇上聖鑒訓示謹奏宣統元年七月二十五日奉旨已錄 
專件 
[湖北留日學生上張相國書] 　　樞相大人鈞鑒敬稟者鄂境川漢粵港漢兩綫一由樞相奏準開辦一由樞相自美國贖回外絕窺伺內保主權闔省人民至今猶感戴不已去歲十月初四日欽奉明諭簡樞相為督辦粵漢鐵道大盧樞相督鄂日久厪念綦深於統籌粵漢之馀兼及川漢函電交馳藎勞特甚一時紳民仰體釣意奔走集資咄嗟間得欵三白八十馀萬元商辦基礎方奠正呈請代奏間忽奉國喪一時事遂中止今年德宗暫安後全鄂人民坐俟釣示忽聞有籌借外債之舉高提學曾觀察銜後入都不逾時而津滬各報已將草合同登出矣合同中六七八三條查帳由外人工程由外人材料雖歸漢陽鐵廠供給必由外人認可則不認可而我卽不能供給也明矣鄂省人民一聞外債幾於談虎色變矧損失主權如是之甚耶樞相督鄂時於財政教育及人民生計國家主權無不兢兢致意日粵漢鐵道係樞相竭力爭回今又主張借欵竊所未解蓋樞相深悉鄂民困憊不忍以重負累鄂民然惜欵承辦鐵路實我國所創聞各自主國無此公例以其關係交通機關一經有事權必操自我手方不掣肘況借欵交付土地隨之近年如九廣廣廈新奉汴洛滬寗諸線借外資授外權外人驕橫萬狀可為殷鑒中國諸大斡路權皆操於外人川湘鄂粵稍有乾凈土者亦仰賴鴻慈鄂民受樞相之賜自當永矢弗忘前收回於美今送之四國孰利孰弊樞相自有明鏡此次草合雖云優於津浦然津浦僅受英德節制而此路乃受英德法美四國干涉況津浦聘用洋工程師今已有尾大不掉之勢朝野痛心疾首實天下人共見共聞明知之而故犯之亦樞相所厭為也虎口之前斷無全膚覆巢之下焉有完卵外人茍可駐足必任意狡展今年津浦車站設於租界之內卽其一端其他種種陰謀有非生等所能預測者茍授之以柄吾民被其蹂躙何堪設想與其悔之事後不若制之事先況我尚可籌欵自辦耶查鄂境粵漢綫連湘共約二千里川漢綫就樞相所計劃者約一千六百里平均計算大約官辦者每里需二萬一千五百六十六元借欵承辦者每里需三萬三千八百零四元商辦者每里但需一萬六千一百五十一元而此借欵合計五百五十萬磅以華銀計之鄂省應借三千九百萬元每年利息一百九十五萬元以二十五年計算僅利息一項鄂省須支出數千萬元此皆須絞鄂民膏血者也鄂民負此重累必非樞相福鄂之本心故與其將來償此巨欵馴於外人之下不如歸鄂民自籌商辦且獲厚利在樞相本意以為鄂境路綫收回有年認股不盛與其不辦不如借欵然招信股票失信於前電股收回失信於後故擁貲者咸裹足不前且前此商辦官督督辦民辦諸問題屢議不決宗旨無所滙歸商民觀望何怪其然去秋樞相致鄂垣各紳電云鄂路應歸鄂有鄂 
 
 

Page 27

 
 
乃可受實利生等逖聽之馀悉樞相為鄂謀永久利益感泣無已奈鄂省連年水旱頻仍再加重負實不堪命生等悉心籌議惟俯懇釣裁奏歸商辦漢上商民現在鑒於京漢之有利可圖且有省諮議局以司其首人民視此大利必力趨而不徐且此時允以釐金作押必為的欵可知去年八月二十七日樞相致鄂省川漢路局電云粵漢路短祇需銀六百萬元已經招齊則所需者僅川漢二千萬元耳倘稍加提倡不難集腋成裘生等現通告內地各縣各設一局勸股以省垣為總滙一遵商律而行外省人勿論滿漢蒙回藏皆可入股凡我國人必有同舟共濟之心我樞相最關心鄂路亦不難立觀厥成一可紓朝廷南顧之憂一則感樞相再造之德方城漢水公與俱傅起死人而肉白骨實維公是賴蓋此路成後一入滇一入藏英法陰謀實樞相所素悉現美俄互攘而來日本亦狡焉思逞雖經樞相拒俄允美而與德法英集中心點於漢津浦尚僅英德而鄂省則四面楚歌後患實不堪設想樞相前爭津浦主權頗熱心桑梓國人感服鄂為樞相久駐之地而生等父母之邦也用特合詞龥懇樞相俯順與情收回草約據情奏準商辦鄂民食惠沒齒不忘一髪千鈞在此一舉不勝屏營待命之至湖北留日學生公叩 
小說 
[奇情小說美人虹] [  英敦勞斯著　瘦狷譯意。（六十九）] 　　第三十二章　　愛蘭自居倍梨旅館後。與伴雪情好日密。密約商量。喁喁爾汝。日𠯋屋克來中人早愈。以便遄返故居。圓其好夢。當伴雪至屋克來之日。愛蘭獨坐待之。無聊特甚。未幾。伴雪返矣。愛蘭急趨迎曰。來何遲耶。安索病勢若何矣吾避病至此。彼得毋怨吾忘手足之情乎。 
　　伴雪笑言無之。且曰。吾有事求卿。幸勿卻我。愛蘭急叩何事。伴雪曰。此間地窄塵器。不足以居玉人。僕意欲卿重返屋克來。蓋索病已稍愈。不致傅染也。愛蘭曰。此即甚願。第君不能同行何曰。卿勿慮此。吾亦將隨卿同往今晨安索夫人約我矣。且屬我勿逆彼意。并令其兄與我訂交。狀似將謀大事。特暱我以為之助者。卿思之。彼兄妹二人。必將不利於安索。然有我在。誓不令其計得售。今當偕卿同返。助安索拒彼二人。愛蘭允之。明日。乃共車歸。 
　　時安索已被　幽於一小密室中。醫生環守其旁。賽倫亦時往省視。埒根與李茄史醫生。時作秘密之運動。安索為兩人所弄病乃日增。有時精神錯亂。似患一種間歇之癥。醫生謂是癥極危。稍忽即不治。 
　　亨利為其主喚來後深不悅其主之所為。雖未知其詳細。覺梟獍之行。必無善果。惟因梅黛嶺曾屬彼長侍其主。乃鬱鬱為之服役。來此後。李醫即喚之助其治病。藥爐茶鐺刻不離身並楷羅未曾謀面。亦未料及楷羅已 
作此屋之主人也。 
　　愛蘭偕增雪返屋克來之晨。安索病似少減矣。然李醫執言其將發熱。拈藥丸服之。服後。安索卽覺不適。旋待者來言。愛蘭將與李醫晤談。李醫乃屬亨利善守病者。且屬勿以物授彼。懼狂疾發。為擲傷也。屬畢即往兄愛蘭。愛蘭詳問病情。謂不致再行傅染者。將入視病。李醫諾之曰。君略視即出再至空氣通暢一遊則自無傅染之虞。愛蘭乃入。 
　　入時。見安索坐於牀之中間。以手力擊其枕。誤認亨利為一嬌好之女郎。笑請其至前。與被親吻。亨利不允其請則大怒。始擲其枕繼擲其睡帽。雙瞳疾視亨利。炯炯有光。若貍奴之見鼠者。繼復據牀而　。聲嗚嗚　不可辯。 
國外新聞 
[英國軍艦失踨] 　　○初六日香港電云英國軍艦克里佳號本應於三日前抵埠迄今毫無音信不知回往 
[栢靈試駛飛船] 　　○初六日倫敦電云美國飛船家賴愛脫君近在栢靈試駛飛船其成績為世界所未計飛行空中九十六分鐘之久並攜搭客一人 
[摩王老羞成怒。] 　　○初六日倫敦電云據巴黎電稱摩王米萊哈菲特因各領事詰直慘刑俘囚乃遷怒於被擒之偽王特於妃嬪之前該偽王用鎗擊斃 
[美國麥公司倒閉] 　　○初六日倫敦電云美國阿開拉斯省列得爾腦克地方之勃區公司為美國最大麥商之一近忽倒閉該公司每年之交易約在四百萬至七百萬圓之間 
[美總統注意內政]  
　　○初五日鈕約電云美總統孚脫君宣言改良美國郵政銀行園幣各制之議彼均贊成其辦法則應於下次國會開議之時條陳以便定奪 
[紐約祝典之盛觀] 　　○初五日紐約電云世界各處之人抵此閱看汽船始祖黑特生及福爾缺紀念大典者數紙頭百萬 
[英國首相演說]  
五日倫敦電云英國首相愛斯奎士近赴培明漢姆演說時大受羣衆歡迎初在丙來堂演說聽者約七千馀人繼又在某會演說聽者約四千人首相謂此次集議可以表示國民要求秉公分派增稅責任之確志同日又電云英國首相愛斯奎士謂上議院議員洛斯培爾萊君黨人抗拒財政預算案一事頗為重要上議院干涉財政預算案實為近時最可驚怖之變端自由黨現皆渴望與之抗敵云 
[英國女子之暴舉。] 　　○初五日倫敦電云英國要求選舉權之女子近來舉動異常激烈有女子一人手持巨斧大槌李領多婦希圖阻斷警察之守望又有女子兩人各執巨斧攀登附近廠屋之頂齊向警察飛擲磗瓦經警察用救火梯上屋彼此於屋脊之邊死　良久始將二婦拘獲 
[德國政界近聞]  
　　○初五日栢靈電云德國某報載有來函謂保守黨議與前任首相蒲普親王消除前嫌復歸於好 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
