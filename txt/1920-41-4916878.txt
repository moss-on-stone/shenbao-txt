# 1920 - 41 - 4916878

 

Page 1

 
 
   
 
 

Page 2

 
 
   
 
 

Page 3

 
 
時評 
[説强力（冷）]  
　　嗚呼强力而可以成萬事者則世界久無爭擾之端矣何也苟有爭擾悉以强力平之他無所用也然而世界至今爭擾不絶者可知强力非世間最高之權勢也 
　　然而世人每喜用强力以制人者何也則以有一時之近效故也庸人急近功而少遠慮故以强力爲唯一之成功方法實則其功愈成而其害愈大此其證日有所表示而人自不之察耳 
[命令]  
　　二月八日大總統令司法總長朱深呈請任命黃周爲山西高等檢察廳檢察官王熾昌爲浙江第一高等檢察分廳監督檢察官銀文焕爲湖南第一高等審判分廳監督推事均照准此令 
　　又令陸軍總長靳雲鵬呈准吉林省長徐　霖咨請以張倫常有陞補佐領均照准此令 
　　二月九日大總統令李先知給予四等文虎章此令 
　　一月二十九日大總統令任命陳啓圖爲川邊財政廳廳長此令 
　　又令内務總長田文烈呈准察哈爾都統咨請任命孫鴻志爲多倫縣知事應照准此令 
　　又令内務總長田文烈呈請任命張錫純爲山東煙台警察廳廳長應照准此令 
　　一月二十七日大總統令李壽金加陸軍中將銜此令 
　　又令任命王述曾署福建教育廳廳長此令 
　　又令任命李厚恩署福建實業廳廳長此令 
　　又令任命康明良爲川邊道道尹此令 
　　又令國務院存記姚梓芳着發往浙江交該省長酌量任用此令 
　　又令陸軍總長靳雲鵬呈請授侯德山爲陸軍步兵中校應照准此令 
　　又令陸軍總長靳雲鵬呈請任命吕常福爲陸軍第十三混成旅步兵第一圑圑附楊念祖爲步兵第一圑第三營營長應照准此令 
　　又令王式通給予二等寶光嘉禾章此令　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
　　又令張樹幟晋給二等大綬嘉禾章此令 
　　又令李宏春給予二等文虎章馬吉笏给予四等文虎章此令 
　　又令黃樸晋給三等嘉禾章此令 
　　又令張紹曾晋給四等嘉禾章此令 
　　又令孟愛理晋給四等嘉禾章此令 
[專電]  
　　北京電對日通牒回文徐意主愼重外部擬商日使暫緩答復 
（十日下午三鐘） 
　　北京電本日閣議山東問題外部主張延宕靳主確定辦法無結果（十日下午六鐘） 
　　北京電外部以延宕爲解决魯案辦法各方不謂然陸徵祥再求去陳籙乞外放外部無人主持各處反對交涉文電府院捺擱均未覆（九日下午六鐘） 
　　北京電陸徵祥假期將滿準備續請（十日下午三鐘） 
　　北京電魯臨清汴鄭州粤山東同鄉贛湘省會均電拒直接交涉（十日下午六鐘） 
　　北京電張作霖答復山東問題應以利害得失爲根據（十日下午三鐘） 
　　北京電學生本日仍出演講爲軍警驅散校長教職員擧代表謁靳求撤軍警（十日下午六鐘） 
　　北京電清華校學生四百餘人昨排隊抵西直門經軍警先期聞報阻止旋卽折回（十日下午三鐘） 
　　北京電各校本日起一律上課學生相約寒假不回家預備另有運動又派代表紛赴内地各處（九日下午六鐘） 
　　北京電陰曆年關除墊欵五百萬另籌五百萬外尚缺六百萬現商中國各銀行墊借（九日下午六鐘） 
　　北京電李思浩因需欵急迫將銀圑四項要求完全承認（十日下午三鐘） 
　　北京電財部擬設貨幣檢查會閣議通過（十日下午六鐘） 
　　北京電内務部擬地方警察局分區編隊通則日内布行（九日下午六鐘） 
　　北京電農部擬設漢口建築商塲督辦保張國淦哈漢章二人閣議决定張國淦（十日下午六鐘） 
　　北京電提倡實業將另發電令飭各省實力奉行（九日下午六鐘） 
　　北京電靳日來態度愈消極今日未到院约定客均謝絶（九日下午七鐘） 
　　北京電本日新國會閉會閣員全到徐未出席循例致詞頌國會預算通過成績（十日下午六鐘） 
　　北京電鮑貴卿電綏芬旁路竄入俄潰軍已飭堵截不令入境又中東路收回事正在籌議佈置（十日下午六鐘） 
　　北京電曹錕電擇本年四月八日起十日止在保開會追薦上年陣亡將士（十日下午六鐘） 
　　北京電浙齊耀珊辭不回任盧督來電願兼徐意將蘇齊調浙李督保姚某繼（九日下午七鐘） 
　　北京電岑春煊等昨來三電（一）閩省南軍知事呈報北軍在我範圍内科派八年公債請查禁（一）泉屬民軍分歧以接近防線故從事編遣已電飭恪守範圍請釋慮（一）據報尊處議决西藏辦法五條事實上多窒礙請取消另議（九日下午六鐘） 
　　香港電軍府麻日通電請堅持魯案勿直接交涉（十日下午五鐘） 
　　香港電莫督擬辦全省軍路利交通自兼督辦（十日下午五鐘） 
　　香港電軍府陽日電靳請廢軍事協約（十日下午五鐘） 
　　香港電湘議員昨集議驅張敬堯（十日下午五鐘） 
　　香港電佳日參院開會祗到六十餘人不能開暫休會（十日下午五鐘） 
　　香港電庚日上午四時梧州河面大火焚船六百餘艘斃命百餘（十日下午十鐘） 
[各通信社電]  
　　北京電北京政府今日答覆英法美日接受五百萬鎊借欵之條件允許四國政府與四國銀行圑切實監督此借欵之用途但覆文於南北和議一層則措詞空泛而南北立卽裁撤冗兵一條亦不著多詞僅謂王揖唐刻在上海謀成南北和局政府現已裁兵而已銀行家與四國使署代表今日集議俾擬定詳細條件及監視借款用途之辦法目前借欵合同尚未簽字（九日） 
　　大陸報電 
　　北京電施公使電英政府對西藏問題有退讓誠意　　北京電徐電阻王揖唐回京度歳免使和議絶望 
　　北京電四國新借欵先付五百萬財部年關可度 
　　北京電京總商會改選正副會長今日投票 
　　北京電上海造幣廠長已派定張德薰充任 
　　（以上十日）以上中華通信社電 
　　北京電院昨將日本更正節略内容通電各省知照 
　　北京電政府决先與日交涉閩案魯案稍缓再議外部已將魯案復文備就日内卽送交日使 
　　北京電大倉三井日商主張青島由中國自闢商埠純是私人意見聞日政府并不贊成 
　　北京電顔惠慶將回國聞顔將不再回德有奥使與對調説 
　　北京電德切望我遣使通商政府擬俟魯案辦結後方與恢復一切 
　　北京電伊爾庫次克復爲俄舊黨恢復説現以西比利亞交通斷絶無從證實（以上十日） 
　　漢口電蒲圻縣雷家峯附近發現黑鉛礦由礦商胡益卿邀比國技士勘騐苗脈均佳現已呈請開採 
　　漢口電平政院長夏壽康日前回黃岡原籍創設惠民織造大工廠現已成立三月即可開工（以上十日） 
　　以上中孚通訊社電 
[公電]  
　　澳洲華僑余榮等否認直接交涉電各報館均鑒聞北京政府對於日本要求直接交涉一事不肯堅拒此種行動顯爲無視國家利益後患不堪設想吾輩僑民誓不承認願國人極端反對免墮術中後悔無及澳洲華僑余榮等叩 
 
 

Page 4

 
 
   
 
 

Page 5

 
 
   
 
 

Page 6

 
 
里昂無線電（路透社送） 
[德國對於交付戰犯之言論]  
　　九日巴黎電德總理巴安氏於接收法代理公使瑪爾西萊氏遞交之戰事罪犯名單時表示對於勒思勒氏行爲抱歉之意據報紙云不獨要求引渡之罪犯名單即審鞫罪犯之事由今已在柏林宣布德人頗覺感動一般輿論對於協約國依以起訴之實在事由頗以爲異輿情現已轉變漸以爲一部分人其破壞公法行爲殘暴之罪業已切實證明者德國不應庇護之右黨報紙則仍痛斥協約國惟伏瓦資報勸令罪犯保全顔面自赴協約國投到中央機關口耳曼報主張和緩謂此事無論如何必須解决政府宜開談判云 
[奥國之戰犯名單]  
　　九日巴黎電奥京電稱憑米台格郵報云協約國向奥國要求引渡之罪犯名單不久將送交奥國名單現已擬就但尚須由巨哥斯拉夫波蘭羅馬尼亞與捷克施拉夫之巴黎代表會同討論聞此名單　不甚長内有約瑟大公斯特拉森堡將軍與前外相白施托爾等人 
[協約國與阜姆問題]  
　　九日巴黎電駐塞京英法公使已通告巨哥斯拉夫首相謂協約國依照一月二十日之决定如巨哥斯拉夫不接受其所議亞德里亞海問題之解决法則協約國决計實行倫敦條約云云意代表不與聞此項通牒 
[法前相赴非記]  
　　九日巴黎電亞力山大里亞電稱克勒滿沙氏乘洛特斯號輪船抵埠法領事總督與各要人皆登船歡迎之愛蘭堡將軍亦派代表迎迓時雖陰雨民衆紛集爭欲覩克氏之丰采 
　　九日巴黎電開羅電稱克勒滿沙氏今日偕英國將軍一人乘專車到此法代表與各機關各圑體人員咸　迎接克氏來時歡聲大作 
[各國近事記]  
　　九日巴黎電高等議會所委充上西里西亞占領時協約國高等委員之勒朗將軍定於今日啓程前赴上西里西亞 
　　九日巴黎電羅馬電稱意相尼蒂氏今日或至遲明日由羅馬赴巴黎將與意外相謝洛嘉氏同赴倫敦與英政府續開談判 
　　四日巴黎電美英法意丹麥日本瑙　荷蘭瑞典所訂限定瑙威　譬資堡所有權利之條约今日在巴黎外交簽定 
中美新聞社電 
[巨哥斯拉扶與阜姆]  
　　六日日内瓦電日内瓦勞桑尼報登一斯拉扶著名政治家米脱路維區氏之論文以意國致巨哥斯拉扶國之最後通牒比一九一四年奥國致塞爾维之最後通牒彼竭力攻擊意國對於阿德里亞海之帝國主義及聯合國對於阜姆問題之淡漠彼謂即使阜姆歸與巨哥斯拉扶作爲出口意國已據有極良之港數處又謂意國此舉不啻種下次戰爭之根末引巨哥斯拉扶閣員普脱尼克臨終時之言謂（和約簽字後之九年内吾人將再與意國開戰）云 
[阿爾本尼亞之將來]  
　　六日巴黎電尼古拉斯王垷在阿爾本尼亞預備政變　恢復其王朝組一新王國吸收塞爾維人克魯脱人與斯洛文人據云阿爾本尼山地人民表同情與尼古拉斯王因恨塞爾維人侵佔阿爾本尼土地之故至現駐阿爾本尼之意國軍隊亦天然表同情因王之母卽意后又與塞爾維爲敵故也 
[埃及與克勒滿沙]  
　　六日馬賽電克勒滿沙氏明日出發赴埃及之亞歷山特里據日内瓦某報言埃及國民黨電致克勒滿沙氏勸勿往埃及謂彼若往恐與生命有礙因克氏聯合英國反抗埃及自由之故云 
[萬國郵政協會之提案]  
　　五日伯納電萬國郵便協會本定一九一四年在伯納開會後因戰事延期現將於今年在馬特立特（西班牙京）開會西班牙政府將提出時間審查問題他國將提議增加國際郵費瑞士及瑞典提議信函每封八分明信片每片四分云 
世界路透電 
[俄激黨之新態度]  
　　四日亞昌格爾電此間公報載有列甯與特羅斯基在莫斯科勞農大會之演説由此察之其態度已有非常之改變列寗力言政府與實業組織中以獨裁力代替聯合力之必要謂軍中已行此制此即爲進化計畫之一又謂成功之道在共産黨領袖之獨裁與共産黨對於人民之管轄特羅斯基氏謂鞏固勞農權力之唯一方法在集工人於工廠而使之受政府之遣派鄉人宜以軍法部勒之編成工圑軍人將没收鄉人之糧食魚肉庶可逼其工作云 
[美國勞工會之新運動]  
　　五日華盛頓電美國勞工聯合會總幹事部會議時已决定政治運動之辦法其攻擊之性質爲前所無該總幹事部係以執行會與各部領袖組合而成據聯合會職員云此次運動與十一月間之大選舉聯合而行其攻擊之目的不僅爲國會議員之反對勞工者即候選總統各州知事與各州議會議員凡不表同情於勞工者亦將施以攻擊聯合會將在全國各處出力運動務使獲選者爲對於有組織的勞工表示好意之公僕又謂聯合會將招募多人分頭運動云 
[德内閣與交付戰犯]  
　　五日柏林電此間發表半官文告謂内閣開會討論協約國要求引渡戰事罪犯之牒文一致决議未便引渡政府將依此旨取必要之方法或與協約國進行談判 
[美國商會與國際財政]  
　　五日華盛頓電美國商會宣稱國際財政大會之討論如不逾一月三十日財政總長格拉斯氏限定之範圍則商會願派代表與會 
太平洋路透電 
[新借欵與中國政府]  
　　九日北京電中政府已接受銀行圑提出之英金五百萬鎊借欵條件惟聲明須年關前交付現欵若干英法美日公使日内將開會討論中政府之覆文銀行圑已以付欵問題請示於各本國總行 
　　十日北京電英法美日四國公使今晨開會議决请中政府更行密切依守銀行圑借欵條件之辭句蓋中政府覆文僅允由銀行圑管理用途而未切實接受監督遣散冗兵一條現因四國公使已請銀行圑撥付中政府所需之洋七百萬元故衆信中政府已允由銀行圑監督裁兵 
[西比利亞之近狀]  
　　十日北京電捷克軍傅來消息革命軍因加貝爾將軍之軍迫近已於二月七日槍斃柯爾恰克將軍 
　　九日海參崴電州議會軍長克拉柯夫資基氏與日本代表松平氏商妥後致電日軍總司令大井將軍　止續派海參崴日兵西進捷克軍已與過激軍在康斯克訂休戰條約 
[日本鐵廠大罷工近信]  
　　九日大阪電八幡電稱罷工狀况自星期六日至今無重要發展鐵廠爭端仍未解决但今晨廠内表面上業已開工 
[英國議院之開幕及議案]  
　　十日香港電此間接到英海軍九口倫敦無線電報如下明日午時英皇將偕皇后太子赴國會行開幕禮英皇預備之演詞頗長内有重要事件其首要者爲上届首相曾略宣布之愛爾蘭自治議案即烏爾斯特天主教黨與其他愛爾蘭人各設一國會而同立一國家行政會是日又有關於勞工之重要議案三起如皆通過則勞動家將有每星期四十九小時之工時與全國最低之工價及國家補助保險以防失業之計畫衆料此外尚有一案係政府提議由礦主與礦工合辦礦産並限制礦主利益按工黨要求將礦産歸爲國有然政府不贊成之柏林消息英國占地軍之先發隊已抵丹齊昨日最後一批之德兵業已離境維克維米式飛機載米乞爾博士已行抵卡通前赴好望角 
國外要聞 
[專使圑會議紀錄（二十）]  
　　第六十九次會議錄（八年四月十四日十二時出席者王全權施全權魏全權王公使郭專門委員章專門委員錢參事）（一）魏全權提議據土參事（景岐）陳述意見山東損失前奉政府來電開列二百四十兆似未免過鉅可否酌擬一相當之數提出以免向隅議决無論數目多少必須確有證據始能提出（二）施全權報告賠償匯價一節曾由處置　産股討論三次送來經濟本會現後由經濟本會移交財政委員會查此事英法波蘭中國共分四派美與英相同深恐英美聯合英派得勝於中國不利故曾向經濟會聲明如定法國辦法則中國無異議倘别有辦法則中國願有附欵聲明 
　　第七十次會議錄（八年四月十五日出席者王全權施全權魏全權王公使梁少將嚴參事郭專門委員）是日無議决報告事項 
　　第七十一次會議錄（八年四月十二日十一時出席者王全權施全權魏全權胡公使王公使嚴參事郭專門委員錢專門委員岳秘書長）（一）議决第二次關税自由領事裁判權租界地郵政勢力範圍五項問題速付排印（二）錢專門委員提議德奥問題雖已提出但大會是否承認悉行列入和約向無消息其中第二條尤爲注重包涵甚多如關税領事裁判權各問題當時對於德奥不採列舉主義者原以第二條如能通過則各項問題均不難迎刃而解用意至爲深　故如大會對於第二條不表同情則我尤須力爭以逹目的蓋此時如不得要領雖將來尚可在國際聯合會提出然彼時我勢已孤不如此時趁各國與德奥媾和之時一同提出較爲得勢然現在第一步辦法則須刺探大會消息應請列位注意（三）議决各圑體英文來電排印二千册分送各機關 
　　第七十二次會議錄（八年四月二十二日出席者陸總長王全權顧全權魏全權胡公使王公使伍參議）陸總長報告本日下午大會以四領袖名義來邀出席祥偕顧使前往美德統英法總理均到義總理缺席美總統先稱日本代表欲將膠州問題於草約内專列一條昨特來謁今日上午又在四國會議中爭持甚堅現查該問題實爲複雜中國日本旣有一九一五年五月之條約换文於前又有一九一八年九月之續约於後而英法等國亦與日本協定條件有維持其繼續德國在山東權利之義務此次戰事本爲維持條約之神聖祥即請顧使以英文答復大致謂一九一五年之約爲日本哀的美敦書所迫而成當時爲保持東亞和平不能不稍隠忍一九一八年者亦即根據前約而來云云英總理稱一九一八年九月當時協約國軍勢甚張停戰在即日本决不致再强迫中國何以又欣然同意與之訂約顧使答以當時日本在山東之軍隊旣不撤退又設民政署置警察課税則地方不勝其擾非常憤懣政府深恐激生事端故致有此約該约亦只有臨時之性質以我所見英日等協約均因戰事發生當然於本會有可變更之法英總理稱英與日本協定條件之時全國海軍萃於西方地中海東部空虚德人復行潛艇戰略不能不使日本援助吾輩亦明知當時　允酬日本之價未免稍昂然旣有契約在前究不能作爲廢紙此次戰勝不能謂爲日本加入之力但日本曾以實力援助戰事事實亦不可没現擬將膠州問題分兩層辦法一按照中日協定條件一使日本繼承德國權利中國於兩法之中何者爲願顧使詳陳一切之害　總理又稱請將所詢兩層答復顧使告以答復之前應先聲明者就比較而論德國從前所得權利尚無鐵路上軍警等權但使日本僅僅繼承德國權利則危險實已難名吾爲此言應請勿誤以中國尚有同情於德國是幸法總理稱此層决可無慮顧使續稱中國多數人民以爲應與歐美日本共相提携但未嘗無一部意見以爲亞洲問題當於亞洲自理應單獨與日提携若此次在會未見有公道之主張實爲失望美總統稱歐美並非不願主持公道無如爲先時種種條件所束縛現幸國際聯合會成立該會宗旨專爲維持各國獨立及領土完全中國已爲會員之一將來如再有以强力欺陵中國者在會各國自有援助之義務顧使又稱與其療治於病發之後何如防範於未病之先英總理又稱頃吾所詢兩層辦法比較之中孰爲有利原非數分鐘内可以驟决吾當再與專家接洽美總統亦稱當再令專家研究英總理並稱今日吾可明告中國世界各國對於中國實在多有感情現爲條件所拘束殊無可如何但使日本對於中國所求有過於德國所得權利以外者英國卽無維持日本之義務以後日本如再有欺侮中國之舉英必願爲中國助力法總理稱英總理所言亦即完全爲我所欲言者云云遂散 
　　第七十三次會議錄（八年四月二十六日十二時出席者王全權顧全權施全權魏全權胡公使王公使伍參議郭專門委員）是日無議决報告事項 
　　第七十四次會議錄（八年四月三十一日出席者陸總長王全權顧全權施全權魏全權胡公使王公使伍參議）（一）討論對於大會議决膠州問題除聲明不能滿意之外應否另有表示不能不爲熟審查表示之法不外三端一照義國辦法全體離會回國二不簽字三簽字而將該條欵聲明不能承認第一法我國與義國情勢種種不同自難仿辦第二法膠州事雖不滿意然尚有對德他項關係如撤廢領事裁判權取消辛丑賠欵保留關税自由及賠償損失等等且和約一日不簽字則對敵永立於戰爭地位日後中德兩國直接訂約是否較有利益殊爲疑問第三法簽字而聲明該條欵不能承認查本和約多爲對德問題若列强恐我聲明辦法爲敵國所利用不能照允亦爲意中之事且三國决議辦法中如交還山東青島句上聲明連同完全主權又日本撤退軍隊及一再聲明日本所得權利專爲德人前得之經濟權利足見其政治權利一方業已當然不能再有侵犯較之一九一五年及一九一八年中日各約文條欵究尚稍有修改加以限制倘我於和約中聲明不認則我國兩次與彼所簽之約是否可以認爲作廢否則舍彼留此孰爲有利且三領袖居中周旋商榷數日究亦不無善意我仍不認於國際感情能否無礙似均不可不加審愼也當即擬電中央請示辦法 
　　第七十五次會議錄（八年五月四日出席者陸總長王全權顧全權施全權魏全權胡公使王公使戴公使伍參議）（一）陸總長報告今晨往晤比國全權豐登納文VenDenllenvel後午後　君來談據稱頃與美國Dulie君午餐談及和约草案關於各國情形比利時外詢及中國問題據稱亦已定稿因詢其於中國如何答不甚佳豐君因稱於中國不佳即於美國威望亦有損Dalles君稱誠然豐君因謂然則何不再爲竭力設法增加幾字Dulles君云我之外祖在華盛頓中國使館三十年故我對於中國頗有感情豐君云我亦爲中國派駐海牙公斷法院公斷員之一據我看法總須加入數字以便將來可責日本履行Dulles君極贊成等語（二）議决將此間宣布抗議情形用漢文電華報登布（三）修致對於三國會議抗議書 
國内要聞 
[魯案形勢益急]  
　　外交部答覆已擬就矣 
　　山東問題自日本通牒以來迄將一月舉國函電紛馳反對直接交涉政府方面每以詳愼考慮爲詞迄未有明白之表示惟此事大體確經决定且經過之事實亦有大可注意者據某方面所得消息當日本交付通牒之第三日當局要人已爲數次之密商以某政客之建議早已决定大體辦法專俟陸使回京商議之後即可開始交涉嗣因各方面反對之激昂不能不稍有顧慮故此項方針暫擱不提而陸使回京之時沿途飽受請願之風波早已心寒而膽慄兼之在歐本爲拒絶簽字之一人固不能有始無終立時反汗故其回京時卽抱有决定之方針嗣與當局數次磋商方悉此中之不妙蓋陸之爲人素抱不求有功祗求無過之目的明知計非我出身當其衝如此犧牲殊太不值故即托病請假力守緘默輕輕卸責於陳籙陳氏亦明知陸之抱病實欲请君入甕本不願負此重責惟陳與某政客頗爲接近當時參與其間自不能見難而退惟陸氏之頭銜未去故此事從中斡旋不能經平常外交之手續因之而有日本某實業家之奔走俟至緊要時機方以陳氏當其任聞關於　牒之回文刻下亦經擬定準於日内由陳次親交日使至其内容若何因關防極嚴現尚無從探悉但觀經過之情形亦可知其傾向矣 
　　日本處分青島辦法最初係主張設置專管租界故民國四年以武力迫結之中日協约中曾有此項之規定去年巴黎和會各國對於專管租界之議多不贊成於是日本外務大臣内田康哉於去年八月二日特聲明（设置共同租界之議正在考慮中）云云暗示抛棄前議之意其實共同與專管外目雖殊而爲害則一與我國所主張之完全收回者亦逈不相侔最近數日以來日本方面忽又有抛棄共同租界之主張而以青島　還中國由中國自行開爲商埠之説此説聞卽係暗中活動之某某實業家三人所提議者彼等以爲今日欲使中國承認直接交涉非先略爲敷衍中國面子不可共同租界旣有許多弊害不如索性交還中國自開商埠而附以敷條條件便不至日本占領青島之苦心盡歸水泡聞其條件中以（一）中國須開放山東全省日本人有居住經營商業之自由（二）山東全省鐵路礦山日本人有優先權（三）青島商埠之民政警政各機關須聘日本人爲顧問及教練官（四）中國政府須據保以後絶無排日舉動等爲最重要日政府頗有採用之意蓋果爲有條件之自開商埠則從日本方面言之自較共同租界更爲有利但未知此種表面的讓步説即爲當局直接交涉藉口之張本乎 
[軍警壓迫下之京學界]  
　　昨日北京各校學生仍在監視狀態中惟各校四圍軍警業已撤退少半北大第一院及高師等校門前軍警已不如前日之多惟北大第二三兩院布置則較爲周密各校電話截至昨夕止尚未能通學生亦極少出校者連日各專門以上學校校長蔡元培等對於本校學生均有諄切之勸導故學生憤懣激昂之氣已呈略平之象準於今日（九日）完全上課對於外交問題已抱定另有主張决不作妨碍學業之舉動苟政府方面能不過趨極端對於被捕代表即日釋放則學潮亦未嘗不可暫時平定然學生雖漸緩和而軍警當局則態度仍極强硬京畿衛戌司令部昨日函致北京大學令將本校學生方豪（北京學生聯合會會長）開除並解交司令部依法懲辦教育部亦致函北京工業學校令將本校學生夏時豐（北京聯合會職員）開除解交官廳辦理聞兩校校長因方豪等並無違法行動已决定嚴詞拒絶又北京法政專門學校學生代表王名烈昨日上午十一時半在該校附近同興園飯館早餐突被便衣偵探四人將王擁出由繖子胡同出西大街在西林興汽車行呌六三另號汽車坐向順治門外而去惟捕往何處尚未探悉至各學校學生代表前被軍警捕去者現均收押於户部街衛戌總司令部極不優待各校教職員及學生家屬前往探視均被拒絶所送食物除麵包饅首外其餘一槪不准遞進 
　　前日學潮起後靳雲　會派員分訪一校長請令學生盡心向學勿作他舉各專門以上學校校長對於此項問題曾開會討論僉以學生此次舉動均係出於愛國熱誠未便深加干涉但政府對於山東問題若能容納衆意則學生等亦不能再有苛求當經决定一面上呈政府請明白表示解决山東交涉之方針一面敦勸學生早日上課其呈政府原文如下查山東問題自日使請求直接交涉以來羣情激昂同深注意竊維德約不予簽字無非内鑒民情外察大勢審愼周詳而後出此旣不簽約於前自不宜與日本直接交涉於後此理甚明無待贅述據報載政府以聯盟會爲不可恃夫盟會之不可恃純係揣測之詞若與日本直接交涉則是自承日本有繼承德約之權利爲患甚烈不難預斷且美國保留案純爲正誼之主張英法亦有贊同之勢若我先爲交涉則國際信義掃地大勢益不可爲且此次京津學生之呼籲跡雖過分而心實無他政府但能博采輿情明白表示不獨學生别無苛求即全國當亦同深感佩校長等職司辦學本不應作出位之思惟此次學生所以有逾軌之舉實起原於外交事件且同屬國民自宜備舉所知以供採納庶羣情不致動摇而青年易於勸告爲此合詞呈請鑒核北京大學校校長蔡元培朝陽大學校校長汪有齡中國大學校校長姚憾北京高等師範學校代理校長陳映璜北京高等女子師範學校校長毛邦偉北京法政專門學校校長王家駒北京農業專門學校校長金邦正北京工業專門學校校長洪鎔北京醫學專門學校校長湯爾和北京美術學校校長鄭錦京師學務局局長張謹 
　　據安福派某通訊社消息當前日學潮汹汹之時教育傅次長以學生行動教育部無法干涉曾面託段司令吳總監將學生方某陳某等二十餘人迅速拿辦段吳兩氏即照其所請將方等拘留傅氏又恐得罪學生開罪教員遂面晤段吳兩人陳明若衷並聲明將由教育部用公函質問衛戍總司令及警察廳何以拿學生請段吳用公函答覆雖加責備之詞亦甚情願段吳又照其所請具函答覆傅卽持此函又向學生方面討好但方陳等之被拘其原動力却在傅氏傅眞善弄手段云云傅嶽棻本爲安福中人今該派機關通訊社乃亦不滿傅氏此亦可爲注意者也 
[京校教職員反對直接交涉呈]  
　　北京教職員聯合會代表爲反對山東直接交涉特上府院及外交部呈云竊惟自歐戰發生後日人以兵力攻占膠澳我國初未加入戰圑暫取中立態度我國與德國猶有條約關係斯時之膠澳問題雖爲中德日三國間之問題迨我國加入戰圑後挫敗强德我國爲戰勝國之一實已有由德直接收回膠澳之權利以受日英密約之牽掣不得直於巴黎和會我國亦旣拒簽德約將於國際聯盟開幕時謀正當之解决今日人以正式通牒猥謂將舉其所旣得之權利以好意退還要我直接交涉此舉揆諸法理事實均有未可查我國對德宣戰之始本戰時國際法之通例聲明中德從前一切條约一律廢止是我國對於膠澳領土已完全恢復固有利權其由日人暫管未即收回者不過爲事實上偶然之阻礙在法 
 
 

Page 7

 
 
理上實完全獲有收回之保障又　中德膠澳條約有不得轉租之規定是我國未與德人宣戰以前德人尚無讓諸他國之權今德人旣敗喪失條約上繼續租界之效力他人更無由德取得膠澳租界權之理日人之占有膠澳不過一種事實行爲而非法律行爲在法理上不能發生權利移轉之效果原物當然返諸原主何好意之有衡以法理略無疑義我國拒簽德約之根據全在以上二點今若承受日人所謂好意允與直接交涉是顯認日人已承繼德人之權利而轉向之商請爲好意的交還不惟所有法理上之根據完全消失與拒簽德約之主張先後予盾且恐此種先例一開嗣後我國對於租借地之法律的性質將有永遠不能主張公正解釋之虞蓋租借二字義本易明而强暴國之法學家往往强詞奪理謂租借爲領土之割讓租借地爲承租國之領土幸我國從來準據公正之學説力闢其謬而自爲正當之解釋租借地之主權法律上乃僅得保留今若屈從直接交涉以就事實未可必得之小利而抛棄正當之主張自開先例貽法理上永難恢復之大害竊恐失一膠澳之問题小而沿海各地盡失之問題大也此揆諸法理未可　　四日北京學生隊在前門大街向羣衆演講之狀况 
與日人直接交涉也更就事實論之日人之言交還言親善均係塗飾耳目藉行其利誘智取之陰謀彼果有交還與親善之誠意何不於巴黎和會中以坦白公平之態度實踐最初之宣言以博得列邦之好評顧乃糜若干爭辯之精神殫若干運動之力量以阻撓我國由德直接交還膠澳之提議今目的已逹反甘以相讓天下寗有是理其利於直接交涉者意在使我國脱離友邦之援助而後其欺詐政策各國不及察知亦無由干預彼乃得肆其意之所欲爲故特以交還爲口頭禪以親善爲假面具即使終出於交還亦不過我受虚名彼據實利或並以種種酷烈交换條件相要挾更難揣知倘我國不察墮其計中將無復挽救之餘地矣蓋此案果付諸國際聯盟之仲裁日人若用其强勁堅决之手段竟不交還則懼蹈第二强德之嫌疑致召列邦之深忌否則徑然交還恐列邦之監視牽掣難遂其陽與陰取之計畫故不若與我國直接交涉較可必操勝券也我國於巴黎和會中旣不納英法美三國勸告簽約於前又承美國上議院議决保留山東案而得其協助於後若因日人一紙要求竟與直接交涉則前日之拒簽德約等於兒戲况近日英國又有贊成美國保留案之形勢在友邦且竭力援助而吾國乃自甘放棄國際之信義何存國家之人格何在恐我國從此大傷國際之感情而失其國際之地位各國將認我國無參列國際之資格英美將謂我國爲不可救濟之頑物其於我國外交前途所關至鉅即於我國國本安危所關至大此揆諸事實未可與日人直接交涉也本會窮究法理上之推論默察事實上之眞相知山東交涉斷斷非提交國際聯盟公决不可且非將歐戰以後中日間種種威迫勢刧所訂密約聲明一併廢止不可若謂國際聯盟爲不可恃則更何有於單獨直接交涉此事理至爲顯明不足以欺童孺且其説純出於懸揣殆有宵人爲日間牒故播此説以亂吾謀若政府將外交公開安危利害經多數之討論定策决疑得全國之一致此種聳聽亂謀之説自無從而竊發矣顧當此外交急迫之際全賴舉國一致并力對付今一國之内南北分峙雖國民意見絶無溝畫而政府舉措難期同軌對外之力即減少於無形自非從速謀和不能合力對外本會衆意僉同爰將山東交涉應提交國際聯盟公决歐戰以後中日間一切密約應完全廢止南北政府應從速謀和諸端備文呈请毅力主持鋭意進行母隣於專斷而拂衆情母怵於强力而危國本國家幸甚北京小學以上學校教職員聯合會代表俞明謙趙思壽許繩祖景潤張鴻來胡濬康盧秉征彭國琬馬叙倫郗繼詵金桂森沈士遠陶履恭李瑞呈王家吉陳大齊許宗康錢玠人郭世綰吳潤生竇增普張承蔭赫鋭緒關景山關震華石學萬朱希曾 
[京華短簡]  
　　四國新借欵提出四項條件政府方面連日籌議已决定答覆要恉大致對於第一項充裁兵經費謂現正籌備裁兵將來自可多數撥充裁兵經費對於第二項南北統一問題則謂正派代表在上海守候開議和局自不成問題第三項監督用途應當聲明以後借入之五百萬鎊由四國的考察用途爲度第四項擔保品尚須另商預定聞已定九日正式答覆 
　　西藏問題駐京英使返國期近曾向我政府催促意欲從速解决惟以案中難點甚多尚無如何結果昨駐英公使施肇基有電致政府略謂英政府對於此時西藏問題確有退讓誠意該國在野派輿論尤不主張堅持嗣後務請另將折衷辦法研究進行决可有效云云 
　　日本三井大倉等洋行主要人物好富道朋等因某項問題欲聯中日人士感情特於昨日（八日）下午七時在大倉洋行花園開晚餐大會設筵宴請財政農商交通等部重要人物並請日本外交界實業界要人爲陪座聞入席者有三十餘人之多 
　　對德恢復和平之後各國於通商派使各事均在籌備進行政府現亦注意及此最近并接顔公使惠慶來電以德國希望通好極切前此要求各節如通商遣使兩事似可在無背協約國主旨範圍以内與之磋商辦理當局接電頗然其説日來正由外交財政農商各部準備一切擬俟顔使到京協議之後卽行著手辦理 
[鄂學生對魯案之活動]  
　　武漢學生自五四風潮以來經當局幾次之壓迫不得已始將種種愛國運動暫時停止刻因中日交涉日漸喫緊加之天津學界受官廳干涉已起極大風潮故昨在省各學生代表又在某大校集議討論良久最後公决辦法數端均以學生聯合會名義分别致電北京政府（一）請速飭曹直督釋放被捕學生代表嚴懲楊以德以謝國人（二）速將福建交涉按國民大會公决八條向日使嚴重交涉應限期答復以免拖延（三）關於青島應遵從民意爲交涉根據如果直接談判無論交涉逹何種地位國民誓不承認此外又以武漢學生聯合會名義發出傅單一通敬告三楚父老請求速起反對中日直接交涉（其文從略）另一消息武漢學生聯合會自受種種縛束雖不能大展志願然各代表幹事仍聚首一堂力謀進行並非無形解體刻因山東交涉愈逼愈緊特於前昨兩日連　幹事會議（會址假法界某校）公舉請願代表四人偕同湘代表文乃武周震亞等於三日早車入京加入北京學生圑共同請願二日晚在第二賓館餞行該會贈以無負此行四字銀質徽章各一面上署湖北學生請願圑代表某某字樣該代表領受時書答不救山東誓以身殉兩語其議决請願條件如下（一）聯合京生求見總統總理及陸外長申訴鄂生文明救國運動感受種種困苦（二）山東交涉須從民意拒絶直接以求國際聯盟會之救助（三）鄂省提倡國貨維持會毫不涉及外交請飭農部備案咨鄂保護又聞自陸徵祥返國後對山東問題迄無拒絶表示北京國民大會反對此舉甚烈並派代表分向津滬武漢徵求全國民意以爲後援其來鄂代表一爲顧文萃北京俄文專修館學生一爲劉大渠北京高等師範學生現庽法界某賓館昨已與湖北學生聯合接洽擬由京津滬漢四特别區之各界各選派代表二人入京籌備一切進行辦法 
[關於時局之軍府兩議案]  
　　二月二日軍府各總裁各代表會議兩要案（一）唐總代表來電爲歐戰完全告終軍事協約名詞已無存在餘地應請迅與北庭磋商將該約宣告無效北庭苟能容認此項主張則大患已除自餘國内問題磋商解决詎曰難事近聞擬修改會議規則廢棄總代表名目而保留全權并於會議時推舉主席此種辦法和議苟可轉圜應即電知各分代表迅速開會案（二）靳雲鵬近接唐總裁皓電謂中央旣一意以和平統一爲心似宜速開和議等語具見和平傾嚮彼此同歸務祈切電滬會尅日續議促成統一案各總裁對上兩問題議决如下電覆唐總代表已導照來旨電北廷取消軍事協約得覆再聞至章代表等與北各代表接洽擬修改會議規則軍府并無此種意見另一消息唐少川爲修改和會章程致軍府電文甚長前述外交關係似宜速和中云分代表謂軍府近主張撤總代表由各代推舉主席保有全權苟能因此卽開和議亦可贊同末有究竟如何軍府宜開誠布公等語現聞軍府已將此電提交政務會議决議答復大意謂軍府并無修改章程之議 
[中葡交涉解决續聞]  
　　中葡交涉情形迭誌本報茲據政界消息云此次粤當道派旅長盧炎山及交涉員往前山駐剳辦理交涉其注重之要點有三（一）爲停止葡人越界築坦（二）爲勸葡人將青洲水泡移去（三）爲灣仔漁船往往被葡人過界抽收牌費須分清界限現聞上述各項交涉葡官均已有通融辦理之意交涉已漸就緒惟盧旅長帶來前山軍隊因現在冬防吃緊之際暫時未能撤回 
[香港石騎樓大火詳情]  
　　香港西環堅列地城（俗名石騎樓）於上月三日晚十一點半鐘由二十六號南華公司貨倉起火延燒至三十二號Ａ字一連全躉共十一間此等屋宇均係四層樓樓凡四十四層悉付一炬火起時東北風甚猛迨消防隊到時勢已燎原不可收拾同時又有水師救火兩小輪駛近岸合力施救柰火尾被北風吹到後便一躉卽卑勞乍街三十九號不Ｂ字四樓順鴻妓院三樓賽花妓院與三十九Ａ字四樓均被燬但三十九Ａ字起全躉一連十一間樓下均係南茂油倉幸只燒到卑勞乍街三十九號Ａ字四樓之時已在十二點三刻風勢竟轉西南反將火尾吹回海旁之一便不致燃及油倉否則更不堪設想查起火之南華貨倉内貯有頭髮猪鬃毛草蓆藥材等雜貨南華公司之正舖則在士丹利街三十二號細查此貨倉并無人在内睡臥不知火從何來二十六號二樓及由二十七號樓下至三十一號地下及三十一號二樓係南北行街廣恒興米倉三十二號二樓至三十二號Ａ字兩間地下二樓爲同益貨倉同益之舖在康樂道西一百二十號其餘之三四樓俱係工人及勞動家住眷據南華公司事主往七號警局報稱貨物存在貨倉内者損失約三萬元曾在三井燕梳公司購保險四萬元而同益事主則謂倉内存有米七千包值銀十六萬元曾購保險費十萬元廣恒興事主則謂各貨倉共存有白米三萬包值銀甚巨曾在十四家燕梳公司購有保險六十九萬元直燒至四號早七點半鐘火始熄滅二十六號貨倉則至下午一點半鐘尚有濃烟噴出餘燼猶未盡熄也據有寓於石騎樓二十六號三樓者言伊返家時爲十一點二十五分鐘突見樓下貨倉窗口有濃烟噴出立刻將各人唤醒此躉屋宇之三樓四樓俱係住眷一層樓至少有五六家人居住者因邇來租價昂貴包租者不能不多分租與人也當火起時極爲迅速某甲即用一蔴繩由後便懸垂而下以便家人逐一由繩沿攀而下者幸有此一繩救脱生命十七八人有三四樓見火勢緊急樓梯口已被火封閉無法逃生多擲棉胎下地由業經逃走下樓之人將棉胎展開四人各執一角而樓上之人即將男女小童擲下者一面擲一面大聲呼曰趕緊呀跌死比燒死好過呀等語一時哭聲震天慘不忍聞間有不敢跳下者由華探石堆移一救火長梯至亦救得數十人當晚最慘而難於逃走者則爲此躉屋宇之樓梯問題因樓梯只一度而上兩便屋宇共六層樓者一聞火警斯時夜色深黑皆從夢中驚醒樓梯狹窄而又爭先恐後致有互相踐踏者一時間將樓梯口擁塞故多葬於火坑估計焚斃跌斃壓斃者至少在六十名以上因現時磚瓦堆積如山尚不知屍骸之實數惟查昨早警差在場搬入殮房之男女老幼屍骸共逹三十四具另有重傷者十名用帆布車舁入國家醫院至翌日上午十一點因傷斃命者又八人連上卽時殞命者已逹四十二人之數矣查即時舁入殮房之男女計開男屍四具男童屍十具婦人屍九具女童十一具共三十四具事後華探徐榮由二十二號Ａ字之樓梯將各男女屍檢出見婦人之屍多有已無下衣者或失去鞋者可知當時互相踐踏之慘狀矣警差旣將當日已死之屍首一一舁入殮房陳列已滿昨日下午兩點鐘其曾在七號警局報失人口者帮辦均命彼等往殮房認屍至是殮房左右男女又紛至沓來均現出一種驚慌悲慘之象其業已認出者則放聲大哭一時哭聲震天醫生命各人止哀謂如此適足以亂人心而哀聲仍未止也 
[桂省文化運動之將來]  
　　桂省言論出版界本甚銷沉然近日以大勢所趨及李超女士之死各界人士亦漸漸有所覺悟知非從文化運動入手不能爲根本上之澈底解决現有省立第一師範學校校長劉君錫蕃及省立第二中學校長陳桂尊職教員蘇鑑軒等聯合各熱心教育之職教員組織學會發行一種（强國雜誌）以提倡改良本省之教育實業爲宗旨已經着手籌辦大約出月即可出版更有省立第二中學學生關紹勤等十數人集合省内學生同志組織（新西江學會）亦擬發行一種半月刋名曰（新西江）專以工學之精神學識灌輸於社會爲宗旨聞編輯内容擬定全用白話以期一般人士易於了解亦已組織完備務備稿件並訂定於本年三月一日出版又劉君錫蕃以學生所需之參考圖籍極爲重要特呈准省長撥出公欵一千元携往上海購辦各種新式書籍並擬在滬逗留聘請學識豐富之教員數位回桂任務云 
[贛學生會議開國民大會]  
　　江西學生聯合會於四日上午九時在百花洲沈公祠開職員常會公推理事部長傅競仁主席提議事件如下（一）山東問題日趨危險應請本省各公圑迅予表示意見速電南北政府力爭主權案議决一面派代表向各公圑説明外交危險情形请一致反對並由本會發佈意見書呈遞外交部并各地各界圑體请一致力爭並公推盧任華黃蔚廷代表向各公圑接洽（二）討論對付天津警察廳長楊以德違法逮捕學生摧殘民意案議决電致北京總統府國務院撤懲楊以德恢復天津原狀（三）籌備本省國民大會以爲外交後盾案議决函請各公圑推派代表准於二月七日（即陰曆十二月十八日）上午十二鐘假百花洲沈公祠學生會會址開會籌備一切（四）上饒紳學界王筠等電稱第四師範校長匡文濤營私舞弊請轉呈省長迅予撤懲案議决據情呈請省長迅令教育廳長嚴行查辦議畢散會盧黃二代表即赴各公圑分頭接洽各職員亦分頭籌備開國民大會事宜茲將該會請各公圑推派代表之公函錄下敬啓者山東問題日政府已通牒我國外交部要求由中日直接交涉日本外交手段敏捷機變百出設如所請斷送主權即任目前我政府外交方針舉棋不定難免不墮其謀現赴歐專使回國對此問題純以民意爲轉移事關存亡至爲重大我省自應開國民大會爲政府外交後盾茲敝會謹訂陽曆二月七日上午十二句鐘假百花洲沈公祠開會籌備務希貴會届期推派代表二人　會共策進行是所盼禱 
[蘇米冒充皖米之發覺]  
　　南京消息云元成轉運公司代華通號運皖米二百九十五擔滙通轉運公司代滙源號運米二百九十擔均經禁米查騐處騐明係以蘇米冒充皖米所持大勝關税所之税照係無米報捐昨奉李督齊省長批令云蘇省禁米出省不啻三令五申該米商等竟取以蘇米冒充皖米報運出省希圖朦混匯源米商且直認購自寧垣實屬有意違犯若不將扣留之米悉數充公不足以儆將來而重民食茲據前情候令行江甯縣會同江浦縣知事飭傅該米商等到案訊究明確錄取切供呈候核辦按此種舞弊方法行之已非一次前報所述蘇米偷運出境之内幕一則内已詳言之矣自當有以革除之也 
[南京快信]  
　　各界擬開國民大會因警廳勸阻現仍别議進行方法省立各校已放寒假在學生聯合會兼有職務之學生均未回里聞該會擬函請軍民兩長宣示日牒内容並聞學生聯合會公推許朱兩君赴滬參與國民大會 
　　嚴鶴齡南下歡迎王正廷北上昨過寗赴滬 
　　第十六師今晨開拔北上駐漢西門之二營均由寗省火車運赴下關渡江朝天宫朱寳廓内橋各街商舖均放邊砲歡送 
　　農商部咨稱案准勸辦實業葉專使函稱恭綽奉令前往各省會同各長官勸辦實業關於調用人員一項除固定各員外須用專門人員擬隨時商各機關酌調惟經費有限應請准予一律仍留原資及俸津費等項等因經國務會議議决照辦相應函請查照 
[地方通信]  
　　松江 
　　懇飭收回塘地電南京督軍省長鈞鑒松江西塘向稱險工官産處狄委擅　塘地危及海塘蒙恩委查萬民感戴詎閲報載錢潤澤等感電揑稱楠等串局歛費實深駭憤萬懇飭縣嚴勒錢等指出確據究坐并懇恩主持飭處將已賣塘地尅日收回以重塘工而符定案松江公民李楠等叩庚 
　　蘇州 
　　吳門塘組織閲書社太湖濱之吳門塘雖地方偏僻交通不便而人民之程度甚高全鄉肄業於中等以上學校者不下數十人近由該處紳董陸士銘楊逹三文彬鮑映奎郁映森等發起組織閲書社以供本鄉人士之研究並爲將來圖書館之基礎云　　棉職機器免税之部令蘇城税務公所錢師韓所長近奉財政廳轉奉財政部令略謂本部現因提倡棉業起見嗣後凡華商購買外洋棉織機器運至内地經過沿途關卡免納税釐惟購買時須開明件數呈由本部核准云 
　　揚州 
　　教育館紀念會江都公立通俗教育館成立於六年一月迄今三載成績可觀茲該館於八日午後二時在磚街館内舉行三週紀念大會首由張少秋摇鈴開會宣讀秩序單次即魏雲翰代丁憫公奏琴唱祝歌三爲該館長吳孝侯報告遲期開會原因及三年經過之槪况四江都縣署三科主任吳召封代佟知事致祝詞五張少秋戚素秋代讀教育部社會教育司及通俗教育研究會江蘇省公署第三科主任汪原渠南京高師國語科同學會松江縣勸學所朱師竹江都甲種商業學校江蘇省立第五師範江都縣警察所一等警佐陳均江都第一二五八學區學委江都勸學所等各祝辭六厲月鋤孔劍秋張少秋等演説均淋漓盡致於通俗教育頗能探微抉隠最末由該館特延藝術家杜傑女士演舞火棒手法敏捷而嫺熟演時盡熄燈火祇見杜女士週身火球滾滾不見人影觀者鼓掌如雷當未演以前並由杜女士之兄杜召棠一公共體育場指導商業中學體操教員）説明使用火棍之方法使觀者愈覺明瞭是日各界來賓極衆自二時開會至七時止莫不盡歡而散 
　　嘉興 
　　國民大會紀嘉興各界爲魯案及津潮兩問題於九日下午一時在城中講演廳開國民大會秀州中校及塘灣校學生均全體蒞會餘各校因上星期六已給寒假故未到會各界之到會者亦甚多公推金漢生爲主席宣佈開會宗旨後由商學各界代表相繼演説均極沈痛最後三呼中華民國萬歳並整隊游行經集街過北大街繞城一週而散時已五時矣是日天氣晴和沿途觀者如堵各學生均手執小旗所書均驚醒語以唤起人民愛國心茲將電文錄下产北京國務院教育部鈞鑒國勢日促民情憤激津學生並無軌外行動遽遭蹂躪即請嚴懲曹楊拒絶直接交涉以平民氣 
　　寗波 
　　王專使回甬情形歐洲和議專使王正廷君目前由滬回　旋即赴慈谿會晤伊舅宋牧師寓居保黎醫院略事休憇六日應慈人之請於下午四時在馮氏義莊報告歐洲和會情形一時冒雪往聽者不下數百人報告畢即與邑人談論中國前途及對於兩北和議之希望七日晨即乘車來　下午擬即日赴滬青年會胡君詠騏在申時與王君相識有年得悉之下即會同青年會副會長嚴齊富梅麥諸君往謁後十人圑圑長金臻庠王氷生得悉亦來晋謁隨假座青年會叙談良久胡嚴諸君詢及和議種種王君答言如下（一）魯案决不能直接交涉須俟歐州和會簽約後由英法發表保留自然不難解决（二）庚子賠欵他國均擬定停繳惟用於何處尚屬疑問予（王君自稱）最贊成以此欵創辦大學校一所（三）抵制日貨予極表同情若堅持到底日本經濟必大受影響勞動界勢必有所舉動對魯案自然讓步又謂此次抵制非民國五年可比其圑結力及决心洵足作外交之後盾又謂日本平民選舉權於明年起大爲擴張日本軍閥派勢力必漸漸滅少將來平民必佔優勝又謂一國之内如少數人當權必致衰弱多數人當權則反是（四）中國不宜全賴中央政府若每省能從事建造如張季直之創辦工廠於南通黃炎培之從事教育人人如是不難立致富强談至三時有奇王君告辭而出當由胡嚴金王四君同到新寗紹輪送行聞王君自歐洲回國後沿途所經應酬煩勞精神疲　此次回里擬暫行休養故行蹤其秘外間鮮有知之者云 
　　杭州 
　　浙江學生會爲魯案致南北兩政府電致廣東電廣州軍政府曁參衆兩院鑒邦家不幸外患頻仍北京政府與狼人相依爲命旣置國事於不顧猶復摧殘民氣不止邇者山東問題千鈞一髮危如纍卵福州交涉又未完滿解决而天津楊以德又復大捕學生拘押學生種種慘無人道之事中外人士均爲側目竊思諸公爲護法後援萬乞主持公道與北方嚴辦交涉庶可維國本而申民氣臨電不勝待命之至浙江學生聯合會佳致北京電大總統國務院鈞鑒竊思國以民氣爲重背民氣而馳未有不敗者當今外患内憂紛至疊來而諸公猶復麻木不仁安枕高臥魯閩各案迄今無明白之表示而天津萬惡官吏又任意摧殘學生警耗傅來令人髮指萬乞鈞台對於魯案拒絶直接交涉駁回通牒閩案　京滬八條辦理并恢復天津學生自由速行釋放代表嚴辦楊以德曹鋭以謝國人若再因循不悟國人斷不諒諸公也浙江學生聯合會佳 
雜評一 
[外部與部外（默）]  
　　外部者負外交之責者也而今日之外交當局總長請辭職次長請外放往訪不見主持無人是空有外部之名矣雖然即有主持之人而其權不在主持之人之手所謂外交者不由負責之當局交涉而由不負其責之局外者接洽是今日之外交不在外部而在部外也安用此虚設之機關爲哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬各界爭外交救學生之表示]  
　　華界罷市之情形前日各界大隊前往龍華請謁何代軍使要求轉逹政府以公决之六條辦理當因何代使往杭未晤由使署孫副官長等接見允爲轉禀該代表姚作賓等冋至公共體育場重行集議登壇演説語更激昂以目的未逹圓滿故决定續發通告定於今日（十日）繼續游行商界决定罷市至昨日上午發出一種印刷品謂（此次罷市的目的表示羣衆的决心準備與惡勢力奮鬭）亦西門内外各處商店午前已閉門停止營業其餘如小東門南市十六舖荳市街等處於午後各圑體列隊游行經過後故一律上門第一區警署趙署長聞此消息立派巡官督同全體長警分途彈壓晚間復加班巡邏 
　　又某方面來稿云前日（九日）本埠國民大會情形已誌昨報據聞前日各界至龍華護軍使署雖由吳營長王營副簽字允許各界之要求而各界堅不肯去僉謂此種簽字終非確切之保證非卽刻罷市罷工不足以挽救外交援救京津被拘學生於是大衆表决從是晚起卽全城罷市罷工以作要求條件之保障大衆由龍華回城后復聚集於公共體育場對於罷市罷工更作第二次之表决於是各界相率遊街所至之處呼（罷市罷工）（力爭外交）（援救京津被捕代表）等語市面各商店當即一律罷市是晚各圑體各舉代表四人在上海各界聯合會討論善後辦法並議决昨日（十日）重行游街昨日午前十一時各界聚合於公共體育場出發游行華界各街市各商店皆閉門停業門上多貼（拒絶直接交涉）（釋放京津學生）等字樣 
　　昨日游行之路由昨日午後各圑體仍在公共體育場集合出發游行計分三路路由如下（第一路）進西門出大東門一直朝東出大碼頭朝北過老馬路至十六舖進小東門一直朝西出方浜路經民國路至西門回公共體育場（第二路）沿城河浜過民國路至十六舖外碼頭朝南至南碼頭朝東向北過老馬路至内關橋過老白渡至龍德橋朝南荳市街花衣街朝南至王家嘴角朝南至倉橋過水神閣至南倉街至陸家浜回公共體育場（第三路）進西門至虹橋朝北過三牌樓過縣前走四牌樓出小東門走裏鹹瓜街朝南至大碼頭朝東經外鹹瓜街至小東門經民國路至西門回體育場 
　　國民大會委員會紀事昨日國民大會委員會因松滬護軍使何豐林約於是日午後二時出席特召集各圑體代表齊集八仙橋永樂里十五號計到會者中華書局游行隊商業宣講圑五馬路商業聯合會馬潤生法界江錦春滬北五區商業聯合會蔣介民西華德路商業聯合會俞熙庭上海各界聯合會孫鏡亞商界救國總圑郭景仁吳敏於上海學生聯合會歐陽雪法租界商業聯合會錢士湧救國十人圑聯合會莊劬庵豫園聯合會徐之杭新閘胡鑑人東北城聯合會陳天生中城聯合會汪存厚屠祥生民國路周新初女子救國會阮天眞漢口路吕靜齋全國工界協進會方少之滬西聯合會吳飲之鮑紫峰百老匯路李澤元藥業友誼聯合會陳文運電器工界李恒林全國各界聯合會毛一豐工業協進會金輔全七浦路吳畹生慕爾堂益賽會浦惠卿等三十一圑體代表並有旁聽者十餘人首由臨時主席姚作賓報告何豐林以對於游行大會之條件尚待磋商致未蒞會改於明日託上海縣知事代表本會應否照允請衆討論結果一致贊成明日開會允其代表出席並提議致函護軍使約定今日午後二時開會茲錄致何豐林函如下何代護軍使鈞鑒敬啓者昨日本埠各界公推代表晉署面遞意見書當由孫副官長接洽嗣各界均不滿意即經三十九圑三營營長吳鋭棠營副王國珍書立字據親自簽押其中附件規定本日午後二時由何代軍使出席本會本日各圑體代表依時蒞會鵠候許久未見軍使駕臨羣情譁然乃用電話探問原因據鈞署執事者答稱改於明日委派上海縣知事代表出席旋由公衆表决於明日午後二時開會是日軍使代表是否可以出席尚希迅賜覆示倘有變更時間之處亦希聲明專肅敬敂公安 
　　上海學生聯合會之通告各界議决明天上午商界繼續罷市半天凡我學生宜一律出來照常維持秩序上海學生聯合會啓 
　　淞滬警察廳佈告爲布告曉諭事照得昨有自稱各界聯合會等藉口外交假西門外公共體育場自由開會演説分舉代表晉謁當道當以護軍使因公赴杭經署中人員代表接見允予轉陳核辦似與親謁軍使毫無區别乃代表歸來會場羣衆紛雜誤以爲未曾得見遂於深夜分投脅迫商店停業罷市而少數商家以訛傅誤致於今晨開市之時間有互相觀望情形當此舊曆年關正商業習慣賬目終結之日地方設有擾害關係實非淺鮮况當上年罷市風潮地方商民已受鉅創痛深殷鑒不遠何堪再經此累茲值歳暮將届人心浮動宵小匪徒每易生心設或乘機竊發而直接受害首當其衝者惟我商民爲先言念及此能無惻然本廳長蒞滬七年愛護商民維持秩序始終不遺餘力凡我商民當所深知查國家外交自有中央主持即使人民有所請求亦應靜候地方長官轉陳辦理至於外埠風潮尤與滬上商民風馬無關亦何得藉端紛擾出此自殺下策致使商業妨礙合亟布告仰商民人等一體遵照務各安心營業萬勿爲流言所惑致自受損失此外如有流氓無賴假冒名義膽敢佈散流言或以罷市脅迫及無識盲從者卽屬擾亂治安定當按法嚴懲决不姑寛勿謂言之不預也切切此佈 
　　護軍使派兵巡防松滬護軍使署以前昨二日各界聯合會以外交失敗於西門外公共體育場開會之後分向本埠各署要求電逹中央華界各店因此閉門罷市恐有匪徒乘機擾亂治安故於昨日除飭令淞滬警廳佈告勸各店家照常營業外並已分令步兵十五圑十六圑及三十九圑劉王張三圑長轉令各營調派兵士各按管轄區域輪流整隊荷槍嚴加巡邏並於斜橋以南由高昌廟逹龍華一帶各馬路加派雙崗驻防又令京師憲兵第三營轉令九十兩連各撥憲兵分往南市閘北各處乘騎往來游巡 
　　國民大會意見書原文國民游行大會致楊交涉使王道尹何護軍使書大略已紀昨報茲錄原文於下（銜略）頻年外侮迭來國權日喪皆由北京當局親鑄大錯比者日牒遞至全國沸騰彼輩復傾向直接交涉將以各界奔走呼號拒絶德約之結果付諸流水國人回憶前此之中日一切不平等條約以及福州日僑之横行不寒而慄安忍视手旁觀蹈三韓之覆轍失信義於友邦乃者京津學商工各界以熱忱愛國之故備受蹂躪殘傷枕藉鞭撻交加學交被軍警包圍集會爲暴力所制止彼輩賣國媚日之伎倆旣與石敬塘李完用相若而壓迫人民之舉動則尤近之瞻念前途能不痛哭本埠各界聞耗之餘特於今日游行藉表同情公决六條件如下（一）駁回日本通牒候由國際聯盟直接收回山東權利（二）閩案照京滬各界大會决議八條辦理（三）不承認歐戰期内中日間私訂之不平等條（四）聲討段祺瑞靳雲鵬徐樹錚（五）懲辦曹鋭楊以德（六）無論何處官吏軍警不得侵犯人民種種自由權此主張誓在必逹如北京當局怙惡不悛國人誰肯竭其辛苦所得之金以塡豺狼虎倀之慾壑公亦國民一分子自應仗義執言共挽危局否則罪有攸歸届時羣情憤懣向之集矢於北京當局者未必不集矢公披瀝陳詞乞諒戇直 
[上海各界聯合會宣言與要電]  
　　對各友邦宣言中華民國九年卽一千九百二二年二月上海各界聯合會謹以吾人對於最近日本通牒之意思宣告於各友邦之前曰前者巴黎對德和约第一百五十六條至一百五十八條　我國　收回之權利判歸日本我國人民咸停止其平日之職業從事奔走呼號拒絶簽字不僅計較一國之利害實爲維持世界之正誼各友邦亦旣先後表示贊許矣日本政府竟漠視各國之公論以繼承膠洲灣租借權及德國前在山東占有之利權通牒我國吾人不勝駭異蓋我國於一千九百一十七年對德宣戰曾聲明解除中德條約則德國根據一千八百九十八年所取得之膠洲灣租借權及在山東之利權應歸原主日本何從繼承且我國未簽字於對德和約則對德和約關於山東三條之規定當然不能發生效力日本何能援引此以國際法言之日本通牒實毫無理由吾人所以主張原封駁回也吾人尤須請各友邦注意者日本之唯一目的在誘我履行一千九百一十五年五月二十五日中日私訂之條約及换文查此條約及换文未經我國國會同意又係强迫締結我國人民始終不認爲有效倘彼以此種條約我國有履行之義務何以一千八百九十八年之馬關條約日本反不履行乎日本如能先行遵守馬關條约允許高麗獨立吾人或諒其稍顧人道若不問訂約之手續是否完備惟不利於彼國者視同廢紙不利於我國者視同鐵證則日本背棄信義之詭謀已暴露於世界矣北京政府純爲頑强官僚武人之集合體其舉動荒謬絶倫凡能遂其私人竊據權位壓抑人民之慾望者皆悍然爲之而不顧彼輩將來與日本直接交涉無論其條件若何我國人民絶對不能承認之吾人現正與彼輩奮鬥冀推翻之以與各友邦携手各友邦其予以相當之援助乎上海各界聯合會宣言二月九日 
　　致各公使電北京各國駐華公使鑒北京政府媚日殘民已失全國人民之信任茲闻諸友邦將以金五百萬鎊貸與彼等吾人不勝駭異望卽取銷成議上海各界聯合會灰 
[七浦路商聯會請拒日牒函]  
　　七浦路商業聯合會昨致北京電云北京大總統國務院均鑒前者德約拒簽自應貫澈初衷不違民意乃今日本通牒側聞政府頗有主張直接交涉之傾向天津曹錕曹鋭又授意楊以德傷及愛國學生三百餘人被捕痛毆者十餘人以致全國沸騰民情惶駭又報載都門軍警林立如臨大敵在執政諸公無非甘心媚外箝制人民之口而遂其口口之私爲敢郵呈鈞座籲請駁回日牒撤辦曹楊開釋學生否則全國瓦解凡我國民死不承認寗爲民國鬼不願作亡國奴也 
[上海學生會阻止新借欵函]  
　　上海學生聯合會致英法美駐京公使函（原函用英文）如下英法美三國公使大鍳去年三月間列强曾决議非俟中國國内時局解决後不貸欵與中國吾人今知英法美日將借給北京政府以五百萬鎊與曩者所宣言之主張大相剌謬列强所以願貸與此欵者誠恐北軍或致兵變但兵變果反對誰耶彼苟反對督軍武人則軍閥當出其財産以爲軍餉中國已爲貧國特國民則貧而官僚則富北京之官僚其財産固動輒以百萬計也果中國而貧則若輩擁有數千百萬之私産者當傾吐其所有蓋若輩之所有皆國民之脂膏也吾人所以抵制日貨不但爲山東也亦實因日本破壞我國之統一賄賂我國之官吏貨欵於北方之軍閥以致國事危亂而國民則無所措手足當去年五月學生運動初起之時多有目笑存之者而今則一年已過吾人之運動則固日愈强烈吾人深感美英法之友誼美國之扶助吾人者甚多而於山東問題則尤甚是以敢進忠告请貴國等無效日人之所爲吾人固需貴國之同情然愛已國則有甚於此者故望貴國等不以此借欵貸與北庭 
[外交緊急中之國務院魚電]  
　　代理松滬護軍使何豐林昨致南北市兩商會函云　啓者准國務院魚電開近以山東問題羣言　雜在京有糾衆阻斷交通之舉在滬則有要挾停納賦税之通電凡此行爲動逾法軌極其所至適使秩序不保外侮乘之使國家益陷於困難之境須知山東問題關係重大政府旣負完全責任自必熟思審度務期於國有利斷不至掉以輕心膠以成見自此項問題發生以來政府亦尚在詳愼考量之中且將容納各主意見蘄得正當之處置惟是遠道傅聞恐滋誤會希就近曉諭各公共圑體以及地方各界俾知以國家爲重當鎭靜勿擾以俟國家之策畫旣定亦必有以昭示國人設有不逞之徒利用時機希圖煽亂各軍民長官有維持治安之責應即遵照迭次明令分别制止逮懲勿稍弛縱貽誤是爲至要等因相應函逹即希查照酌量宣布共維大局爲荷 
[半夜促醒隊第五次游行紀]  
　　前日（七日）晚八時半青年會商業夜校學生分會半夜游行促醒隊主任孫道勝與隊員林昌兆謝炳炎鄭瑞麟丁志明姜維良李懋德鄧叔平卞毓英等先聚集於該會事務所（閘北滿洲路三畏里十三號）討論隊務事宜當時議决二項（一）除唱憂國愛國二歌外兼呼簡短警句如（抵制劣貨永不忘）（反對直接談判）等語（一）游行前推舉臨時隊長一人以便照理一切九時出發游行所經地點如滿洲路北蘇州路新閘橋路南川虹路北川虹路界路滬寗火車站寳山路一帶是晚天氣嚴寒道路泥濘而該隊以促醒國民視爲天職故雖朔風嚴寒曾不少挫其氣所過之處居民行人多爲感動 
[王專使提倡華工善後]  
　　前經惠民公司招往法國工作之華工現多回國因在法時所蓄工資均由馬賽耳中法實業銀行匯寄中國故在浦日登岸後紛紛來滬向上海中法銀行取欵該行以票根未到按章不允支付各華工身無餘資典衣度日饑寒交迫窮途堪憐且各處小客棧見華工投宿者每心懷疑懼雖先付棧資亦多方推託不允留住回國華工同人會會長夏奇峰君因此屢向上海各社會乞助均無頭緒議和專使王正廷博士回滬後曾介紹夏君與交通滬行行長錢新之君接洽亦以格於銀行習慣無從爲力昨王專使自甯波原籍返申夏君又往謁見請其設法援助王專使深念華工從前在歐助戰之功今日末路窮途之苦慨然面允夏君願發起華工援助會擇期邀請唐少川楊小川諸君及本埠官紳各界討論辦法籌集捐欵贈送棉衣於流落上海之華工以禦冬寒并遣送各冋原籍略解目前困難王專使並對夏君云安撫回國華工乃政府應盡之職善後事宜容再詳議妥法云云夏君隨又與全國青年協會幹事海爾思上海青年會總幹事駱維廉君商議二君亦願建議在青年會戰事職務經費項下籌撥巨欵悉資王專使之辦法以爲社會援助華工之倡導并聞青年會已約定夏君於本月十四日早十時至本埠崑山花園四號全國青年協會與總幹事余日章君及中西幹事討論具體辦法以期及早實行云 
[交涉員歡迎王專使紀]  
　　靜安寺路江蘇交涉公署於昨日午後四時至六時開會歡迎王正廷專使并由該署預期柬請上海各友邦領事官及在滬海陸軍官本埠政商各界之要人故與會者甚衆該署門前又懸五色國徽玻璃大廳中滿掛國旗友邦人士到會者爲各國領事官及軍商要人政界王道尹關正會審官沈知事商界鄒靜齋朱葆三勞敬修錢新之黃岩徐春榮學界李登輝輝博士報界許建屏朱少屏（及南總代表唐少川及其秘書長易次乾均親蒞會各人進署後由陳震東楊小堂卓健伯諸科長分别招待至内廳再由楊交涉員介紹與王專使一一握手殷勤談話歷兩時餘各飲茶點握手而散 
[如臯新心報被誣之近聞]  
　　全國各界聯合會昨接如臯職教員聯合會函云敬啓者頃得敝校代表戴杰君來函悉貴會對於敝邑學潮極主正義至爲感佩近者商學之爭表面上已略告結束而誣陷新心之姚祖诏等仍死力攻擊省委葉遇春係姚之同學到如之翌日即與姚在客棧中密談數時及學生代表往謁葉遂多方盤詰對於（學生自治）（平民主義）（改造社會）等等亦表示不滿在如數日自稱對於學潮不加干涉只平商學之爭及前日臨行忽示意劉縣知事謂將不利於新心葉旣到省必藉新心而破壞學校觀其言行之鬼蜮則其中黑幕不難推想矣同人等竊爲如臯教育甫現新機無端横被摧殘何以爲繼特派戴君代表來滬爲正義之呼援幸貴會不以僻地見棄復荷垂詢新心今奉上新心全份即希察閲電逹省署公道所在當獲宥其煩瀆也此上卽頌公安如臯縣立師範校曁附屬小學第一高等小學校三校職教員全體叩（附錄誣陷新心報者致省長電）南京省長鈞鑒如臯師範校刋發新心報鼓吹過激主義背謬過於被禁之浙江新潮秉筆者僅少數暴烈教員校長何鎭寅實主其事警察旣不干涉官廳又不取締地方人民抱憂無窮咸謂教育宗旨不良則共同擔負之經費無異養虎成害祖詔等於師範爲母校於地方爲公民心以爲危不敢緘默合請迅賜派員澈底查究以靖學風而靖地方如臯師範畢業生姚祖詔宗孝忱等四十八人同叩 
[德貨洋針運滬]  
　　浦東一帶各碼頭近來外洋輪船抵埠者日見增多前日開　碼頭有英公司輪船抵埠載來金蜂牌洋針爲數頗多據稱此項洋針係屬德貨前於歐戰期内滯留南洋適本埠南京路東亞花邊公司派人在南洋坐莊遂將該項洋針購入運滬聞價值甚爲低廉云 
[碾米業特别會紀事]  
　　南北市機器碾米各廠前日邀集全體同業在總商會三層樓上開特别大會到者董事張樂君錢貴三評議員朱安生張杏園曾影毫蔣敬文鍾和林及同業三十餘家三時開會後由張董宣言近來行家向廠家購辦之米往往延宕不出以致不能算結耗費拆息占堆地位受累非淺經衆議决嗣後行家向廠家購米自成交日起三天爲度斛結出清倘有數百石者一星期出清若再不出清照價算結銀洋次議南北各廠所用電價事議决舉庶務員侯南軒携函至各廠聯名蓋戳向電汽處請求減縮價目維持商業俟其答復再行開會討論對付辦法 
[西書同業永志會開會紀]  
　　昨日二時西書同業永志會在事務所開第十五次職員會到者十餘人公推周生發爲主席劉仲英爲記錄首提魯津兩要問題應用何種對待方法當有李澤源宣言通電南北政府表示魯省反對直接交涉並對於京津非法職官應予撤懲而救被捕學生之代表公同討論擬俟表决拍電多數通過次由會計周生財報告一切賬目次由劉仲英報告前擬創辦義務女子小學校所有籌備器具業已完全　就英文夜校應否附設多數贊成議决於陰曆正月十六日實行開校次議舊曆年關已近自今日以後停止開會惟緊急會議仍須再開全體通過時已鐘鳴六下主席隨報告散會） 
[華界停裝租界電話之原因]  
　　上海電話局長葉鴻績昨致南市縣商會函云逕啓者本局爲利便商業起見對於租界電話在華界内暫許開放並按照定章辦理茲接租界電話公司函稱此次通過華界内之洋公司電話如交通部能承認從前該公司與交通部洋員伊立生所議接線合同之條件則該公司尚可照常裝設否則即日停裝等語當經鴻績與該公司總理柯爾面商亦復不允查此項接線合同係在民國六年六月由交通部逕派洋員伊立生來滬與租界電話公司磋議條件事後由伊立生回京報部鴻績當時尚未到局無案可稽惟念華洋兩局裝線條件關係甚鉅未便擅自認可已將經過情形呈請交通部核示辦法俟部令到局再與該公司磋議刻下祇能暫停接裝租界電話前因貴會長面詢原由用特備函奉復卽希查照附上租界電話公司來函曁本局通告以備參閲 
[五誌檢察廳賄縱烟犯案]  
　　上海地方檢察廳書記官程冠吾因賄縱烟犯劉鈞根案發潛逃業由該廳派警將程之庽所遺下生財衣物等看管並將跡涉嫌疑之書記官唐少霞法警丁俊收押候拘程到案質證明白再行核辦等情四誌前報茲聞唐書記官與法警丁俊在押已怨憤成疾並聞日昨程冠吾家内傢俱衣物已由法捕房拍賣聞賣見數百金云 
[商務書館控中華書局案判决]  
　　商務印書館以中華書局繙譯日本人之支那問題一書述商務印書館附有日股有意引起國人仇視破壞營業損害名譽控於公共公廨請追名譽損失業已傅集兩方人證訊供終結諭候宣判等情七誌本報昨晨届本案宣佈堂諭之期兩造當事人及所延之律師相繼投第四民庭候示至九時半俞奠孫襄讞會同英卓副領事升座宣讀判詞極長大致以原告所控證據充足應判令被告賠償損失一萬元並繳堂費反訴案注銷云云 
[指控華捕持械夥刦案之續訊]  
　　在匯山捕房充當一千三百八十一號巡捕之山東人李忠山經滙山路一百四十號門牌舊棉花廠主吳裕生偕妻楊氏指控其於前月十九號晚糾黨持械夥刦值洋二百三十元之衣飾現洋一案業經公共公廨兩次提訊已誌本報昨晨李襄讞會同美約副領事在第二刑庭續審先由原被兩造及捕房代表律師各述數語之後次據吳裕生之女招弟並吳裕生之母吳徐氏分别投案證明當時目覩被告在廚房外夾弄中將吳裕生之妻吳楊氏扭住領缺執槍嚇禁聲張勒逼交出銀洋衣飾吳徐氏聞聲出視往外奔逃被被告攔住折人回轉臥室見室中已有盜匪四人正在翻箱倒篋搜括財物情形又據見證鄰人趙長長上堂證明因聞吳楊氏狂呼救命詰悉被盜代報捕房情形又由被告見證李梅齋投稱向在匯山捕房隔壁開設三義樓飯店各華捕大半皆在伊店吃飯被告亦係餐客之一十九號那天下午五句餘鐘被告在店吃飯直至七時許彼始出去有堂簿爲憑至此將簿呈案又由八百零七號華捕李仁元一百五十號華捕張蘭亭一千二百九十號華捕徐春曉一千二百四十二號華捕王桂章等分别投案證明是晚與被告同在三義樓晚餐直至六點三刻鐘纔相繼出外等情復由捕房律師及兩造之律師次第向以上各人詳細盤駁至十二時餘始畢問官以時已過午諭被告仍帶回捕房收押改期續訊 
[緝獲周家渡刦案夥盜]  
　　水警一區三隊偵探張桃生昨帶線人劉學文在閘北境内緝獲高昌廟周家渡楊秉田船上搶刦案内之夥盜田其岸劉小二子周鳳輝三名解入四區暫押候水警廳備文來提 
[函请引渡嘉定刦案關係人]  
　　搶刦嘉定縣西門外蕭姓家案内之崇明人施阿根徐阿濤二名逃匿本埠法租界茲爲水警偵探張濤生顧月生得悉帶同眼線會同法捕房探捕將施徐拘獲解送法公堂訊押昨由水警第三隊王隊長函請法公廨准將施徐二名引渡内地歸案訊辦 
[驗收閘港河工]  
　　浦東閘港河道業已工竣南滙縣朱知事於前日下鄉察勘騐收工程由河工董事王用霖秦亮臣及航頭警察所長費芝田等導往工次履勘一週並率同河工辦事人員齊赴西大壩舉行開壩禮 
 
 

Page 11

 
 
[兩女校加入大學同學年宴]  
　　上海基督教大學同學會聯合會成立迄今四載以聯絡感情交换智識服務社會爲宗旨每年舉行年宴會一次到者皆大學畢業生及各校校長教員均任社會重要之職務本月十四號（星期六）晚六時又爲該會年宴會之期聞已預向一品香定座同道聞風陸續加入者有中西女塾聖瑪利亞女學等届時並有名人演説中西音樂及唱各種詩歌以佐清興 
[务學校消息併紀]  
　　染業學校城内侯家路染業學校於昨日上午行寒假休業禮首由校董楊午田報告宗旨并致訓詞次由會計員李幼棠報告本年收支大略情形復由校長朱笠農曁教員周學元唐祖昌吳馥錢時桂楊立根唐敬義及來賓陳子惠等相繼致訓演説散會時已鐘鳴一下矣聞該校定於明年陰正十六日開學云 
　　勵羣公學勵羣公學於昨日上午九時行寒假休業禮並第二届初等畢業式首由吳右雲報告本學期經過情形曁各生分數次由校長吳吳山訓詞給憑畢業者許印儒許寳　許寳香許寳桂許寳驥談　炯張伯虞王椿生董兆昌宋清選等後由曹　史演説繼由教員劉光華楊鐵城演説行師生暫别禮散會 
　　貧民學校南市大南門中道橋南首市立貧民學校於昨日上午行寒假休業式學生家族到者甚衆十時入席先由校長袁頌豐君報告次全體向校旗致最敬禮次奏校歌次由校長補給八年度各級獎憑及成績表次由職員王立才曹香蓀戴冰生胡毓台王維申相繼致勗詞至十一時散會該校定三月二日開校尚欲保送第八届畢業生入高小及商校肄業 
　　養性女學派克路養性女學校於昨（九號）舉行寒假及高初兩級畢業式高級畢業爲楊　珠徐祖寳徐祖秀潘韞春初級畢業爲吳杏珠陳杏娥等於下午二時開會首由校長周袁學孟女士報告本學期經過情形次校董訓詞及各教職員並來賓等相繼演説畢由校長發給證書及獎品末全體學生唱寒假歌行暫别禮隨欵以茶點始散校中設有成績展覽室各生家庭到校參觀者頗極稱許定夏曆正月十一日開學 
　　培秀女塾虹口乍浦路多子里培秀女塾於昨日上午行寒假休業並給發初等休業證書先由塾長報告經過情形及明春校務計劃次教員演説後師生相對行暫别禮禮畢給證發獎末茶點散會此次畢業計初等鮑秀月費美金石林寳陳福音間該塾定於禹曆正月十八日開學現正添招中學高初等插班新生云 
　　英法夜社乍浦路英法夜社於昨晚七時半在該社内舉行寒假休業禮並第四届畢業禮首由社長鮑俊德報告開會宗旨次由洋文書記歐茶利哇報告該社本年之成績次來賓演説畢書記歐致訓詞旋由社長鮑俊德給發證書及獎品次鮑容之笑譚末茶點至十時散此次得證者計三人許舜根嚴惠卿魏善明該社擬以明春增加缩冩一科並定於庚申正月十一晚開課並招生插班 
　　湖州旅滬公學北浙江路湖州旅滬公學校友會前日在母校舉行常會先歡迎新會員次會正周宗禪報告半年來會務情形繼復提議會務進行方法由到會諸會員修正通過茲將通過案件條列如下（一）年刊第二期定三月以前爲徵文期四月爲編輯期五月爲出版期（二）會員互相介紹職業及贸易（三）由同志組織假期學術研究會及旅行圑關於第二三兩條因當時時間逼促故另舉委員細訂辦法以便實行 
[少年宣講圑宣講記]  
　　本埠少年宣講圑總部於前日（八號）舉行九年第五週游行宣講在本埠萬竹路舉行講員胡戒華講酗酒之害陳子和講居民自治與路政顧西　講紙烟之害李士林講愛國精神不可減聽者一百餘人頗爲感動講畢復舉行露天學校學童五十餘人教以識字唱歌等課頗爲整　畢復至紫金路宣講由陳子和講兒童宜求學增智識誠實爲做事之本講畢已六時餘乃整隊返圑 
[寗波同鄉會坐辦易人]  
　　寗波同鄉會坐辦向由總務董事方椒伯兼盡義務並主持建築新會所募捐事宜歷年以來對於同鄉各界信用素孚茲因方君受北京東陸銀行之聘接辦上海分行行長無暇兼顧提出辭職書昨經職員會議議决挽留方君仍任總務董事惟現旣無暇常川駐會其坐辦一職另行添聘楊枕谿繼任允舊曆新正到會辦事聞楊君向任神户華商總會要職於社會事業頗有經騐對於公益亦甚熱心云 
[新閘橋宜速修葺]  
　　本埠新閘橋自經工巡捐局改築鐵橋已三載於茲從未油漆現該鐵橋欄杆等均遭銹　若不早修葺恐年深愈久不堪收拾矣 
[西人將演中國劇]  
　　俄人司馬倫司克夫婦以演社會劇名馳各國茲　其全班劇員於上月抵滬曾在海寗路維多利亞戲園兩現色相賣座擁擠華人諳西語者亦多往觀司馬倫司克夫婦能操各國方言故描　獨到聞本月十二號司馬夫婦排演中國新劇（名吳立章事蹟）服色俱用華裝特座票價三元優座二元普通座一元售券處黃浦灘謀得利公司劇院仍爲維多利亞以西人而演中國新劇可謂生面别開者矣 
[元芳路之火警]  
　　昨晨七時許虹口元芳路五百零九號半門牌居人王金濤家不戒於火霎時冒穿屋頂幸時在日查各救火會會員聞警立驅皮帶拆屋等汽車馬車趕來竭力施救得即撲滅計已焚燬房屋五間事後該管閔行路捕房得報飭探詳查起火情形復候核奪 
[續誌甘肅路德興坊火警]  
　　新署後面甘肅路德興坊六百九十六號門牌向在某彩票公司爲司賬之趙寄廬家於本月六號天將破曉時起火映及左右鄰居事後該管滙司捕房派探調查起火緣由嘗誌本報茲悉該捕房包探王桂生王桂亭及四十號西探目查明趙曾保火險銀六千餘兩除勘得該屋樓上已焚去外樓下所剩祗板桌一張　　一堆餘無他物據情稟明捕頭轉請公共公廨簽發提票於昨將趙提案請究因捕房尚須偵查請求改期而趙亦延律師到堂请准予交保候示中西官諭趙交二百元人洋並保候訊 
[幾肇焚如]  
　　昨日午後一時公共租界寗波路二百七十四號門牌恒慶里門樓上因遣火床帳霎時濃烟滿室幾肇焚如幸住居該門樓上之看門人沃阿良由外回來瞥見當與隣右人等帮同救熄祗焚去床帳被褥數事惟沃兩手已被灼傷旋經老閘捕房捕頭得悉立飭華探李明泉與西探　勃脱協往調查起火緣由遂將灼傷之沃阿良帶入捕房稟明捕頭諭沃送請醫院醫治候愈再核 
[火車碾斃人命]  
　　昨日上午十時許有一形似乞丐之男子在淞滬鐵路天通庵附近軌道上行走適有火車駛來不及避讓被撞倒碾斷兩腿血流如注當經路警到來　赴上海車站轉用病車送往山東路醫院鐵路病房醫治及抵院未及醫治旋即斃命經路警巡官飭地保傅同屍屬前往棺殮 
[盜犯在獄病斃]  
　　盜匪王錫堂前由地方審檢廳訊明判决監禁二年送監執行在案茲悉該犯在漕河涇江蘇第二監獄内於前晚忽患急病不及醫治面斃由該監報告地檢廳昨委沈檢察官毛檢騐員等前往騐明無訛因無家屬判令由堂棺殮 
[本夫戳傷姦夫婦案之結果]  
　　習藝所工匠朱永生家居小西門外車站路其妻楊氏與鄰人萬順油酒店小主朱鴻生犯姦經永生侦悉持刀前赴該店擱樓上姦所捉姦當將該氏與鴻生一併用刀戳傷多處由警到來將一干人拘送檢察廳訊供並騐明男婦受傷屬實命送新普育堂分别醫治朱永生諭着收押候究在案茲悉該氏與鴻生送堂醫傷已將一月現已痊愈日前由堂將該氏與鴻生先後送還檢廳收押由檢察官提案預審明確起訴審判廳請爲公判昨日下午該廳陳郭推檢兩官開庭飭提朱永生朱鴻生朱楊氏等至案研訊鴻生與楊氏供認犯姦屬實惟求輕辦朱永生訴稱實因我妻楊氏一再與鴻生犯姦一時氣憤出此刀傷二人之事求鑒問官得供會商之下以朱鴻生和姦罪業已成立判處五等有期徒刑監禁六個月朱楊氏相姦之所爲判處監禁三個月朱永生傷害朱鴻生朱楊氏二人之所爲判處監禁三個月以儆判畢飭令分别還押候上訴期滿送監執行 
[串賣女子之懲儆]  
　　杭州女子陸林兒年十五歳日前被同鄉之吳子卿海張氏兩人誘拐來申串同　棍陳桂卿王林氏等價賣與婦人吳王氏處爲娼現爲法捕房包探偵悉當將以上五人及林兒一併帶入捕房昨解法公堂請究先據捕頭上堂稟明前情繼據陸林兒稱父母雙亡家中祇有祖母日前被吳子卿之母親誘拐出外後即由子卿及海張氏將女子領來上海賣與吳王氏爲娼請求超拔等語吳子卿供陸林兒實由伊祖母托民人之母親代爲賣去故由民人與張氏帶領來申轉托陳桂卿王林氏售賣與吳王氏得身價洋三百二十元分用是實海張氏供吳子卿之母虧欠婦人洋一百五十元向索無着當據吳母稱袛有姪女即陸林兒托婦人領來上海賣去後歸還欠欵婦人一時受愚求　婦人王林氏供吳子卿海張氏兩人於日前帶領陸林兒至婦人處租居樓而後即托婦人代　主顧將林兒賣去事後袛分用洋數十元等語陳桂卿供該女子實由王林氏托民人轉賣與吳王氏事後分用洋二十元等語吳王氏供認收賣女子不諱中西讞員會判吳等四人串賣女子罪已成立着各押西牢二年吳王氏不應收賣來歷不明之女子着押一年身價追出充公陸林兒送婦孺救濟會待家屬認領 
[藥店主棄店潛逃續誌]  
　　滬城太平街天生堂藥店主葉星如因虧倒閉携眷棄店逃逸等情已紀前報茲悉該店所遺木器生財業由警署派地甲看守各債權共被欠一萬餘金業已組織圑體邀請律師商議妥洽投審判廳起訴矣 
[昨日公廨訊案紀]  
　　昨晨公共公廨民事訟案應輪俞襄讞及英卓副領事在第四公堂傅訊除商務書館控中華書局賠償損失案另行紀載外所審瑣案照審理次序紀述如下（一）（袁莊伯控陳芝紹倒欠各欵案）由被告及所派理賬員之律師陳述一過（結果）改期一禮拜再訊（二）（石潤夫控徐生棠不還借銀一千四百五十三兩案）由兩造之律師陳述數語未譯無結果（三）（汪步雲控瞎子石潤夫不給洋碱佣金銀五百五十兩案）由兩造之律師陳述數語词亦未譯無結果（四）（陸尚文控錢榮安不還借洋一千七百四十元案）因人證未齊（結果）改期一禮拜再訊（五）（劉周氏控張運記不還借洋案）此案前已判决被告每月還洋二十元因被告祗還過兩月就此終止故原告到堂求追被告不到由其妻到堂請求改期（結果）改明兩禮拜再訊（六）（許錦堂控徐長生不還借洋案）此案已判决原告勝訴因被告保出逃逸故原告到堂請着保人賠償而保人不到遣妻報案請求寛限（結果）改期三禮拜再訊（七）（朱愼齋控沈根記違背賣鐵合同案）原告之律師未到未審又午後山俞襄讞會同英包副領事在第四公堂傅審之民事案亦爲挨次紀述如次（一）（婦人張秦氏控邵性仁不還借洋一百十元案）據邵訴稱此欵係代人賠償請求展期自向了結（結果）限於一月内着兩造互商解决否則再行訊判（二）（婦人秦嚴氏控錢小嬸嬸不還欠洋一千元案）原告因病不到延朱斯芾律師代表到堂請求改期（結果）准予改期再訊（三）（南方公司控錢湧泉不理貨欵及錢反訴損失洋一千五百元案（被告之律師承認原告控數惟要求將反訴案訊結再交控欵而原告之律師則請先將此案判决（結果）着被告償還銀三百六十三兩七錢候反訴案訊明執行（四）（咏雲公司控許壽彭不還貨洋四十二元二角案）訊明原告所開發票計洋四十八元而原告旣承認收到被告洋三十元是被欠祗十八元（結果）着被告還洋十八元 
[僞造方單借據案註銷]  
　　徐金松控黃儒敏費虁揚僞造假方單及借據朦訴一案昨晨由廨復訊據原告代表律師上堂譯訴此案已邀到見證可以證明被告等僞造方單借據請爲訊究並據被告代表律師投案辯稱此案已經民事公堂訊明母庸申辯應請將案註銷中西官核供會判將案註銷 
[兩債案之結果]  
　　邱順記康禮記隆叙榮順祥等四户前延逹商律師爲代表投法公堂控步雲鞋店主顧雲記（即顧延卿）不理往來賬目一案被告亦延律師代辯判下堂諭飭遵在案昨由捕房將兩造傅至法公堂經中西官商明堂諭曰此案旣經證明被告係步雲股東應負債務責任着限七天内如數還清堂費亦歸被告　負此判 
　　又裕昌號等十七户前控鄭慶豐不理往來巨欵一案被告逃匿無踪嗣由公堂諭着將生財拍賣外着各原告將證據呈案再核在案茲由捕房將生財拍去昨又傅訊當由原告將證據呈案經中西官察閲屬實判拍得之銀交原告領去公攤 
[兩妓女發濟良所留養]  
　　濟良所西女董昨晨伴送女子文漱芳周鳳寳兩人到廨稟稱該兩女均不願爲娼自行投所是以送案請示即據文漱芳供稱被父母賣人廣東路五百另八號門牌妓院内爲娼因遭　虐待潛行走出投所求援等語據周鳳寳供稱年十七歳原籍無錫亦被父母押入山東路三百三十號門牌雉妓院賣娼不堪其苦不願爲娼務求超豁云云中西官得供判兩女併發濟良所留養 
[賣買鴉片煙之懲罰]  
　　朱兆坤在天津路四百五十二號屋内私售鴉片煙被老閘捕房捕頭偵悉前日派令中西包探往查屬實當將朱與烟客葉少卿葉岳卿張炳年翁裕樵等連同烟具一併帶入捕房昨解公共公堂请究經中西官研究訊明確判朱兆坤押西牢二月餘人各罰洋五元充公煙具銷燬 
[寓客吸煙保洋充公]  
　　嘉興人徐云斌沈銀伯在九江路（即二馬路）一百三十九號門牌三泰客棧二十號房間内開燈吸食鴉片烟被老閘捕房捕頭偵悉於前日派令華探馮兆蘭西探搿勃脱往查屬實當將徐沈二人連同烟具一併帶入捕房准各存洋二十元保出昨晨由廨傅訊即據中西包探上堂稟明前情以被告臨訊不到請爲核示中西官得稟判將保洋充公烟具銷燬 
[又一私賣鴉片案]  
　　無賴蔣茂堂在楊樹浦鞱朋路九百三十二號門屋内私設烟具容留胡阿生吳品泉等開燈吃食鴉片烟有違定章被楊樹浦捕房捕頭强生訪悉立即率同八十六號西探鄧及華探季立仁姜喬喬往將蔣等二人連同烟具一併拘入捕房押候解廨訊究 
[身藏煙膏罰五十元]  
　　湖北人曹振昌前日身藏鴉片烟膏一百十八盒經過北山西路被巡街捕查獲拘入捕房押至昨晨解由公共公廨中西官質訊之下以曹故違禁令判罰洋五十元充公抄獲煙膏送關禁燬 
[浦東查獲煙犯兩則]  
　　浦東三區巡警張瑞祥等前日午後在其昌棧碼頭查獲身藏烟土之山東人王宗禮一名抄出烟土四十四兩僞金鎊一枚一併解署昨經曾署長訊據王供稱前充滬寗鐵路巡警現在無事此項烟土係不識之廣東人出洋十二元託帶渡浦等語當以案關烟禁判解警廳司法科訊辦又海州人李祥身帶烟土二十四兩行經其昌棧碼頭爲游巡第四隊巡警查獲拘解三區警署於昨併解警廳訊辦 
[嗎啡犯解送檢察廳]  
　　無賴夏喜堂專在本邑西南鄉一帶爲人施打嗎啡針漁利前日又在北橋地方代人打針爲警拘送地方警區申送事務所昨日轉送地方檢察廳奉諭收押抄獲之嗎啡針與藥粉存案候究 
[誌謝]  
　　昨承上海工業專門學校贈學生雜誌第三卷第二號圖書館號一册又同濟醫工學校自覺月刊社贈第一卷第一號自覺月刊一册又俄人司馬倫司克君贈觀劇券一紙又亞細亞火油洋燭公司贈月份牌三張誌此併謝 
來件 
[敬告淮北鹽業諸君啟（續）沈秉璜]  
　　導淮計畫借用鹽河可省土五百餘萬立方公尺於施工旣利矣鹽河原有之河床不能容納分淮入海之量不得不施以疏濬工程計畫者亦知武障龍溝爲沂水入鹽之緊要關頭淮與沂不能對抗致釀巨災也故水至大關即令東下循舊黃河入海並不與沂水爭洩水之路又知淮水入鹽大關以上之水面與大關以下未必時時得平緩之傾斜運鹽船雙或至迂滯行程也故大關以下之鹽河築雙層或三層船閘使水位劑平船鹽過度得以安穏而迅速復恐淮水入海洩瀉過多鹽河之水或致不敷行運也乃於大關以下之淮河建築活動閘壩以保存合宜之水位使鹽運往來通年無阻計畫者旣以省分淮之工程即以裕運鹽之水量又以利船隻之往來固已於農田水利鹽業交通兼籌並顧之矣且西壩至揚莊以舊黃河舊道論不過十里有奇以河底傾斜論西壩尚低於半公尺實地測量得數確準乃某會長謂西壩舊黃河高於揚莊七八丈未知冋所據而云然夫果東西高下相差至七八丈之多則歷年草堤放開揚莊之水何由能直下西壩計畫者憑多年測量之結果知其事之順而行之匪艱也乃始規定辦法若人人理想中皆知其不必可行而實地規畫者反不知之其愚昧應不至此旦鹽河本身即不有分淮政策亦應及時深濬也查鹽河河底如上游之雙金閘高於武障中部之板浦憑圖實騐已成不規則之曲線形且以武障鹽河之底與武障以下灌河之底較鹽河底又高矣河底高則蓄水之能力減亦沽涸之一大原因若能分段配平着手施治則容量旣富轉運之利自有把握從此鹽業旺而賦税裕國計民生兩有裨益豈非有生死相維之關係乃鹽河寸土不惜以全力保之河土存而鹽業死利害得失不别自明矣且船閘之作用本以求運船往來之便也例如甲閘在上游與下游之閘相距一里或二里甲閘外之水位　於閘内半公尺而閘内之水與乙閘以外相等鹽船上駛先啓乙閘使全駐於甲乙兩閘之間次將乙閘關閉再啓甲閘使甲閘内外相差之水漸劑於平即將船隻通過甲閘東西各國盛行此制其便利也可知吾國從前建築如雙金惠濟均係洩水閘而非交通閘乃以洩水而强求交通船隻上下盤駁推挽萬分爲難某會長如以他日之船閘與今日之雙金惠濟洩水閘等視則又誤矣 
　　總之吾國水利事業廢弛已久河形地勢遷變尤多而社會言論每每以毫無根據之談與實地全然相反者又復以訛傅訛混入視聽則利害顚倒無形之損失莫大夫人之求利誰不如吾吾之去害亦猶諸人維利與害有眞正不可移易之定位江淮水利計畫本有待人研究之　决不敢膠執己見但當以事實爲依據繩墨糾正實所歡迎願淮北鹽業諸君平心核實以求之敢　區區伏惟亮鑒 
來函 
[上海取引所來函]  
　　敬啓者近閲各報均載有日商收買老公茂紗廠之説並牽及取引所董事且謂將更名日支紗廠其股票已在取引所買賣等語查本所並未收買紗廠即日支紗廠股票本所中亦無買賣交易外間所傅全屬子虚謹此聲明伏希登人來函一欄以昭公正而免誤會實爲公便上海取引所啓事二月十號 
雜評二 
[知己知彼（庸）]  
　　兵法有之曰知己知彼百戰百勝豈唯用兵爲然凡事莫不如是也 
　　知己知彼云者非僅較量彼此之力量也尤須較量彼此所受之痛苦我之所爲必如何而後有力必如何而使彼感受痛苦若我受痛苦而於彼毫無所損則自敗之道譬諸個人與個人之奮鬥必使他人痛苦而我不痛苦或他人之痛苦甚於我之痛苦方能制勝若自斷其指自昨其舌以示憤憤則不特不能勝人而我且獨受其痛苦世間唯孩提之童或以苦肉之計施諸父母而有效舍此以外殆難言之不可不深長思也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
　　是夜火車忽上忽下余知已到貝加爾山脈矣天未明火車抵米蘇維亞　　　　站一無所覩惟見山巔積雪纍纍峯峯峙立如監獄之看護兵然米蘇維亞位置在貝加爾湖沿岸湖面高於海凡千五百英尺景緻天然當天甫黎明之際晨光熹微山巔積雪與湖面水影相照令人蕭然有出塵之槪除北美及非洲之大湖外貝加爾湖乃地球上淡水湖中之最大者欲知其大小試一比較之則得其詳矣貝加爾湖廣與英吉利等其最深之處有一英里之多水色清緣産魚極盛又有獺爲世界上獨一無二之區南北長一千二百華里東西寛一百五十華里中國舊籍稱曰北海亦曰白海元代亦有稱爲菊海者相傅蘇武牧羊卽在此水之濱 
一水漣漪四山環繞鐵道作沿岸廻環線車繞湖行如坐舟　憶汪破園曾有詩紀之詩云（偶從林際見湖光道是滔滔北海長絶域何人談往事中原有客老斯鄉數聲汽笛驚棲鳥幾點漁燈落曉霜欲借揚州二分有凌波微步水中央）讀此詩是湖之風景歷歷如繪矣湖上鐵道千九百零五年始落成未落成之前湖上輸運以破冰船爲之船凡二艘俄政府購諸英國著名咸斯托郎廠船艙能容貨車二十五輛引擎有馬力二千七百五十匹機一動湖面之冰無論厚薄若何均崩然成粉碎 
　　貝加爾湖之南界俱係大山高峯峙立漸向北面斜其低處多屬沙灘若意大利之列維亞拉焉火車軌道之駁岸甚堅固初鐵道之未動工也時人多謂駁岸一遇大雨必有傾塌之患後竟不然由米蘇維亞站至貝加爾站車行甚慢約十小時歷山洞凡八十餘處當年工程之艱鉅槪可想見 
雜談 
[怨婦涙史（六）] [  瘦鵑]  
　　嗟夫徐伯林飛艇至矣 
　　沈沈靜夜之中忽有可怖之怪物擲爆裂彈而下破此萬籟無聲之　而吾靜默無語之歳月中似亦着爆裂彈然忽焉作聲則吾夫與吾通語矣 
　　是夕倫敦城中咸大激擾懼爲敵國之飛艇所殺數百萬人人人皇恐殆無有如吾之鎭定者仰望天穹則雲影半明之中敵艇往來若電笑探海燈發先逐之似有二怪物格　空際相持不下微闻鄰人低語曰此艇方　吾輩頭上也 
　　門外街衢中人語聲雜然四起近鄰有一嬰方作　夢母怖極震之醒則大器不已吾草草結束立出至街中視狀鄰人　集甚　皆仰天而戰慄且不敢語恐偶一作聲將爲艇中敵人所聞然爆裂彈爆發之聲亦時時聞之隠約　回響蕩曳而遠遠處有砲仰發聲乃微抑而良夜碧空之上則電光與砲火交馳燁燁而明 
　　吾立階石上觀此奇景頗纞戀不忍入屋陡聞屋内有聲作曰（吾意爾苟智者宜卽入内）吾聞此聲似亦聞　裂彈　發於側蓋吾夫與吾語矣 
　　一時吾乃不期微訝疑爲誤聽意者此或他家夫婿警告其妻初無涉於吾良以吾夫與吾不通一語者久矣返顧則吾夫赫然立客堂中方引目目吾容色泛爲慘白似待吾作答者吾不之應亦不入屋少選吾夫遂返身自入 
　　吾於此時百脈皆爲僨張不知所可已而空中之爆裂彈又發第吾聽之殊不了了以吾乍聞屋内之彈出於意表回聲隠隠似猶蕩漾心坎中也 
　　徐柏林之見襲乃能令吾夫破物一語吾思之啞然失笑由是吾乃日望敵艇之來襲俾得借爆裂彈之力啓吾夫之舌扃然敵艇雖來彼乃不復作語當此時吾恒坐而守望而吾夫則仍尋其好夢眠乃滋酣迨攻勢愈烈吾始登樓醒彼彼匆匆起即與吾同坐觀天無一語相慰特相對默視而已 
食物談 
[餅之研究（二）] [  李劍農]  
　　糯之蒸飯都搗爲餅製餅之法使變澱粉成糊狀蒸而舂之搗之至粒潰成圑即所謂餅矣 
至論餅之消化力如何則餅所含澱粉近於湖精故消化易 
[跑堂抽風臘尾之　　四俗送禮　倜厂]  > 
曾以高峯氏醱酵素（　　　）行消化之試騐其糯粳之糊完全同樣作成加醱酵素溶液保持一定温度其中澱粉全營糖化作用（　　　）卽化學上所謂澱粉化成麥芽糖之説也其所要之時間則爲 
　　　　　　　　　百二十二時間三十五分 
糯（餅）　　　　　　　　　七時間十二分 
又於以上之試騐中再檢其糖化之量（葡萄糖）如左 
　　　　固形物中　　　二六六九二　 
糯（餅）　　同　　　　三三三八五　 
劇談 
[仙韶寸知錄] [  天亶]  
　　南曲中之（忒忒令）與（園林好）（鶯啼序）與（集賢賓）（好事近）與（泣顔回）唱時之行腔轉角幾難分别惟板眼大不相同北曲無定式視闋文中襯字之多少爲衡度行語所謂死腔活板也南曲則每宫每支除引子及本宫賺不是路外每一支不立有定式泣顔回三十九板好事近四十板集賢賓四十板鶯啼序三十七板園林好十六板忒忒令十四板相差三四板初學之者莫不謂能唱此卽能唱彼也安知毫釐之失逎有千里之謬耶卽以園林好與忒忒令相較忒忒令分十二句園林好分五句分五句者乃延加兩板分十二句者僅十四板於此可見南曲之板眼嚴於北曲豈能隨便按奏哉 
新聞拾遺 
　　青年會之籃球聲前日（七日）爲中西籃球大會比賽第十次之期與賽球隊爲青年會Ｂ隊與西人Ａ隊在青年會健身房舉行各界人士之來觀者約千餘人故頗有人滿之患公正人爲西人郤克君記時員爲西人史乃克君記分員爲西人施豈來君八時半公正人銀角一鳴兩方球員虎躍入場維時歡呼之聲震於耳鼓蓋觀者表示歡迎兩隊球員之意也旣而比賽地位各相選定青年會居左西人居右兩方始行開戰約五分鐘餘兩方各逞其勇各竭其能尚未有勝負之可分旣而青年會王君獨自遞球突躍而前右旋右轉深入敵境方將舉球高擲突被一孔武有力之西人球員薛門君攔腰一撞仆倒於地於是行將告成之大功遽爾抛棄惟王君雖被困手中之球仍堅握不釋西人緊抱其身亦無如之何於是公正人鳴角令兩方重行發球其時拍手之聲如春雷動地蓋皆讚歎王君之神勇兩方鏖戰又數分鐘卒由青年會梅君從遠處擲入一球王君又連擲數球聲勢爲之大震球常在西人方面屢瀕於危然西人薛門君授球迅速身雖碩大無朋而一得球則步履如飛人莫能追以是青年會方面常竭二人之力以抵禦之厥後西人球隊卒藉其力屢屢擲進青年會球筐無何銀角長鳴休息時至兩隊各進水果厲兵秣馬以待旣而兩方各易地位復行激戰初時西人方面勢較强盛連擲數球青年會行固守計以挫其勇約數分鐘西人方面漸見衰竭青年會梅姚二君分道並進互相授受數人筐籃至例賽終五分鐘前結果爲四十與三十七之比青年會尚佔優勢觀者咸道青年會之必勝於此役孰知最後三分鐘西人方面頓奮其平生之力鋒利無比連勝數球青年會方面亦爲背城借一之計勇不顧身勝罰球一無如銀角長鳴例時已終青年會遂不能展其技結果爲四十二與四十一之比勝利屬諸西人是日擲進之球西人方面薛門君六球海英君四球秦克海君七球蓋而逹脱君一球青年會方面梅君六球何君與王君各五球罰進之球郤克孫君六球何君五球陳君二球云[  逹奎]  
　　與某華工之談話余鄰嚴氏轎夫劉四之姪劉某向在法爲華工新近回國家居阜寗路過揚州宿乃叔處記者聞其自法來往詢一切爰記其所述如下劉自民國五年應法人之募往爲華工由滬動身閲三月始至法初意至法不過作工而已詎彼時正在戰爭招去並非作工使習槍械作預備兵耳劉初去不解法語法人教之經三月即能與法人直接談普通話足見欲習法語亦不甚難也法自戰爭後其男子之存在者少甚其國内經商及郵政等事皆由女子任之由法通中國郵政極好渠到法後在郵局註册並繳郵費四元（每年一繳）以後寄信即不須再貼郵票渠常自法寄銀回家收條皆收到不誤三年來無遣失信件及銀洋之事戰後法政府曾發一命令法女子得與華工結婚中國人在法爲華工者二十萬人而與法女子結婚者約三千人因法女子不輕易與華工結婚必詰問確實果係無妻子不回國者始可允許結婚時由當地法國官廳給與婚約此後卽爲法人之贅婿不得回國華工在法與法人感情極好而與在法英工不睦英工嘗輕視華工華工結圑體以禦之英人漸亦不敢侵犯矣劉在法三年每月可得百二十元此次回里共餘二千餘元可面圑圑作富家翁矣[  梅溪]  
　　國民大會中之箬草鞋二月四日松江各界聯合會假縣教育會開國民大會是日雖雨然到會人不因之減少會場中最奇特者厥爲東吳第四分校之箬草鞋在濟濟衣冠中有此佳姚之點綴品使人注目其功乃較旗上之字過倍也[  雛鶴]  
　　英皇太后之表墜本月五日倫敦日日新聞云倫敦博物院近得英皇太后贈以珍品多種大都爲前皇愛德華之遺物其最寳貴者爲一表墜乃太后自以生平脱落之髮編練而成其鎖釘乃以一金剛石製之此金剛石爲一千八百六十四年前皇愛德華贈於太后者此蓋前皇與太后唯一表情之紀念物也[  聲]  
　　貓生鼠奇聞距無錫十餘里之大牆門口鎭沈姓家畜一牝貓已數年矣日前産小貓四其三與常貓無異其一色灰而目突尾細而嘴尖其聲啾啾儼然鼠也牝貓舐而乳之絶不相忤鼠亦毫不畏之見者詫爲奇事云[  聲]  
　　古代鐵甲發現直隸馬蘭關外地多墳起疊疊如斷塜相傅爲古代戰場頃農夫耕地得鐵甲一襲貫緊腐斷稱之可六十斤外尚有寳劍二亦已古綠斑駁據土著父老言明代滿兵犯關總兵某公率師禦之遇害骸骨無存某公生時膂力過人甲胄皆百斤此物或卽某公遺物云云[  聲]  
　　發現二千年前古石彈蘇州葑門裏城脚沿溝一帶有石球數百枚小者徑尺大者合抱埋没土中者尚不計美國考古家斐君言係古代攻城之曰砲石彈年齡至少在二千年以上蓋吳越搆釁時也並谓此物若至歐美極爲珍貴云[  聲]  
小説 
[落花艶跡（二）] [  蔣夢芸]  
　　當夫人幼時其姊挈之游法蘭西人某美術學院習畫事時夫人正二八年華颜靡理膩膚雪肌氷唇若塗朱齒如編貝杏　香凝柳眉彈嚲美　無艶綽約如仙巴黎人見而顧　影已憐之院生初不乏佳人夫人至而三千粉黛無顔色矣有名惠海谷者翩翩濁世之佳公子索有安東尼之美稱巴黎交際場中之明星也一見相悦彷彿三生石上有夙緣者即相繾绻月夕花晨喁喁情語夜深人靜則九華帳裏鴛鴦比翼憐我憐卿形如膠漆無如爲日旣久滿園春色關不住而事機洩矣乃姊知而大愠急携女歸國燕雁分飛鳳悲獨宿顧一聲河滿子雙涙落君前涙盡西江水恨無補天石亦徒呼負負而已 
　　夫人等所搭之郵船曰白尼號行有時矣機聲轆轆瞬將開駛惜别者睞於岸次凭眺悵望行焉我愛惠海谷之斷腸聲未絶船上之鳴鐘聲拔錨聲及汽笛長鳴聲已相繼而作俄而船離里昂而去惠海谷之别情欲絶然夫人昔日與惠海谷之萬般柔情亦從此而絶深埋於此青白色之海水之底而不復再瀠廻於夫人之腦美人薄情殊足浩歎使惠海谷而回首當日者當必有不堪回首之憾矣 
[自由談之自由談] [  不冷]  
　　害馬今日風潮中之馬大抵皆爲害馬山東有一馬北京亦有一馬二馬之力可以激起風潮故説者謂不啻二馬同曹云 
 
 

Page 15

 
 
   
 
 

Page 16

 
 
   
 
