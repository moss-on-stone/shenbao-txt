# 1894 - 75 - 4907510

 

Page 1

 
 
[彚解第一批順直振銀] [  申報館協振所席裕祺謹啓]  
　　順直一帶受災甚重密邇畿輔更不容稍存膜視冬振已過春振方長此正嗷雁困鱗延頸跂踵望恩盼澤之時也本館協振所特以規元一千五百兩會同絲業會館仁濟善堂解往災區核實散放惟户口旣繁則需欵亦鉅諸君子已涨已飢救人救徹必當源源接濟俾恒河沙數無告窮民同登壽域此則區區之忱所韾香默禱者耳專此布陳惟希德鑒 
[光緖十九年冬季諭旨告成] [  申報館主人啓]  
　　本館於欽奉諭旨隨時恭錄報首外復按春夏秋冬四季敬謹排印彚成一編俾薄海臣民得以整澿莊誦光緖十九年冬季諭旨今已印成每本碼洋四分賜顧者仍照曩例 
[代印文武帝君聖訓註解] [  圖書集成局代啓]  
　　文武帝君聖訓一書雖涉道家言然亦足以輔翼聖經發聾振瞶茲經本局代人排印如有人欲附印送人者請至文宜書局面議可也此佈 
[閱廣學會第六年紀略書後]  
　　廣學會者所以推廣泰西之學於中國欲使中國之人皆漸摩於西學而日進於富强也夫泰西之學與中學之異同固一見而知而其所以致於異而不能同者則亦惟二字曰認眞而已中國伊古以來載籍流傳何等宏富凡西學中所有者無一不有無如中國之學每不能悉心探討認眞揣摩遂至漸失其傳而反使外人得以竊其　餘轉以傲我中國其可恥孰甚焉中國於此苟以奮然自振互相砥礪共爲切磋取古籍而細加研究何嘗不可以追步西人而乃以古人之書爲不足信而置而不問欲求其有所進也難矣夫古人之書原有不足信者故孟子云盡信書則不如無書顧亦非盡不足信也卽如古今圖書集成一書其中所載天地人物巨細靡遺間取一帙觀之直是無所不備由是而深之可以突過西學而無如人之不認眞何也西教士李提摩太君居中國也久深知中國之人其性情大都喜新而厭故語以中國之學皆將以爲迂闊疎緩而不之信與之言西學乃覺新奇可喜而競樂於從事焉乃經營廣學會計要旨五端曰交涉之益曰商賈之益曰運貨之法曰格致之學曰行善之實效此五者舉大要而言之也其所刻印各書則曰自西徂東曰性海淵源曰治國要務曰華英讞案定章考其會中經費皆由泰西善士所樂輸昨承以會中第六年紀略一册見不取而讀之不禁歎會中人之用心獨至其所以加惠於中國者爲不遺餘力也說者謂泰西之學專務富强中國自有古昔聖賢流傳至今仁義禮智孝弟忠信等綱常倫理可以爲甲胄可以爲干櫓可以興王可以定霸何必舍已從人以遠取資於泰西然而爲此言者吾知其於西學有畏難之心卽於中學亦有暴棄之念也西人勸華人以西學彼初非强致也其心實有見夫中國近來無一能自振興之人西人與中國通商交涉中國事事吃虧西人事事便宜謂是西人之欺藐華人則西士亦不忍出諸口而坐視中國之見遜於西人亦覺意有未安乃揭出中國所以不能自興之故在乎不能講求西學苦口婆心諄諄勸戒倘華人稍稍聽從卽不難轉弱爲强觀其五大端一則謂三十五年之内屢見侵削以至琿春黑龍江一帶爲俄羅斯所蠶食越南則屬於法緬甸則歸於英琉球則并於日本數語似乎揭中國之短而不知正所以警動中國之人心激發中國之志氣是亦賈生所欲痛哭流涕而陳之者也謂商賈之要華人不知鄙爲末務是亦確中中國情弊至言運貨之法謂歐西徧國中自築鐵路以來常年水陸運費較之無鐵路時約省英金一千二百兆磅中國幅𢄙之廣生齒之數實可敵歐洲之全境鐵路之築寥寥無幾亦遙遙無期則一年之中水陸運貨之資不且多費四十八萬萬兩乎此說也實有先得我心者蓋鐵路爲中國之大利夫人而知之不特西士言之卽華人亦莫不言之然而此日之寥寥無幾遙遙無期者實亦有無可如何之勢事大工巨一時斷乎不能並舉則惟有逐節增築之一法此固李傳相老成謀國之遠謨不得目爲因循也且旣有舉辦之時亦不患無成功之一日故此舉或尙足以副西士之望其言格致之學則中國聖賢本以此爲入學之首務無如後人視之不甚鄭重誤於藝成而下之一語而格致之學漸至失傳其實余前者物理篇内言之甚詳中國之精於格物者未始無人也若夫行善之實惠則籌賑諸君可以當之布施僧道本係愚夫愚婦之所爲讀書明理者固不爲也以上數節中國之人未嘗不可以身體而力行特無人焉警而覺之則亦悠悠忽忽以終其身而已耳今得會中人大聲疾呼振其聾而發其瞶吾知西士以五端之學餉華人華人大受其益將來亦必舉中國五常之學以授西人而西人亦得以同受其益斆學相長其學不廣而彌廣也哉 
[諭旨恭錄]  
　　二月初六日奉上諭此次京察一等圈出人員著各該堂官再行出具切實考語交吏部帶領漢引見圈出之滿洲蒙古中書筆帖式等官著歸入理事同知通判内遇有缺出與舊記名人員一體帶領引見漢軍人員著交部以撫民同知通判等官分别選用起居注主事聨盛太常寺寺丞祥厚唐古忒學司業承慶順天府治中蔡壽臻通政使司經歴有恒太常寺贊禮郎桐壽讀祝官貴昌崇恩國子監助教松廷鴻臚寺鳴贊覺羅寛裕侍衛處署主事扎拉罕鑾儀衛鳴贊鞭官耀震欽天監靈臺郎郭世鍾俱著交部照例以應升之缺升用其内閣侍讀奎華等二百八十八員俱著准其一等加一級欽此 
本館接奉電音 
　　昨由京友電傳諭旨一道謹敬譯登○二月十三日奉上諭李瀚章奏總兵因病懇准開缺一摺滕嗣林著准其開缺廣東瓊州鎭總兵著楊擇典補授欽此 
[臺電告災]  
　　昨晨本館派赴臺灣訪事人發來專電云前日淸晨製造火藥廠火起焚斃七人按此廠建於臺北府城北門外前歲經大憲委員勘估土木雲興至去歲始告成鞏固堅牢實爲諸廠之冠一旦飛猝起竟会焚如不誠可惜哉一切細情且俟訪事人來函再錄 
[禁苑春光]  
　　年例二月初一日請倭車庫至堂子奉設圓殿内立竿大祀是晨皇上率請王大臣入　坤寍宮敬食餕餘正月二十六日經奏事處開具王大臣淸單呈覽奉旨派出二月初一日在坤寍宮吃肉和碩禮親王世鐸和碩慶親王奕劻親王銜多羅克勤郡王晋祺喀接喀蕯克親王那彦圖多羅端郡王載漪郡王銜多羅貝勒載瀅正白旗領侍衞内大臣容貴郡王銜多羅貝勒載濂多羅貝勒載㴻喀拉沁札蕯克貝勒煕凌阿貝勒銜固山貝子奕謨貝勒銜固山貝子溥倫奉恩鎭國公載澤不入八分輔國公載瀾科爾沁輔國公那蘇圖科爾沁輔國公博迪 
 
 

Page 2

 
 
蘇固倫額駙符珍因倫額駙札拉豐阿不入八分銜承恩公桂祥不入八分銜鎭國將軍載灜不入八分公銜鎭國將軍載津鎭國將軍薄侗鎭國將軍溥　鎭國將軍載振大學士額勒和布大學士張之萬兵部尙書孫毓汶軍機大臣吏部左侍郎徐用儀大學士福錕協辦大學士吏部尙書麟書協辦大學士吏部尙書徐桐户部尙書煕敬户部尙書翁同龢禮部尙書崑岡禮部尙書李鴻藻兵部尙書敬信刑部尙書松溎刑部尙書薛允升工部尙書懐塔布工部尙書孫家鼐理藩院尙書崇禮都察院左都御史裕德都察院左都御史徐郙和碩恭親王賞肉一盤○吏部爲示傳事現出有兩浙靑村塲鹽大使一缺查有在部投供之勞績遇缺先鹽大使霍福源一員應行擬補相應示傅該員務於三日内親身赴部騐到有執照者携帶呈騐○新授兵部右侍郎榮迪甫少司馬惠涓吉二月初四日午時履新先期司務廳示仰闔署官員馬館廐長本部效力差官各省駐京提塘曁巡捕京營副叅游都守等官十六門門千總吏役至期一體謁見○漢京官春季俸銀回例二月中旬支放本年經承辦之户部陜西司於開印日通行大小各衙門内開本年春季應行支俸之漢京官共若干人應支全俸者若干應支半俸者若干逐一詳細查明有無應扣應罰等情共應領若干造具淸册兩分一投送户部一文職投送吏部武職投送兵部均限十日内造齊分送以憑覈支○伊犂察爾哈領隊大臣恒明客歲卒於伊犂營次靈柩扶運回旗正月二十一日由蘆溝橋迎入京師暫厝阜成門外圓廣寺唪經五棚俟開弔後送入佳城○内閣片交各衙門所有本年京察照舊供職各堂謝恩摺定於正月二十七日會同呈遞相應片交各衙門查照卽行知會各堂務於是日自行呈遞膳牌並進内會同謝恩○管理太常寺事務禮部尙書臣宗室崑岡等謹奏爲具題請旨事恭照光緖二十年二月二十日孝哲毅皇后忌辰應行遣員恭詣惠陵讀文致祭謹案臣寺祀則應遣王一人往祭惟歴届俱奉特旨攺遣近支王公一人恭往行禮准宗人府將和碩怡親王溥靜銜名開送過寺臣等繕具題本進呈御覽是否卽令溥靜致祭抑或攺遣近支王公前往行禮之處恭候欽定俟命下之日再由臣寺轉行遵照謹此題奏請旨正月二十五日奉旨攺遣奉恩鎭國公載澤行禮欽此○湖北候補縣某大令江西人由拔貢考充教習期滿引見以知縣用呈請分發湖北領照出都告假回籍措資適癸已恩科慶榜宏開遂於原籍錄科應試迨榜發中式舉人試錄咨文遞至禮部禮臣以指分省分候補官員於原籍考試取中格於成例應卽扣除諒不日當奏明請旨未卜聖恩能否破格成全也 
[津火兩志]  
　　本月初二晚更魚兩躍天津河北窰窪某姓草廠火起焚燬草廠三家有王姓者家與草廠毗連畫棟雕梁同歸一炬草廠中雖盡黃茅曰葦所値無多然合而計之其數當亦不少至初四日貓睛轉午東門外福神街太虚觀又報火災觀内向有火居道士焚修中殿供奉金身配殿遊廊悉數租賃與人開設成衣鍍金諸作一霎時琳宮梵宇半付刼灰惟山門如魯靈光殿之歸然獨存從其外而觀之幾不知慘遭火刼異事也 
[粤中盜案]  
　　廣州訪事人云南海官瑤鄉有鳳山焉山上某寺供奉觀音大士愚夫愚婦奉若神明禱雨祈晴乞藥求子裙巾帔如水如雲正月二十六日相傳爲大士誔辰鄉之人預於二十四五日徵集妙伶登臺演劇城廂士女羣往進香有某甲者携眷而來虔誠祝禱甲固翩翩濁世之佳公子眷屬亦金珠翡翠璀璨輝煌匪人見而垂涎尾隨其後正色將晚一躍登舟囉唣一聲肆行刼掠甲有烟槍最難割愛因之與匪力爭匪怒欲將甲擲入水中家人壞跪乞哀始得保全性命然舟中所失値已不貲事後卽繕具禀詞赴縣報案說乾謂匪徒如此猖狂罪固難寛然大慈大悲之觀世音何以竟不默爲之呵護耶觀此亦足見佞神媚物之無益矣○某夜二更時有盜黨多人明火執仗擁入南海三江司連刼數家欲壑旣盈始揚長而去村中向設練勇一見盜至卽退避三舍莫敢與之抗衡迨盜去始持械往追然亦祗虚張聲勢矣鄉人見其無能爲役憤恨難平翌日集衆互商擬盡裁去 
[逆謀敗露]  
　　去冬朝鮮國仁川富平火藥庫突被奸人刼奪事後緝捕不得亦已漠然置之矣近經前永平府使柳東根赴闕奏陳始知向住畿内交海之進士李仲赫等二十七人陰蓄逆謀恐赤手不能舉事乃懇求駐紥京城之某公使爲之粤援柳曾爲公使之變童公使遂授以密計許事成後與爲兵曹判書柳陽雖允之陰卽以此事入告韓王嚴飭捕李等二十七人發交刑官逐日訊鞫供稱我等聚黨行凶非有他志祇因目今閔族弄權不思國恩專事肥已賢臣在野小人盈廷社稷之危在於旦夕是以慨憤奮發急思撲滅閔族護國安民所奪火藥千斤埋置宗廟定於正月元日夜半時縱火乘王室及臣民蒼黃奔避時率黨闖入闕廷扶明哲之君登位再請某官輔政以冀奠社稷於泰山之安救生民於塗炭之内云云此外口供牽連甚衆刑官知其不盡不實不欲釀成大獄將被扳乾概置不問此西歴二月十七號信也至二月二十三號正在審問李仲赫等十四名忽旨下飭同置死刑隨因閣臣有異議將成命收回 
[拐匪成竊]  
　　金陵省垣爲人烟會萃之區匪類潛蹤無從覺察而拐匪尤足擾害閭閻經蘇臬憲通飭各屬嚴拿此風爲之稍戢近來日久玩生肆行無忌童男女之拐失者頗不乏人各具禀至保總局及縣署請緝日前捕悮在水西門一帶見有男子偕一婦人彳亍途間並肩密語初亦不甚異繼見其由東至西復由西至東往來四五次略無停趾遇人家門首小孩輒凝神注視復遠立瞻顧徘徊不忍去捕快大疑詰問在城何事籍隷何方二人倉卒間茫無所對旣而神定云是江北人來此投親者聆其聲音絶類楚產强搜身旁得藥末瓶金帽花二件問此物何來且作何用婦斥之曰我與爾均係行路者何勞盤詰豈以我爲盜賊乎果欲尋根究抵盍隨我去捕快曰我隨爾去不如爾隨我去是非眞假到官便明於是喚該處地甲扭解公堂鞫問口供初猶不肯吐實鞭背數百招認同夥五人住城外草棚内各作勾富晚間合聚一處泊小舟於河下所拐之人納諸船中載往他方變賣漁利邑尊立飭幹役往拘夥黨及舟子等人少頃果獲三人二男一婦所供與前匪相符惟舟子已去如黃鶴矣此二月初八日事也甫越一日文德橋某姓又失八歲男孩一口徧尋無著其父母號泣街頭已成癲狀苟非墮入若輩手中何至無還珠之望竊願良有司治以嚴刑峻法爲懲一儆百之計也 
[燈市巨觀]  
　　距鎭江南門外六七里之遙有觀音山焉峯巒重田疊林壑幽深山之上建有觀音寺廊房僧舍曲徑旁通承平時村人每至正二月間必迎賽燈會俗謂之觀音燈一自刦歴紅羊村坊零落雖有好事者點綴昇平景色然亦已如告朔之餼羊矣去歲年榖順成村人莫不鼓腹含飴歡騰夏屋遂於本月初十日大啓山門迎賽各燈上山謁廟是日也天氣晴明風和日暖紅男緑女白叟黃童相率往觀幾致滿坑滿谷洎乎金鳥西墜玉兔東升各燈一律排齊惟見萬點蚖膏干條蠟炬錦天繡地朗耀光明如游不夜之城如入長明之國計前導玻璃牌燈數對上書金字曰風調雨順國泰民安觀音大士普救羣生南海靈踪西方勝域同登煕宇共慶昇平點綴玲瓏輝煌照眼次則龍燈一架以五色箱紥成約長二丈許鱗甲翕闢頭角崢嶸舁者十餘人皆穿緊身衣徧綴小鏡燈光所射熒熒若曉星沿路跳舞盤旋夭矯生動繼之者爲馬燈十餘匹裝成各種戲劇如出塞打圍之類殿以十二月採茶女十二月花神八仙過海吳王採蓮張仙送子八蠻進寳劉海灑金錢大頭和尙引柳翠漡湖船雙推車要皆鬥麗爭奇惟妙惟肖復有人製成鞦韆二架選美貎孌童扮成絶色女子迷離撲朔見乾幾不辨其爲花底秦宮此外如鳳凰燈獅子燈鮎魚燈以及人物山水鬼怪神仙盡態極妍鉤心鬥角燈亭一座中懸明角燈八盞以四人舁之十色五光令人目炫每燈一起間以鑼鼓笙簫迤邐進南門過石頭巷至德勝街然後遄返時已更魚三躍月朗星稀而扇影衣香猶是往來不絶謂非一時之盛會歟 
[濬河類志]  
　　松江西門外門濬河道自日輝橋而西至跨塘橋爲止劃分五叚其迤東之一二叚並最西之第五叚已於客歲秋末冬初 
 
 

Page 3

 
 
先後開濬惟中間自陶行橋以迄錢涇橋三四兩叚因時將寒沍緩至本年開睿現於月之初七是工築壩　速　水一律挑濬並聞距跨塘橋外一二里古浦塘爲官河要道年久淤淺經婁縣張大令妥籌欵項大加蔬濬現亦築壩　水不日工程告竣三老長年鼓枻枻中流有不同聲稱便者哉 
[章門雜紀]  
　　江西督糧道鄧蓮裳觀察蓉鏡由名翰林歴任京職外擢監司去臘丁艱卸事當卽設靈成服今年正月間德中丞盛宗師以至司道府縣各官皆往祭奠觀察至孝性成擗踊哀號依然孺子去春陳情乞養欲遂孝思上游再三慰留未及一稔太夫人卽在珂里棄養觀察未能親視含殮抱痛實深日前赴各當道辭行自德中丞以下各官均恭送慰勞如禮○新簡糧道劉觀察　爲劉毅帥胞姪劉忠武公文孫需次河南豫撫特加賞拔保薦才堪大用爲監司中不可多得之員去冬甫經起服卽蒙　簡放督糧江西都人士聞之爲之距躍三陌○州縣爲親民之官官之賢否民生之休戚繋之而門丁爲官所任使門丁之賢否官聲之高下繋之萬載縣周密菴明府前舊兩年任用門丁易某不免有指官招搖需索民財情弊去臘爲明府察出弊端卽將易某驅逐出境其餘僕隷人等亦有所更替如李太尉入朔方軍壁壘依然精采一變明府可謂善補過矣 
[珠江春浪]  
　　越華書院向歸督憲主政二月初一日李制軍委卽用縣成大令守政李大令滋然同往貢院舉行甄别生員文題子釣而不綱兩章童題綢繆牗户詩題賦得細雨足時茶户喜得時字粤秀書院向歸撫憲主政二月初二日剛中丞亦委李大令滋然往貢院舉行甄别生員文題尊五美至威而不猛詩題賦得學校如林得林字童題爲人子止於孝詩題賦得緑楊紅杏滿城春得春字生童應試者約三千有奇人才之多於斯可見○初一日督憲齎摺差弁由京回省帶有御書福字一幀制軍望闕謝恩擇吉懸掛是日適値衙參之期屬員快聽喜音莫不爭先叩賀制軍飭巡捕官辭謝概不接見○委署南海縣黃雲臺地尹潤露已於前日接印視事按地尹係江蘇人需次穗垣已二十餘載回在節轅辦理文案上年二尹欲捐升知府兩院憲皆以知府職位較崇不能屈留在署襄　文勝於是再三勸阻今雖暫綰銅符而仍在節署辦公亦可見長才之肄應矣○初四日上午時臬憲額玉如廉訪率同首府兩縣齊至營務處提出人犯數名覆訊明確恭請王命押赴法塲處决城中各營勇丁皆出隊護衛該犯等皆係緑林豪猾積案如山一旦明正典刑彼兇悍之徒庶可稍知畏懼乎○署番禺縣李子華大令之六公子與同鄉孫姓聨姻六禮旣陳百輛斯迓涓吉於初六日迎娶女家先將籢物送往大小數十擡服御之物無一不備道旁觀者咸嘖嘖稱羡不置 
[東海揚塵]  
　　烟臺訪事人云粥廠於二月初一日停放貧民日恃一盂雙弓米爲果腹之貲至此頗有觖望然亦無可如何也○烟臺地窄民惰大街小巷作踐不堪一遇雨雪之時行人皆帶水拖泥足爲之繭自廣仁堂有淸道之舉逐日派夫役糞除汅穢乾坤頓變而爲淸凈世界矣○聞之西人言天空有不正之氣自西北流行經過烟臺一帶居民須防時疫傳染云云今數日以來民間多有畏寒鼻塞者得毋卽是氣所感乎謹愼起居亦消災却病之一道也○烟臺山下大東河胡三太爺廟淫祀也而愚夫愚婦偏奉以爲神明二月初二夜醵資燃放烟火紅男緑女不遠數十里而來車水馬龍一時稱盛○戒烟所剏辦有年今已裁撤蓋以沈迷於烟霞之窟者旋戒旋犯徒費貲財故董其事者移作他項善舉也○客有自登州來者言及此處盜風甚熾所最可異乾城之西南隅有城隍廟一所一夜有賊穴壁而入將神像怕衣蟒袍及衾帳之屬全行竊去嘻聰明正直这謂神旣不能驅一小偷兒尙足爲民禦災捍患乎○初三日俗傳文昌帝君誕辰烟街舊無文昌廟近有好事者擬在廣仁堂迤東度地興建 
[六橋新柳]  
　　某日有江船兩艘由杭州橫江東渡將赴蕭山行至江心忽遇狂風波濤洶湧舵師支撑不住全船沈没溺斃者數十人是亦慘矣○紗機坊夥某甲素有花骨頭之癖卜畫卜夜略無倦態去冬機業生意淸淡入春以來甲仍喝雉呼盧輸贏叅半默念如此碌碌終非生財之道不如將絨經典質以作孤注月初某日質洋三十餘元往博不料命運蹇塞一戰而北復向局中人借洋八十餘元再戰再北統計虧負四百餘金計無復之自尋短見購紫霞膏呑服而妻孥未之知也至夜分毒發面作靑色汗淋淋如珠妻詢之不答往呼鄰人某乙知其呑烟卽用肥皂抺布等煎湯灌救已無及矣至黎明竟入枉死城中咎由自取夫復何尤○紫陽山之西地本幽僻人蹤稀少二月初旬忽見燐火熒熒然乍明乍滅飄忽不定或有三五成羣者遙望如星光但見者無不患病故切戒夜行不敢仰視附近有葉姓者年四十餘購雙響一枚懐之而去至三更見光從地下騰起高約尺許作深緑色愈聚愈多目力所至不能細數甲持雙響對燐火燃之霹靂一聲震動山谷光遂黯然自後不復有見者 
[示禁出洋]  
　　代理上海英美租界會審分府宋爲出示曉諭事奉升授浙江按察使蘇松太道憲聶札開光緖二十年正月初五日奉南洋通商大臣劉札開准總理各國事務衙門咨開前准兩廣總督咨稱澳門地方不准各國招工久有明禁本年八月内澳門有人張貼街招稱巴西國招人承工由德國地打杜士輪船裝運出口請飭查禁等語查巴西招工章程本衙門未與開議該國不應遽往澳門私招華工卽各國輪船亦未便遽行裝運華工前往巴西當卽電告巴西查禁並照會德國紳大臣請飭各口領事查禁在案兹又准總稅務司函稱現聞有一二船欲往澳門載運華工出洋等語除由本衙門知照各國駐京大臣轉飭各口領事查禁外咨行轉飭各口關道查照曉諭等因到本大臣承准此札關遵照辦理等因到關奉此除出示曉諭並分行外札飭遵照一體曉諭查禁等因到廨奉此除飭差查禁外合行出示曉諭爲此仰諸色人等知惫爾等須知巴西招工未曾開議勿爲私招遽往致干禁令毋違切切特示 
[太史拜客]  
　　雲南副主考吳太史嘉瑞差竣後請假回籍迄今假期已滿回京覆命道出滬江在長發棧小駐行旌昨日淸晨命駕至各衙門拜會 
[大令宴賓]  
　　日本新任駐滬總領事大越君成德於昨日午後三點鐘時偕副領事山座君圓次郎繙譯官加藤君義山乘興至縣拜會黃愛棠大令大令設筵欵待羅水陸之珍盡東南之美直至崦嵫日墮始盡歡而散中東輯睦於此益見 
[諭禁纒擾]  
　　浙江海運滬局總辦於昨日函致縣署略謂浙江漕糧來滬交卸向在招商局東棧該處鄉民往往俟糧到時强作小工多方纒擾請爲傳諭禁止黃大令閱函之下卽飭値日差恊同該處地甲傳諭各鄉民如浙糧到滬毋許任情纒擾致干提究値差已遵諭下鄉向各鄉民傳諭一體遵照矣 
[研訊行兇]  
　　行兇被逮一事昨已列諸報章兹悉受傷乾實姓李名福林昨日英讞員宋通刺旣升堂顧阿六何瑞福黃四福三包探將李阿福田錫奎等五人解案同禀稱小的等查得福林充當丐頭阿福亦江河流丐之首素有嫌𨻶屢肇釁端是日阿福紏同田及陳阿小張雲其董二福陳阿榮等人尋見福林互相打架田手持鐵尺陳高擎木棍將福林足踝腰助等處撃傷勢甚沈重現在某處醫院敷治不能投質阿福及田均曾在江湖上犯案阿福供稱小的係金陵人福林混名猪狫李福林積欠小的之錢向索不還反敢毆撃事與田等無干田供稱小的係蘇州人阿福與福林口角爭毆小的等曾從旁解勸阿小及張董同供稱小的等皆上海人實未助兇阿榮供稱小的係蘇州人與福林阿福爲友伊等爭毆時小的曾爲之攔阻三探又同禀稱田前曾犯事受笞阿榮遞解回籍餘人亦皆乞丐中之流氓有案呆查通刺飭將一干人交三探帶回視福林傷勢如何於下禮拜二覆訊核辦 
 
 

Page 4

 
 
[兇手成擒]  
　　亦斃泰安棧接客夥朱阿萬案内之兇手厲三煤炭阿三牛角寳生等在逃未獲經黃大令飭差嚴拿各棧主亦願出賞洋飭人四處尋緝迄無蹤跡前日有人知牛角寳生匿跡川沙地方原差得此消息立卽馳往果於川沙境内遇見遂帶至縣署禀明大令飭令交差暫行看管 
[賭風未絶]  
　　滬南竹行弄木行公所後面有無賴之徒開塲聚賭前晚忽來小流氓十餘人欲索陋規以飽嚢槖有向當提船埠頭之某甲與在某署當差之某乙挺身而出不容染指流氓不肯低首降心遂致兩相爭擾相持許久後經人從旁理勸始默爾而息禁賭雖嚴終不敵犯賭之衆豈法令亦有時而窮耶 
[戲塲用武]  
　　前日有關東帮永豐會諸人在美租界北河南路天后宮演劇酬神牲醴旣陳笙簫閒作梨園子弟粉墨登塲一曲霓裳引人入勝紅男緑女遠近來觀有寍波人某甲身如長狄僑如貿貿然植立臺前在後者皆被其遮蔽某乙揮令他往甲不允口角之下馴至揮拳後經諸人婉勸再三始各悻悻然散去 
[上海巡局瑣案]  
　　梁唐氏扭李周氏至滬南高昌廟巡防局控稱小婦人與李周氏唐梁氏往比鄰陶某家中吊喪同座飲酒各談家務一言不合遽啓爭端小婦人被李周氏肆意毆打唐梁氏不忍坐視爲之解勸反被李周氏取利刃刺傷厥手痛極臥地不省人事李周氏指爲裝腔圖詐復向頭顱及腿上猛刺共傷三處李周氏急欲逃避被小婦人扭住送案請懲唐梁氏倩人扶掖至案所訴相同局員魯二尹騐明受傷之處尙無大碍命帶李周氏到案問曰爾與唐梁氏究有何仇李周氏一味抵賴二尹曰本應送縣請辦幸唐梁氏傷勢尙輕念爾一味苦求從寛發落喝令鞭肯二百下具攺過切結再向唐梁氏點香燭报禮代爲醫治李周氏遵斷而退○滬南開設雞鴨行之秦某前日扭衣履翩翩之某甲至巡防東局控稱職員坐東洋車至小東門停歇悮與甲撞被甲將所穿皮馬褂扯破向論不服請爲訊斷甲供伊將髪辫扭住有關顔面故亦將伊扭住悮扯馬褂局員王二尹斷令甲出洋賠衣爲鹵莽者儆 
[法界捕房紀事]  
　　昨禮拜二繙譯官祁理恒君以别有要公飭价持名片咨照捕頭及讞員葛同轉停訊一期○八仙橋左近小飯店主某甲以某乙欠飯錢七百餘文又來賒欠不允所請以致忿爭一失手間撃破乙之頭角適有巡街捕至遂一併拘入捕房捕頭飭將乙舁送仁濟醫館求治醫生云須閱二禮拜方得就痊捕頭乃令將甲押候堂期解請葛同轉訊究○丙丁二偷兒各竊得靑菜一擔行經八仙橋經巡街捕拘入捕房捕頭命械至十點鐘時開釋○小竊某戊在英租界竊取杉木板一片肩荷過橋經巡街捕拘入捕房捕頭命押候解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紀周烈女]  
　　女子之義從一而終一與之齊終身不攺此指已過門而言也若　　門　守　　　僅見况　身殉之乎　　而　女事有足異焉烈女名仙姑年纔十九係湖北高城鎭周茂才易詳之女幼憑媒妁許字同鄉雷氏子雷肄業芸窗常效董仲舒之下帷目　窺　近以摽梅迨吉將爲百兩之迎詎意彩鸞未迓磨蝎先臨疾病淹纒誦讀遽癈顔回不祿長吉嘔心女一聞噩耗神魂若失飲食頓减　以身殉一日周夫婦有事他出女乘間釋吉服穿麻衣入房自縊而斃及周夫婦歸家撫屍大慟雖憫其癡宋嘗不重其志也一時鄰里哄傳咸願傾嚢阻助共集靑蚨百餘緡代備衣衾棺木從豐殞殮並招羽士建齋三日又以紙竹紥成全副裝籢如嫁女然先遣人致意於雷雷欽其貞節願舁女棺與子合葬選族中兒爲嗣以承香火屇期以鼓吹一部牌匾旗傘數事至周家迎棺嗣子擗踊哀號戚里鄉鄰迎送者不下數百人沿途觀者人如蟻集無不嘖嘖贊嘆合葬後卽將嫁籨付之一炬供木主於室欵待送者而散當迎柩時鄰村有二豕擲躅在後若送葬然　穸旣安繞家三匝始昻首哀鵈而去見者以爲女之精誠可以感格豚魚云 
[倉帥札調辦理海運委員銜名單]  
　　同知趙文粹通判吳亦琳知縣王寳光吳貽孫劉紹傳王玉珂州判隷誠府經于占鰲王志范　昌煕縣丞象銘李振鈞韋宗渭振海巡檢陳國榮吏目郭念淸教職王恩綬温迎禧周鳳標梁佩張大仕靳向明鄭述李洪王鳳圖張體信解樹桂王育桂陳蔭趙樞杜瑞張慶森　增文盧煜呂望端李思瑞廉棨張福堂靳寳忠李德鈞田斌藻麟趾祁彭年程　張兆鈞王樾　鼐先康林桂王王麒唐後賢趙宗抃查凌璞恩順馬湘白方璞王書香甄永齡劉鍾嶲高作賓畢觀漳曹錫爵　秉楨孫德華常楷胡其傑傅曾愷孫温張獻 
[買肉啓釁]  
　　九江訪事人云武生周旭在東門内八角市地方屠豕爲業聛聣一鄉初八晚有德安縣考生李某購肉半斤因搭骨太重齗齗然與之爭論屠忿然作色曰文章也有狗屁猪肉豈得無骨頭乎李聞而不平棄文用武適中屠之眼眶屠大怒命將門掩上喝令衆　將生綑綢加以毒打有鎭軍委巡街道之李千戎國華胡把戎殿動過此喝令開門放出屠不量衆考生　興問罪師將門打開其時德化縣薛明府城守營及後營楊潘二君保甲局林委員捕廳朱少尉已有所闻飛馳而至臨塲彈壓明府當將考生釋放飭差帶屠回署聽候訊究屠每亦受損傷有謂係屠裝傷抵塞者有謂爲考生所毆乾有謂係自已撞傷者想薜明府斷案素稱明决必能無杜無縱也 
[英界公堂瑣案]  
　　某號華捕禀稱昨夜積竊王阿寳在徐桂生家掘洞而入竊取縐紗皮袍一件及出外經小的阻獲人贓解送案下徐訴請領贓王供稱小的係甯波人犯竊該死尙乞施恩宋通刺判令管押半年贓給　主領去○三百六十三號華捕禀稱陳阿根刨開西門外義塚上所厝小棺剝取死孩衣三件携至租界中求售經小的拿獲送案請懲陳供稱小的係上海人年二十六歲落魄無聊流而爲丐孩衣在路拾取不敢刨棺還求老爺格外恩宥宋通刺飭移送上海縣請黃大老爺究辦○包探唐靑山禀稱怡和洋行管棧人鄭阿喜携繡帶等物求售未成旋卽付質小的查得棧中失去顧繡一箱値洋銀七百元當阿喜行竊時有管棧之鄭阿元陳初發與聞是以一併拘拿送案尙有綢縐衣服十件亦是竊贓今已吊出知照棧中執事人鄭阿亭認明據阿亨言已調處明曰今日不願到堂是以祗將人贓送案副捕頭禀稱此係存棧之貨伊等私行出售理合究懲阿喜供稱小的係廣東人在怡和棧執役贓由阿元託售阿元供稱小的亦廣東人去冬見更夫竊取繡貨查得積存已久無人來出因思携出變錢陳供稱小的亦廣東人惟知此係多餘之貨宋通刺飭一併送請廣肇公所董事查核贓存捕房待失主措償當本然後領回○劉全郡訴稱小的係江北人　曹宏濟索錢不付反被兇毆以致傷及面頰且有姜小榮助之逞蠻是以報捕拘案曹供稱小的亦江北人在治下當車夫欠錢數十文約日交還伊不依從致與口角姜供稱小的等皆係同鄉解勸則有之並不隨聲阿和宋通刺判令將曹管押十日姜管押三日○某號華捕禀稱陳意金在招商局碼頭扛貨碰傷沈鴻全以致打架傷及眼角醫者言須閱兩禮拜方呆漸瘥今將陳解送案下陳供稱小的惟無心誤碰而已不敢行兇宋通刺飭押候沈傷痊核辦○包探張阿五禀稱吳胡氏投捕房報稱女兒林弟年十一歲去提十二月某日被沈丁氏由蘇州誘至上海倩劉文山售入廣東人家得身價洋銀七十元請爲追究捕頭命小的將沈丁氏及劉一併拘送至案沈丁氏供稱小婦人不敢誘售人家女兒劉供稱小的並不知女孩誘自吳胡氏家是以爲之介紹宋通刺飭分别押候覆訊核辦○某號華捕禀稱小的見方阿金王阿三陸阿虎等人均在北河南路天后宮前設攤擲骰賭錢是以連賭具送案方王陸同供稱小的等皆係初犯以後不敢若此矣宋通刺判令各管押一禮賭具存候銷毁 
 
 
 

Page 10

 
 
   
 
 

Page 11

 
 
   
 
 

Page 12

 
 
宮　抄○　　三　　前○禮部尙書崑等奏遵旨議奏摺○江撫德奏揀補知縣摺○二月初六日工部鴻臚寺正白旂値日吏部引見六十三名○敬信謝補進内大臣恩○溥侗謝前引大臣恩○澍貝勒請假五日○召見軍機汪鳴變廖壽恒○○禮部等部禮部尙書臣宗室崑岡等謹奏爲遵旨議奏事光緖十九年十一月十八日准軍機處交出軍機大臣面奉諭旨御史安維峻奏順天鄉試塲内傳遞之弊爲之綫索者名曰道子請責成管號委員如能拿獲傳遞之人請分别給予實缺升階至頂替之弊請責成出結京官親赴塲門識認向專司稽查大臣投籧職名等語著禮部按照所陳各條核議具奏欽此欽遵鈔錄原奏交出到部查原奏内稱訪聞本年順天鄉試傳遞之弊爲之綫索者名曰道子外而巡查兵役内而水夫號頭俱因賄賂聨成一氣初九日黎明卽將題紙傳出送與附近考寓包攬放槍之人該攬頭豫先呼朋引類均在考寓守候題紙出各拈一道作完者領銀一封而去後由攬頭將詩文交與道子手夜間更深人靜時潛行越墻凡受賄之兵丁多爲瞭望因此毫無忌憚出入闈墻履若平地越墻後分給同惡相　之水夫於號門外上水時暗中交與號頭卽濳送某號又編爲暗號以防假冐錯誤買傳遞者見其暗號相符收訖卽付以銀錢等票　道子假充書差於龍門散卷時卽先知京人爲某號第幾號也欲防此弊宜責成管號委員等語禮部查例開鄉會試塲應派撥營官兵丁晝夜巡查如有隔墻傳遞等弊除作弊者從重治罪外將巡彈官議處又順天鄉試及會試外塲御吏於頭二三塲每夜在外圍墻更番巡查倘派出員弁兵役不認眞查緝該御史卽嚴叅辦理如御史未經查出致有漏洩題目傳遞文字等弊並將御史交部議處又京師貢院甬道兩旁安設栅欄各派委員等守其水夫雜項人役俱不准輕越檔木私相授受又鄉會試應用號軍每十名以一人爲號頭均在號供役倘有代作傳遞等弊事發將該管官治罪各等語是鄉會試棘墻外原有派撥兵丁巡察傳遞漏洩等弊並由外塲御史稽查督率其塲内水夫號軍人等亦例有約束章程若如該御史所奏近年鄉試竟有包攬放槍之人賄囑巡查兵役及水夫號頭等聨成一氣越墻傳出題紙及傳遞詩文入號實屬不成事體嗣後除外塲巡察應仍責成甎門御史及棘墻科道嚴督兵丁認眞巡緝其塲内水夫號軍人等由該監臨等嚴加約束外並由該監臨遴派妥實委員於呼項夫役勾通傳遞等弊隨時嚴密查察倘有不遵約束及形跡可疑之人卽行嚴拿究辦以期弊除風淸至原奏稱管號委員如能拿獲傳遞之人准儘先卽補實缺其實缺人員准予升階並能揭出鄰號串弊之委員亦照此行倘通同作弊别經發覺以大辟論等語吏部查定例科塲傳遞換卷　在巡彈如巡彈官有失查夫匠軍役書吏家人舞弊者降一級留任公罪明知故縱者革職受賄者交刑部計贓治罪俱私罪其監臨提調監試等官失於查察如巡彈官應革職者降二級調用公罪應降留者罰俸一年公罪等語臣等查管號委員亦有巡彈之責於夫役人等傳遞舞弊嚴拿懲究本係應辦之事例無准　議叙明文該御史所奏係爲嚴杜塲弊起見自應分别核議以資鼓勵擬請嗣後順大鄉試塲内管號委員於本號夫役人等有傳遞等弊如能立時查拿究辦每次給予議叙一級儻能拿獲鄰號傳遞人犯未補實缺人員准給予本班儘先補用實缺人員准予應得升銜如班次升銜已無可再加每次攺給予議叙加一級統俟刑部審擬罪名定案後知照到日再行核給獎叙儻該委員冐功妄拿激放事端仍由該監臨從嚴叅辦至夫役傳遞舞弊委員明知故縱例應革職儻通同受賄例應交刑部計贓治罪定例已嚴請仍照各舊例辦理毋庸再議又原奏内稱聞本科進士舉人頂替入塲者七八人定例出結官有在塲識認之責近來視爲具文並不一去識認遂致頂替之人明目張瞻公然闖入嗣後凡出結官均向專司稽查大臣投遞職名該考試衙門豫將出結官職名造具一册送稽查之人以便照册騐收職名如無故不到者指名揭叅等語禮部查定例順天鄉試士子投遞識認官印結應於點史册内逐一註明並由各該處將出結各員另開名單知照點名御史查核又光緖十九年十一月臣部議覆給事中唐椿森條陳科塲積弊摺内請嗣後應令出結官於開點時將職名呈遞外塲御史卽在點名處逐名識認如有不候補點事畢先行散歸者除　所保結試卷扣除外仍將該出結官職名送部議處等因在案所有出結官呈遞職名之處業經奏准令其於外塲御史點名處呈遞其專司稽查大臣卽可隨時查取稽核應毋庸再行呈遞以免重複又原奏内稱士子不守塲規咆哮讙呼拆毁號門甚至戟手辱駡監臨聞近來此風更甚爲監臨者避辦理不善處分從未懲辦一人似應寛其處分俾得認眞整頓等語禮部查例開士子入塲接卷後各歸號舍不許私出栅欄如有鬨聚多人紊亂場規者將爲首之人照例懲辦又順天鄉試士子領卷入號封門後監臨監試等分叚入號親查如監臨查號不力責成監試監試查號不力責成監臨互相指叅各號士子如有紊亂卽行扣除其挺身肆鬧者照例治罪等語又光緖元年奉上諭鄉會試爲掄才大典理宜嚴肅乃近來士子往往不守塲規出號喧閙實屬不成事體嗣後知貢舉監臨彈壓大臣等務當申明舊章認眞整頓如有各項弊端卽著照例辦理欽此又光緖四年上諭御史李鴻逵奏請整頓鄉試塲規一摺鄉試爲掄才大典條例綦嚴應試士子自宜謹守塲規恪遵功令若如所奏近年各省鄉試士子任意亂號順天鄉試在塲竟有士子拆毁號栅往來喧閙等情實屬不成事體亟宜認眞整頓嗣後順天及各直省鄉試著監臨及順天府府尹各該督撫申明舊章嚴行曉諭如有不遵約束者卽行分别查辦等因欽此欽遵各在案是士子不守塲規例禁綦嚴監臨等總司塲務豈得避辦理不善處分不行懲辦嗣後應由該監臨等懍遵疊次欽奉諭旨查照定例認眞整頓遇有鬨聚喧閙情事卽從嚴懲辦以肅塲規至所請寛其處分之處吏部查監臨等整頓塲務是其專貴倘有辦理不善自有應得之咎至士子紊亂塲規所有各學教官及學正學錄等这例應由該監臨等分别查叅如有不遵約束鬨聚喧鬧情事該監臨果能嚴行懲辦照例查叅自可免其處分倘有瞻狗容隠等情别經發覺仍應照例懲處所請寛其處分之處應毋庸議再此摺係禮部主稿會同吏部辦理所有臣等遵議緣由是否有當謹恭摺具奏○○頭品頂戴江西巡撫臣德馨跪奏爲要缺知縣需人揀員請旨補授以資治理恭摺仰祈聖鑒事竊照吉安府屬之龍泉縣知縣劉昌獄病故經臣恭疏具題所遺龍泉縣知縣係繁疲難三項相兼要缺例應在外揀選調補必得精明幹練之員方足以資治理臣與藩臬兩司在於通省中簡知縣内逐加遴選實無人地相宜合例堪調之員亦無勞績應升人員惟查定例各省知縣如係奉旨命往及督撫題明留於該省候補並軍務出力以知縣補用者無論應題應調應選之缺准該督撫先儘酌量補用又奏定章程内開知縣題調缺内仍令該督撫照例於現在人員内揀選調補如果實無合例堪調之員准以奉旨命往及曾任實缺候補並進士卽用人員酌量補用其軍營保舉初任人員概不准請補又嗣後除現任知縣人員例准繁簡統補外其由例應升知縣之實缺佐貳及實缺京員因勞績保舉知縣歸候補班人員准作爲曾任實缺繁簡統補各等因兹查有分發江西歸候補班補用知縣任國銓年四十二歲江蘇宜興縣人由附貢生在浙江晉豫賑捐局報捐知縣指省分發江西試用並加同知銜嗣在江蘇滇捐局報捐分缺間補用並免試用蒙欽派王大臣騐看領照到江嗣遵海防例報捐分缺先補用羹免試用復加捐新班先補用題補星子縣知縣於光緖十三年二月初八日到任調補南城縣知縣奉准部覆於光緖十五年三月十七日具奏奉旨任國銓依議調補等因欽此欽遵奉行在案十五年五月在任聞訃丁母憂回籍接丁父憂服闋由京起服遵例呈請分發江西原省歸候補知縣班内補用蒙欽派王大臣騐看八月十三日引見奉旨著照例發往欽此領照起程光緖十八年九月十七日到江西曾任繁缺毋庸試看甄别例應繁簡統補該員年富才明辦事勤敏以之請補龍泉縣知縣酌量才具實堪勝任據藩司方汝翼臬司福裕儈詳請奏前來合無仰懇聖恩俯准以任國銓補授龍泉縣知縣實於地方有裨如蒙兪允該員係候補知縣請補知縣銜缺相當毋庸送部引見亦例不覆計叅罰謹會同兩江總督臣劉坤一恭摺具奏伏乞皇上聖鑒訓示再此案藩司於光緖十九年十一月二十八日出詳合併陳明謹奏奉硃批吏部議奏欽此 
 
 

Page 13

 
 
[光緖二十年二月初七日京報全錄]  
　　宮門抄○諭旨六道錄前○給諫王奏特叅疆臣縱吏每民欺罔行私摺○御史安奏請愼重舘選摺○又奏請整頓城務片○直督李奏輪船招商局報効慶典經費摺○江撫德奏委解减平减成銀兩片○陜督楊奏據情代奏摺○又奏委署知縣片○又奏飭總兵赴任片○又奏嘉峪關第三十四結徵收稅銀數目片○直督李奏開平礦務局報効慶典經費摺○江撫德奏　署道員印務摺○皖臬員奏恭報接印日期摺○湖督張奏委署知縣片○護浙撫劉奏甄别教職佐雜人員摺○又奏查明止忙錢糧已未完數目摺○二月初七日内務府國子監正紅旗値日吏部引見二十七名○孫家鼐假滿請安○侍衛處奏派保和殿　試之王大臣派出頭班瀅貝勒大額駙希朗阿車林巴布文樸二班端王煕凌阿漙博依勒洪阿良泰○工部奏派勘估内倉工程派出敬信○内閣奏派稽察本章派出祥霖○景運門奏派紫禁城内値年派出德隆○又奏派專操之大臣派出賡音布○掌儀司奏十一日祭奉先殿漙僎行禮○召見軍機容貴克們泰鳳鳴皇上明日用膳辦事後進内入齋宮○○兵科給事中臣王會　跪奏爲疆臣縱史毒民欺罔行私亟宜澈底根究以淸吏治披瀝陳情恭摺仰祈聖鑒事竊維察吏之道在於安民吏循則民安吏蠧則民困未有陷民於死亡而猶可稱吏治者也昨臣恭閱邸鈔見有山東撫臣福潤陳奏一摺云歴城等八州縣濵河村莊遷徙完竣並請酌保出力各員按照河工異常勞績請獎等語臣不勝駭異夫福潤之請獎以在事各員之著有微勞也在事之有徵勞以辦理遷徙之善也辦理之善與不善以遷徙之民安與不安也今姑無望其善也卽僅求其無罪而亦不可得如所云　州縣者其餘七州縣臣不知其詳未敢臆斷第就利津一縣論之罪已莫能贖矣利津迤北濵海昔年本爲斥鹵之地素無居人因近年以來海潮不常泛溢加以數年間河水灌漑　有淤出可耕之田其實潮汐長落不時甚屬可虞並非樂土况地本苦寒牛馬與人多有凍斃卽　業捕魚　户莫不視爲畏途乃前任利津知縣錢鏞縱利津汛官王　柱將臨海逼近素無業主被潮之地安插災民而以離海稍遠　有業　游出可耕之田大半奪爲已有盡租與殷實之家利其租稅居爲奇貨遂創爲可遷之說以欺上憲福潤不察其眞僞被其愚蒙驅民赴海民未種地先索稅租每畝制錢二千餘文及千餘文不等通共約計二萬餘千盡飽私嚢惟科徵比視尋常地丁尤急以故離海窵遠之地不敷安插　置災民於下游海滣之處所領藩庫銀二萬餘兩本爲災民稱房買牛之用乃筲稍與民其餘盡以肥已又恐難以報銷遂逼令災民出具甘結威脅勢迫以少報多以假混眞繼以後任吳兆鑅縱役逼迫當嚴寒之時盡驅入海挽車牽牛怨聲載首燕巢幕上勢甚危岌福潤所謂依戀故王非依戀故土也畏死耳所謂不安本分非不安本分也求生耳夫安土重遷人之常情矧去虎得狼乎又况刑迫勢禁官呵吏駕鞭笞交加逮粗成村落喘息未定陡於上年十月初五日風潮大作猝不及防村舍爲墟奄斃人口至千餘名之多甚至有今日赴海而明日遂死者不死於河而死於海不死於故土而死於異鄉是木遷之時猶可冀其幸生卽遷之後民乃至於速死也乃利津縣知縣吳兆鑅佯爲不知坐視不救哭聲徧野慘不忍聞吳兆鑅猶爲其母慶賀祝壽大排筵宴令民送萬民衣傘此豈復有人心乾被災之民有輿尸赴公堂號泣者有忍氣呑聲而不敢言者又有闔家全斃而無人控告乾赤子何辜而罹此咎耶乃福潤入奏僅云六七名口其餘匿不以聞是可忍孰不可忍據福潤奏云八州縣災民悉遷在大隄外附近高阜處所今試問利津大隄外何曾建一房置一莊　此又欺罔之甚者也且錢鏞以害民之賊民爭欲食其肉福潤不惟不斥革之反超　爲歴城縣吳兆鑅行同市儈今猶晏然待遷是害民者錢與吳而使之害民者則福潤也是錢與吳爲賊黨而福潤則罪之魁也而福潤猶曰袵席同登猶曰悉臻妥善將誰欺欺天乎臣生長利津見聞較確訽問來人衆論僉同亦可知其非虚謬也至於請獎之說則尤不可解何乾於害民者而賞之豈於撫民者而反罪之刑賞不幾於倒置乎據福潤酌保在事各員其尤爲卓著者楊建烈陸安淸二員臣不知辦理利津遷民時有此二人與否設或有之則其居心豈堪設想卽使二人果有勞績果堪獎叙揆之於理功亦不足蔽罪况又未必盡善耶福潤曰慈祥誰敢不曰慈祥福潤曰出力誰敢不曰出力臣恐自此之後唯諾成風脂韋相尙無復有爲民請命者矣然羣言藉藉欲蓋彌彰福潤雖善爲彌縫其如輿論之衆口何臣非知福潤身任疆圻事繁責重境内所轄耳目或有難周然比等民命所關至爲重大而猶漫不覺察若罔聞知形同聾聵其保以帥司道監守令乎且使州縣爭相效尤玩視民瘼作何究竟伏願暫停賞格確切查核勿使此輩辛邀寛典治以殃民之罪且令蠧臣奸吏稍知懲儆庶吏治有起色矣至福潤等宜如何懲處之處惟願出自聖裁非臣下所敢擬議方今河患未彈時撃宸廑若如所云辦理將何以善其後乎臣職司言路且以民命所關重大不敢知而不言因不揣冐昧是否有當伏乞聖鑒謹奏奉旨已錄○○福建道監察御史虑安維峻跪奏爲編檢擁擠太甚百弊叢生請愼重館選以養廉恥而勵人才恭摺仰祈聖鑒事竊臣維翰苑爲儲才之地今日之編檢他日藩臬督撫出其中卿相公孤亦出其中居是職者宜何如砥礪廉隅講求經濟備朝廷任使之用乃近日陜西考官丁惟提一案牽涉内監據衆供均有謀放考官等語傳之四方羣以爲羞將垂之國史永以爲戒是其有玷淸職實大負朝廷養士之恩言之可爲太息惟是街談巷議如丁惟提其人者指不勝屈但事無實據未便以傳聞之詞遽行叅奏且　人而劾之恐又非政體所宜伏思此等事何不聞有於祖宗之朝豈人才升降今昔大有不同哉實緣昔年館選人數甚少授職後不數年卽轉坊階否則亦摧外任至考差則十得六七故人人爭自　磨從無敢以他途倖進者近來館選人數倍多又丙子庚寅兩遇恩科會試留館職者愈形擁擠試差旣不能徧及館差又不能均充内升外放遙遙無期身家之計迫則苟且之情生功名之心熱則倖進之念起　而夤緣繼而打點招搖撞騙之徒由此來矣夫上智少而中材多大半介在可淸可濁之間一不自持卽身敗名裂臣竊以爲士大夫之廉恥恃朝廷善養而保全之與其嚴懲於獲咎之後何如愼選於登進之初譬之醫家療疾急則治其褾緩則治其本嚴懲於獲咎之後治其標者也愼選於登進之初治其本者也治其本則保全者大矣本年恭逢皇太后六旬萬壽慶榜特開觀光者衆館選人數聖心自有權衡非臣下所敢妄參末議若正科館選似宜酌减人數俾後來漸次疏通爲編檢者知遷摧有日各自愛惜名節將淸貴之途不至轉爲濁賤高潔之品不致流於卑汅在皇上愼重名器卽以澄叙官方而激勵人才之道亦行乎其間矣臣忝任言責且曾官翰林有所知而不言是爲溺職有所避而不言是爲徇私敢竭管見之愚爲正本淸源之計是否有當謹恭摺具陳伏乞皇上聖鑒謹奏奉旨已錄○○御史安維峻片再聞五城御史遇有訟案兩造未集卽有人代爲函託竊思事有是非理有曲直全在聽訟者秉公訊斷方有以折服兩造之心乃一經有力者函託往往瞻徇情面不得徑　其志縱不至顚倒是非變易曲直但使意存調停卽多含糊敷衍之處欲求明允難矣惟是函託之風相沿已久或且視爲固然而無足怪應請旨飭下五城御史破除情面遇有　託之人如係大小職官卽指名揭叅或係富商大賈卽飭拿懲辦庶幾聽訟之際公是公非曲直得以立判倘該御史扶同徇隠别經發覺卽交部議處臣爲整頓城務起見是否有當謹附片具陳伏乞○聖鑒訓示謹 
[奏奉旨已錄]  
　　欽差大學士隷總督一等伯臣李鴻章跪奏爲輪船招商局報効慶典經費據情代奏仰祈聖鑒事據輪船招商局總董嚴濚唐德煕陳獻等聨名呈稱恭逢慈禧端佑康頤昭豫莊誠壽恭欽獻皇太后六旬萬壽普大同慶率土臚歡中外臣民咸殷報効竊維招商局創辦二十餘年仰叨福庇商等獲霑微利皆由覆幬之恩欣逢壽宇宏開慈暉廣被凡兹臣庶悉在○高　厚地之中各効悃忱不遣墜露輕塵之末近閱邸鈔呼省鹽商均有報効工需之請謹擬援照公同籌備銀五萬兩藉攄頌祝之殷由督辦局務津海關道盛宣懐會辦道員沈能虎帮辦道員鄭官應等詳請具奏前來臣查該商等感戴仁施龥請報効銀兩委係出於至誠可否仰懇天恩准其報効如蒙兪允卽由臣飭令該局派員解交户部聽候撥用理合恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此○○德韾片再查每年放給文武廉俸曁雜支皮隨時動用 
 
 

Page 14

 
 
各欵應扣减平减成銀兩巢解赴部慈據藩司方汝龔詳稱光緖十八年分　庫動放及由縣坐支各欵扣收减平銀一萬七千四百五兩五錢九分一厘减成銀一萬六千一百六十三兩七錢彚同糧道移解到廉俸等欵减平銀三百二十九兩六錢三分役食减成銀二百二十三兩六錢以上共銀三萬四千一百二十二兩五錢二分一厘遴委大挑知縣汪鴻領解於光緖十九年十二月十八日起行由陸路前赴户部交收所有各欵淸册俟另行造報等情詳請具奏前來臣覆核無異所有委解十八年分减平减成銀兩緣由理合附片具奏伏乞聖鑒謹奏奉硃批户部知道欽此○○太子少保頭品頂戴陜甘總督臣楊昌濬跪奏爲據情代奏仰祈聖鑒事竊臣據新授陜西河州鎭總兵湯彦和呈稱總兵於光緖十八年正月初九日渥荷天恩補授陜西河州鎭總兵員缺是年八月交卸新疆巴里坤鎭署篆起程入關呈蒙奏請陛見奉硃批著來見欽此遵於光緖十九年正月十六日到京恭請聖安卽蒙召見叩覲○天顔跪聆聖訓陳情請假三個月回籍修墓仰蒙兪允遵卽陛辭出京三月二十九日抵籍假期已滿修墓未完復蒙天恩續假一個月期滿八月初四日由籍起程抵蘭奉飭赴任十二月十三日馳抵河州准前署總兵沈福田移送欽頒同字三十七號陜西河州總兵官銀印一顆並文案卷宗前來總兵遵卽恭設香案望闕叩頭祗謝天恩卽於是日接印任事訖除恭疏題報外伏念　兵一介武夫毫無知識前次月支權篆未報涓埃兹复簡命特膺尤深悚惕查河州爲省南最要之區總兵有整飭戎行之　舉凡訓練巡防均關緊要自維檮昧懼弗克勝惟有殫竭血誠督率將弁認眞操防以期仰答高厚鴻慈於萬一所有總兵任事日期並感激下忱懇祈據情代奏恭謝天恩前來理合恭摺據情代奏伏乞皇上聖鑒謹奏奉硃批知道了欽此○○楊昌濬片再中衛縣知縣潘炳辰因痌請假遺缺查有卽用知縣楊增新堪以委署署泰安縣知縣鄭業啓前因調廉遺缺查代理該縣候補知縣王兆鼎堪以攺代署理新選平遠縣知縣葛堯欽堪以飭赴新任各專責成據藩臬兩司會詳前來除批飭分别給委外理合附片陳明伏乞聖鑒謹奏奉硃批吏部知道欽此○○楊昌濬片再新授陜西河州鎭總兵湯彦和現已由京艱旋到省應卽飭赴新任以重職守除檄飭遵照外謹會同陜西固原提督臣雷正綰合詞附片具陳伏乞聖鑒謹奏奉硃批知道了欽此○○楊昌濬片再嘉峪關徵收關稅自第一結至三十三結銀數業經隨時奏咨在案兹據該關監督安肅道何福堃詳稱自光緖十九年八月初十日起至十一月初九日止三個月第三十四結届滿共徵收正稅銀二十兩三錢九分四厘子稅銀一十二兩九錢三分七厘二共徵銀三十三兩三錢三分一厘除提火耗银三錢九分九厘九毫實收銀三十二兩九錢三分一厘一毫造具淸册詳請奏咨前來臣覆核無異除册分送總理衙門曁户部户科查照外謹附片具陳伏乞聖鑒謹奏奉硃批該衙門知道欽此○○大學士直隷總督一等伯臣李鴻章跪奏爲開平礦務局報効慶典經費據情代奏仰祈聖鑒事據辦理開平礦務局江蘇存記補用道張翼浙江試用道徐潤候選道陳善言廣西補用道吳熾昌等禀據該公司各股商等聨名呈稱今歲恭逢慈禧端佑康頤昭豫莊誠壽恭欽獻皇太后六旬萬壽普天同慶薄海臚歡中外臣民咸願勉攄徵悃竊維開平礦務局自光緖四年奏明招集商股開辦至今十有餘年漸有規模自十三年以來始能按年派分股息凡此稍霑餘利無不出自皇仁欣逢壽宇宏　隆儀肇舉各鹽商請報効銀兩以助工需該商等公同集議謹擬援照籌備庫平銀三萬兩藉申頌祝等情禀請具奏前來臣查開平礦務局專用機器開挖地道出煤甚旺供支各兵艦輪船及各局機器製造之用近年按股派息雖獲利尙徵仍照章完稅俾助餉項實於公衆有益兹因感戴仁施恭逢盛典籲請報効出於至誠合無仰懇天恩俯准怕請俾得稍申獻曝之忱如蒙兪允卽由臣彚齊輪船招商局報効委員一併委員解交户部聽候撥用理合恭摺具陳伏乞皇上聖鑒謹奏奉硃批准其報効聽候部撥該衙門知道欽此○○頭品頂戴江西巡撫臣德韾跪奏爲委署道員印務恭摺具奏仰祈聖鑒事竊照江西督糧兼迤南撫建道鄧蓉鏡現於光緖十九年十二月初三日聞訃知親母何氏於光緖十九年十一月十三日在籍病故該道係屬親子例應丁憂經臣另行恭疏具題請旨補放所有該道篆務應先委員接署查有鹽法道裕昆老成練達任事實心堪以調署其所遺鹽道印務查有候補道賀元彬才具穏練辦事勤能堪以署理除分檄飭遵外臣謹會同兩江總督臣劉坤一恭摺具奏伏乞皇上聖鑒謹奏奉硃批吏部知道欽此○○安徽按察使臣員鳳林跪奏爲恭報微臣抵皖接印任事日期叩謝天恩仰祈聖鑒事竊臣欽奉恩命補授安徽按察使十月間遵旨到京仰蒙召見二次聖訓周詳莫名欽感陛辭後束裝起程由陸路取道淮揚南下於十二月十一日行抵安徽省城奉督撫臣會札飭赴新任十三日准署臬司丁峻將安徽按察使印信文卷委員移交前來遵卽恭設香案望闕叩頭謝恩祇領任事查皖省係江淮要區臬司爲刑名總匯明刑所以弼教執法尤貴平情察吏方能安民率屬必先正已以及詰奸剔蠹时方關係匪輕如臣駑駘懼難勝任惟有恪遵訓誨勉竭愚誠隨時禀承督撫臣認眞措理毋稍疎虞以冀仰答高厚鴻慈於萬一所有微臣抵皖接印任事日期並感激下忱理合恭摺叩謝天恩伏乞皇上聖鑒再臣經過淮揚安徽一帶二麥普種民情安謐堪以上紓宸厪合併陳明謹奏奉硃批知道了欽此○○張之洞片再鄖西縣知縣吳國恩因病請假回省就醫所遺該縣印務亟應委員往署以重職守查有本任嘉魚縣知縣趙永淸樸實謹愼治理詳明堪以署理據布政使王之春按察使陳寳箴會詳前來除檄飭遵照外謹附片具奏再湖廣總督係臣本任應毋庸會銜合併陳明伏祈聖鑒謹奏奉硃批吏部知道欽此○○頭品戴護理浙江巡撫布政使臣劉樹堂跪奏爲年終甄别教職佐雜人員循例恭摺仰祈聖鑒事竊照每睥甄别過教職佐雜人員例於年底彚核具奏兹查光緖十九年分浙江省俸　教職共七十四員内未據赴騐留入下年甄别者七十一員騐明保薦者二員騐明留任者一員計通省教職共一百七十六缺按额應劾四五員本年各屬教職現俱循分供職又俸滿佐雜共七十一員均未據赴騐計通省佐雜二百九缺按額應劾五六員本年各屬佐雜並無叅劾據布政使趙舒翹署按察使王祖光會詳前來臣覆核無異除仍督飭兩司認眞查察如有衰庸不職之員隨時據實糾叅並咨呈軍機處曁吏部查核外理合循例恭摺具奏伏乞皇上聖鑒謹奏奉硃批吏部知道欽此○○頭品頂戴護理浙江巡撫布政使臣劉樹堂跪奏爲查明浙江省光緖十九年上忙錢糧已未完數目恭摺仰祈聖鑒事竊照浙江每年徵收地丁等欵錢糧例應按忙截數奏報關屇光緖十九年上忙截數之期經臣於藩司任内查明光緖十九年分浙江省額徵地丁並存留等欵共銀二百四十一萬七十四兩零内除富陽等縣被水免徵外實應徵銀二百四十萬三千一十五兩零計上忙應完一半銀一百二十萬一千五百七兩零已完銀六十五萬五千五百九十五兩零未完銀五十四萬五千九百一十二兩零又預完下忙銀一萬一千四百九十二兩零又額徵屯餉起存銀一萬七千九百四十七兩零内除杭嚴台州二衛所被災豁免外實應並銀一萬七千三百八十七兩零計上忙應完一半銀八千六百九十三兩零已完銀七百四十九兩零未完銀七千九百四十四兩零並將光緖十四年起舊欠地丁屯餉新舊耗羡南米曁糧道衙門漕曰錢糧已未完各數分晣開摺詳奏並聲明漕白錢糧仍照原額開列本年各縣荒蕪田畝應扣蠲免銀兩俟定案後另行開報其外賦項下未解各欵銀兩均於咨部册内分註等情到院前撫臣未及核辦因病出缺留交前來臣復核無異理合會同閩浙總督臣譚鍾麟繕具淸單恭摺陳明伏乞皇上聖鑒再光緖十四年以後灾歉案内未完緩帶各項正耗銀兩前經聲明不復開列以免煩瀆在案兹查間有續完銀兩均於册内詳叙咨部查照合併陳明謹奏奉硃批户部知道單併發欽此 
昨接到二月初六初七等日京報先行照登尙有初四初五等京報一俟接到再行補錄[  本舘附誌]  
 
