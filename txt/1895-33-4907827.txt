# 1895 - 33 - 4907827

 

Page 1

 
 
[重印左文襄公奏疏出售] [  圖書集成局啓]  
　　左文襄公奏疏三十八卷提督羅公大椿編文襄以孝廉從戎榮分茅土勸業之盛文章揜焉然續其奏疏則指陳事勢曉暢條達　　　　公　　忠誠無多讓原序所謂如長江大河一波未平一波復起其妙處得古人之大洵不誣也本局前曾排印購者爭求不日告罄兹復重印出售紙　　釘均格外加工惟所印不多每部碼洋四元賜顧者請移玉三馬路申報舘申昌書室各埠申昌購取可也此佈　 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印成裝釘亦極華美卷首冠以銅板繡像百數十幅每回又增　畫圖二幅誠可盡善盡美髮憾無遺者矣兹已告成每部分裝十二册碼洋一元五角如欲躉購請移玉申報館帳房面談可也 
[續錄和倭統策]  
　一曰開礦租以抵償項也中國物產之盛中於地球卽地產之富亦甲於地球西人嘗謂中國藏富未洩大可有爲誠非虚語則今日者中國正可以借地利以充國庫化無用以爲有用擬定和議之後不妨指明某項償欵以某處礦產作抵假以租賃之名任於該處開取五金煤礦或利盡而止或稍與年限如此則於中國不利之中亦有數利存焉近以濟目前國庫之虚變土石爲金銀利一也遠以爲將來中國大興礦務之兆利二也煤鐡二項中國多購自外洋今取之本地則轉運可省利三也開礦所用工作之人大半陬材本地則該處貧民衣食有資利四也所患者倭國内羅掘已空洋債纍纍有朝不及夕之勢則所求正又恐不在是矣一曰輕壤土以重國勢也中國今日之患豈在土地之不足哉在國勢不張民窮財盡權利外掣此正今日中國之大患也嗚呼國事至此尙安用諱區區愚忱欲於和倭萬不能爭萬不能損之中尤以棄輕就重爲當務之急盖國之有勢也猶身之有元氣也土地其肌膚也肌膚傷猶可以立身元氣損不可以爲人我朝疆宇宏廓遠過前代邊取陬海隅之地往往虞及外人佔踞然而非所重也國勢而已一曰處高麗以昭公便也高麗爲中國藩屬千百年於兹矣普天率土誰不聞知乃倭奴忽起而爭之爭之不能也私之尤不得也况北界强鄰耽耽虎視所以不遽肆其鯨吞者不欲戎首自居也今當與倭奴約令其交出高麗仍隷大淸管轄而亦准倭奴得保護之權預聞該國政治此盖一舉而備公便者四焉一所以存中國之體二亦已遂倭奴之志三所以延高國之祀四所以遏强鄰而安大局也一曰代索費以償英船也萬國公法兩國雖有兵端而未經宣戰則别國仍得通融往來載兵運餉不爲違禁若於此時遽被攻擊則論以海盜重罪罰償巨欵不從則各國可以羣起而攻以兵逼　立法如此森嚴不謂倭奴猶敢顯然違犯於未經宣戰之前乘人不備遽於牙山洋面擊毁借運華兵之高陞商輪一艘又槍斃西人十數名是倭奴之滅理逞强有大不容於公法者我知英國家於此事必不干休將俟中倭輟兵之後重申公法以議罰賠而警無禮特是該商船及被難諸西人旣爲華人辦事而遭殘書雖態有由歸而以情理論之我國家亦宜助其辦詰代索償項敦歐洲之交誼存大國之體統奉使者於此正不必畏事而示弱也一曰淸疆界以杜侵占也我華方輿之學疆域之書本無憑證者多而中外界務則尤甚焉往往不識東西漫分交界粗繪河海遽訂約章事隔數年則更影響模糊稽考無從當時以草率了事後世更以訛傳訛甚至蠶食多方而無覩割地千里而莫較一受欺於强鄰之僭侵再受誤於庸員之蒙蔽而中外界務乃有不堪問聞者俄之於西北英之於西南其尤著焉習以私刻圖說擅　界牌爲拓地上策其蒙我不已甚乎夫不得已以讓地爲和可恥已甚乃又不能保其邊隅以啓僭侵是何說也然苟能淸定界限鴻溝分明詳繪圖說實事巡稽則彼任狡强能如我何今此中倭更約不及界務固爲幸事萬一不免則尤當以斯弊爲鑒一曰禁暴虐以安民商也兩國雖存仇隙兩國之民與商無涉也旣不得因此而存袒護本邦之心尤不得因此而興凌侮敵國之意自倭奴肇釁以來倭商倭民之旅居華邦者仍不乏人除充作奸細自蹈法網者早已明正與刑外其他則雖在我之掌握而地方官長仍能以一槪平視始終保護不輕肆擾非有所恐懼而不爲也誠以有惡必不免無罪不加刑聖世愛民如赤子其仁心有可以化蠻貊而格獸禽者乃倭奴不顧也自開戰以來我華旅倭商民之爲其束制受其擾虐者時有所聞最毒則於僭據旅順之時縱兵肆行擄掠尸積如山血流成渠焚燒街巿一條慘極天地西人諭倭雖挾聖世愛民如赤子其仁心有可以化蠻貊而格獸禽者乃倭奴不顧也自開戰以來我華旅倭商民之爲其束制受其擾虐者時有所聞最毒則於僭據旅順之時縱兵肆行擄掠尸積如山血流成渠焚燒街巿一條慘極天地西人諭倭雖挾怨尋仇然不宜於無知小民妄加茶毒斷其不爲仁義之師夫倭奴豈特大反仁義哉如此直是盜賊所不忍狗所不食者耳今當與之約兩國卽有戰爭無辜不得虐害修好後華人之旅倭者同於别國倭國家當一體保護不得稍存岐視倭人之旅華者亦如之其有遊歴寄居於租界外者則須遵華官約束犯事則須照華律懲治如此明立條約於兩國民商均有裨益誠盛世無外之義矣一曰立專條以絶後患也和議始自中國倭奴旣占得便宜則其驕横貪恣當有自深其錮疾者目下雖解兵端數年之後設又益其精銳而來則今日之和多此一舉故必得有專條載明此後中日無故不得妄啓兵端有事仍以商議爲先而尤不得有意尋釁借端生事有仍蹈故轍者則歐洲各大國均得遣使出阻議罰兵費如此訂和方得實際歐洲各國志重商務本不願東方多事則此專條必能得其簽押爲憑永息干戈長保和局盖有以制其要害也一曰明註載以防援例也甚矣泰西諸國之窺伺我華也一國沾有利益各國迭起而爭一處與以便家别處遂同其事聽之則非所以爲政爭之則又礙於成例誠哉交涉之事之難辦也夫水之流也塞之猶慮其决况授以罅漏乎今宜於條約不得已之處註明他處不得援以爲例别國不得援以爲例蓋亦消患於無形息爭於先事之一道也一曰愼約章以防陰損也中國風氣開遲人情渾樸每不欲以機械變詐之心防及鄰好而敵國則反因以爲利矣中國前與泰西各國所訂約章往往迭之於粗西人辦事本屬精密深細又益以華人之易欺也更多其變幻每於一字一句語氣輕重之間寓有深意而當時不顯也至利害顯然而事已成雖悔無及矣夫誼重邦交卽被顯見之害猶之可也乃陰損猶不得免亦可慨已倭奴步武泰西長短莫擇况其陰賊狠尤非他邦可比今與更約誠宜愼之又愼務於語氣字句之間體會入微不憚斟酌再三弊盡而害亦止謂非防微杜漸之要哉一曰必正名以存國體也夫中國上國也萬邦所仰望天下所企踵也今不幸誤於將卒戰兵不利而於一和非所願也况此次之事尤泰西各邦所耳聞目矚以爲東方一大時務者將來中倭所訂條約章程必且傳諸遠邇以先賭爲快若我中國於所書名目一不用意而妄加字樣遠方之人不能辦也不且據爲話柄以訕笑我乎則自後中國又將何以執牛耳而尊國體也况稱名一不正則所資以啓强敵之釁者正未易以一言盡矣則正名又春秋之微旨而立約之急務也此稿未完 
 
 

Page 2

 
 
[合国勸]  
　　英京來電云目下英俄法三國朝廷已諭令駐中國京師及倭國東京之使臣爲中倭兩國竭力勸和此好消息也特是倭奴跋扈飛揚無理已極我中國所簡星使已被飭巡捕頭送回不知果能聽三國之言俯首帖耳否也 
[倭事紀聞]  
　　十一月廿九號夜有無賴日民十餘人闖至居留地將一百三十一番門燈打碎旋又擁入燈打碎旋又擁入華入街其時各鋪閉門不及約有十餘家均被蹂躪當時巡街捕置若罔聞各鋪無奈聯名具禀美理事聞已照會日官不知如何辦理○十二月廿三號日本之朝日新聞載盛京省貔子窩港附近有劉振元者富人也率領其子雨田於十一月廿五號由韓人鄭永昌介紹見倭將大山獻金州城地圖一册幷金銀五百餘兩戰馬五十頭其他食物不計其數此語出自倭報本不足信借曰有之則是以食毛踐土之人甘爲通敵輸情之舉誠爲國法之所不容人情之所共忿矣○前月一號東京府募集工人一千五百名不分晝夜兼程馳赴第一軍聯隊應用由司令官　垣大尉帶領不料行至神户過船該工人等因知北地寒苦不肯登途欲與帶領官爲難該處地方官撫以温詞懾以峻法始不得已而上船 
[烟臺雜誌]  
　　烟臺信云緑營中舊有擡槍亦利器也去臘由登州解至烟臺者甚多經撫憲飭撫憲飭令工匠重新修整改換機括燃放時不須火引與洋槍同其靈捷而攻堅致遠則又過之○奇山所係大巿集也每逢三八日爲赴集之期自烟臺通商以來一至年節商農前往貿易實繁有徒已有人多地狹之患今旣將城垣修整除四門來往外别無出入之路因此更形擁擠董其事者尙其設法疏通亦地方之要務也○鄉間團防以濵海較遠亦只虚應故事而已惟烟街巡防嚴密不遺餘力宵小不能容身相率遁至四鄉各村莊爲身家性命計亦相率辦團以資捍衛○去去冬粥廠開放後就食之人比向年爲多間有奉省難民扶老携幼乞取仁槳粟者好事者問之皆係農民素有業產迫於兵燹轉徙他鄉咫尺山河欲歸不得聞者傷之○民間向來擊石取火自洋火盛行貪其用捷而價廉遂爲日用之所必需中倭搆兵以來此貨來路日少價增倍蓰民間熱火只得仍用舊法此物來自東洋者居多交兵以後運道阻滯此來貨之所以少也此項如是别貨可知知則　人之所爲適足自壞其商務而已○烟街向來寳棚甚多自海防戒嚴兵勇雲大憲下令嚴禁賭博於是呼盧喝雉一流人咸咸　跡　聲不敢以身試法矣○烟街防務布置周密惟街巿之間僅海防營一營駐防中權似覺單薄去歲杪又調到練勇一營在海防營營房駐紥以厚兵力○大東溝之役我國經遠致遠超勇揚威四戰船受傷沉没及　人敗北遁去翌日復至此處窺探將欲刦取以爲已有　以倉　不能爲力遂以魚雷擊碎詢諸東河客侣謂民船來往尙碍行駛至今仍未顯出洋面云○又前報催解某統領赴京云 
[勘視砲臺]  
　　楚北田家鎭居鄂省之下游距省會三百餘里江面逼窄山勢蜿蜒兩岸磯石　　懸崖峭壁天然險要每値洪流暴漲勢若建瓴奔流直注舟楫往來幾等瞿塘灔澦之險誠鄂省第一重門户也昔年辦理江防時曾築砲臺數座去年張香帥督鄂時親臨察看復加修築添兵駐防又委常軍門遠藻駐紥是處整頓操防不遺餘力三楚雄關當以此爲最焉鄂撫譚中丞勤勞王事雖年近古稀而精神矍鑠不讓伏波近於田家鎭老砲臺旁擇地添築砲臺數座以資聯絡去歲除夕委派糧道庫大使符君秉忠及候補巡檢曾君傳祿同赴是處估勘砲臺工程以便興工　 
[戎旆東行]  
　　正任漢陽鎭高軍門近奉兩江總督張制軍札調隨帶新募南字楚勇四營馳赴金陵聽候差委已於初四日乘坐長龍快船以小火輪拖帶順流東下兩岸砲艇哨划均升旗鳴砲恭送如儀　 
[鎗廠開工]  
　　鄂省鎗砲廠甫慶落成忽肇回祿經執事者晝夜興修冀復舊觀兹已工竣經本局委員候補府汪太守洪霆赴撫轅禀知擇於新正初三日開工　 
[武漢春燈]  
武漢每値新春各紙紥店咸以所紥魚龍人物花卉鳥獸各紙燈在巿中出售漢鎭燈巿集於四官殿至黃陂街武昌則由司門口至鼓樓門通宵達旦擁擠不開今歲又値天氣晴明遊人愈衆香閨伴侣手挈小孩遙見五色陸離莫不眉飛色舞咸以壓歲錢換得春燈歸去售燈之人獲利無算鄂俗售燈者呼燈不以其名而以活的活的呼之蓋以窮工極巧宛若生成也繡户中人聞呼活的卽知爲售燈者至矣爭以纎玉筍細數靑銅以供點綴新年半月中可售靑蚨一千餘緡爲數百家半年衣食之計亦足徵武漢居民之盛意興之豪矣 
[詳述抗捐交押事]  
　　江○寍府屬有名驢者家計百萬勸捐委員會同地方官再三勸募一毛不拔事爲大憲所聞著縣發捕廳管押此已早詳前報兹悉名驢者在金陵開張縀號並洋貸布莊分設姑蘇湖南湖北粤東粤西四川汴梁以及東三省等處殷富之名素著近因倭奴犯順軍需孔急兩江總督張香濤制軍奉到廷寄以一厘起息商借民欵諭飭署藩司胡方伯特委各員分投辦理凡深明大義者踴躍輸將固不乏人而鄙吝之徒仍不肯稍破慳囊委員至驢處再三勸導驢本係大二兩房有人傳說二房已在鄂省捐過五萬兩此間分文不允去臘底赴地方衙門控告縣尊見其語多不合擲還禀詞當卽回明上憲上憲赫然震怒縣尊回署後卽飭長隨持名片請驢昆仲到署立交捕廳管押凡有說情求保者一概不准 
[火警二誌]  
　　金陵信府河考棚口濮公館於新正初八日失愼時喬梓均不在公館而婆媳亦赴戚家僅留老媪看守門户因午炊不愼遺星火於柴草中一時烈烈轟轟不可收拾將臨河三聞廳屋盡付楚人一炬幸信河誠意聖澤以及駐紥城上之淮軍洋龍飛馳而至五城水龍次第齊集竭力灌救得未延及二進此乃不幸中之大幸是晚八點鐘後又見城北一縷紅光旋訪悉大香爐焚去瓦屋二間皆緣封家姨之惡作劇耳 
[蘇臺訪古]  
蘇城臨頓路周誠興傘鋪係周某所開去年爲其子娶某姓女爲媳光陰荏苒喜結珠胎於去冬分娩腹痛三晝夜不得產旋據穩婆云孩已斃於腹中若不設法取出恐產母亦難保性命遂將孩剖分六叚一一取出詎甫經取畢產母大呌一聲登時斃命吁慘哉○護龍街開金箔作之某甲前憑同業乙丙二人爲媒定本城某姓女爲媳已逾六載至去冬行茶盤禮計聘金媒金等約共費洋二百餘元擇吉行親迎禮詎料屆期坤宅及乙丙二媒皆效黃鶴之高翔不知去向駭極詢之鄰右僉云不知惟悉某姓之女已於四年前嫁於道前街某鋪爲媳生有子女各一長者已三齡矣蓋當時詭告鄰右謁其婦四十誕辰齋星　接路頭是以鄰右並不知有喜慶行盤等事甲得悉前情忿火中燒立卽繕禀投縣控告嘻馬　之術眞層出不窮哉 
[禁宰耕牛]  
安慶訪事人云農家全賴耕牛得以犂雲鋤雨是以屠肆私宰律有明條非愛人及物也亦曰藉以重穡事耳安省每有不法之徒私宰耕牛持肉至巿中喚售前經地方官示禁在案近以閱時旣久故智復萌遍設牛肉攤公然出賣保甲局候補道劉子榦觀察訪聞其事大爲痛恨諄諄曉諭遍貼通衢如敢故違重懲不貸 
[淛水春聲]  
　　杭州訪事人云元日淸晨祥雲舒捲瑞靄迷離已午之交細雨溟濛芳塵潤遍次日銅鉦初挂萬里無雲初三　曉風收暖吹面不寒入夜略有閒雲初四日黎明水雲潑墨朔風砭肌至午初始放晴光吳山之上自初二初至初四遊人如蟻茶坊酒肆以及小本營生者莫不利巿十倍云○客歲冬防嚴密夜間復添派更夫逐叚巡邏擊竹之聲通宵不絶大街小巷二更以後一律扃鎖栅門行人往來由栅夫查明始准開放署臬司王心齋廉訪以更栅夫飽受風霜之苦至歲杪各給新布棉襖褲一襲靑蚨五百翼以酬其勞均歸總巡分給○通書載乙未元旦 
 
 

Page 3

 
 
喜神在東南方是日淸晨省防營兵穿號褂排隊出營由東南繞至西北循歴一周手執帥旗及戈矛洋鎗籐牌之屬約有數千人如火如荼軍容克壯○官塲傳說客臘廖榖帥至寗波巡視砲臺筆及息借一節商人均踴躍從公湊集二百萬之譜及回轅綜計除寍郡外通省十府均未得眉目云○客臘各錢鋪以洋銀易錢逐日貶價除夕每圓祗易制錢九百九十五文新正以來逐日增漲每圓可得一千六十文惟典牌與錢鋪不同自去歲十二月二十五日起至新正典贖一律每圓作錢一千二十文○賭博本干例禁杭俗新正五日内不論大家小户往往團聚賭錢初四日午後横大方伯某茶店聚集多人打牌九適仁和縣伍在大令經此飭差拿獲甲乙丙三人帶回訊究 
[天南歸雁]  
　　廣州訪事人云督撫各轅每屆年終例須粉飾一次署中鋪墊亦皆除舊更新屬員之工於取媚上司者往往不惜重貲力求美備去臘據云以倭事未息並不舉行若是則地方官可省一番供張之勞矣○署臬司楊懿卿廉訪涓吉去歲嘉平月二十四日未時接篆屆期由公館排道至柏轅升任額玉如方伯將印信文卷恭奉大堂廉訪望闕謝恩接受視事署中書役均隨班叩見蹌蹌濟濟署廣州府周太守亦同時蒞任屬員往來道賀脚靴手版忙碌異常○候補貧員度歲銀在藩轅支發各員赴領者莫不恐後爭先某二尹領得後携之而歸不隄防被妙手空空兒所竊及回至寓所懷中已無所有不禁驚駭欲絶急飭沿路防勇追查然如海底撈針失者終難復得矣○前日香港某輪船行抵省河有某甲者急欲登岸奮力一躍墮入河中時適潮水方生波濤洶湧救生船竭力撈救終苦蹤影杳然想已隨波逐流葬身魚腹矣○西門外第四鋪某米店忽然倒閉鋪中貨物被捲一空各債主聞信而來指駡多時莫可奈何而返聞共欠數千金之多○淸平高橋某番攤賭舘正在采烈興高忽來暴客多人手執刀槍向之指嚇將桌上錢銀掠之而去賭徒糾率黨羽四出　追匪徒放槍拒之彈子紛飛如臨大敵有某甲者路經是處走避不及竟被彈傷雖無性命之憂而亦異常痛楚矣是誠無妄之災哉 
[薇旌重蒞]  
　　安慶省垣訪事人云安徽藩司德靜山方伯升授貴州巡撫遺缺奉諭旨著湖南按察使王　艇廉訪升補按廉訪籍隷汴梁由翰苑起家昔年曾任安徽鳳潁六泗道兹者重莅皖邦吾儕小民當拭目而觀新政矣 
[哄閙典鋪]  
　　福州擇日街道生典鋪於去冬失愼已登前報兹接福州信云當時民間疑係某顯宦所開逐日前往吵閙後見官示知係林仁本與柯朗如合夥遂往柯家索賠廿六日上午聚集千萬人路爲之塞柯恐釀大變急邀某宦同議退兵之策某宦立請福州府唐太尊閩縣侯官彭張二大令前來彈壓有某甲雜在人叢中悮將花架觸倒柯家轎班大聲斥逐甲亦反唇相稽觀者人如山立皆斥轎班之非甚至以老拳相敬一時人聲鼎沸或打破窗門或亂抛石片唐太尊見衆情洶洶乃以好言撫慰其時衆人猶倔强不散滋閙如前忽有一人以石子抛進大廳從太尊耳邊擦過幸未擊中否則不堪設想矣肆意妄行一至於此可謂目無官長矣 
[當鋪便民]  
　　福州信云城内道生典鋪失愼後忽有典鋪董事張監生與鋪東私議臘月三十日停止當贖爲預防火患起見私制傳單照會各典鋪一律遵行一時民心爲之皇皇海防廳唐司馬查知閩省當鋪每日辰開申閉至除日則繼之以燭直至元旦猶聽人典押取贖良以時值年關緩急尤宜相通也若果照張監生新創章程則億萬黎民有無莫通緩急不濟勢必釀成事端立卽禀明大憲富經大憲諭令首府兩縣飭差傳該鋪東到案將董事張監生嚴加申斥著於三十日照舊開張准人當贖該鋪東遵諭而退司馬一面出示曉諭以安人心並於三十日在各典鋪門首派駐壯勇數名以資彈壓 
[閩中年景]  
　　閩俗除夕施放爆竹呼爲燒火響以松柴砍作尺許長式如竿重重安置仿井字形排列門首簷下以火焚之小孩咸戴畫臉壳以紙爲之一一官畢具裝生旦丑末不一其狀取其可稀痘疹也是日天氣晴霽入晚氣候和暖城内外大小街市燈燭煇煌幾同白晝游人如蟻熱閙異常惟巿景不佳人皆效周赧王之築臺以避索帳之輩未免有十叩柴扉九不開之勢入正以來天朗氣淸南門兠牧馬健兒咸驅駿馬以出紈袴少年爭擲囊金馳驟於平原淺草間以爲快樂是亦新年行樂之一端也 
[漢江瑞雪]  
　　卾中訪事人云去歲臘月十五六日天地晦冥峭風砭骨重裘被體猶自號寒市中無袴公瑟縮若螿奄奄欲絶武漢各大善士普發慈悲相約解囊施助棉衣俾卑田院中人咸得恩沾挾纊十九日午後濃雲密布瑞雪紛飛戰罷玉龍三百萬敗殘鱗甲滿天飛整整斜斜疎疎密密瓊山銀海一白無垠及次晨雪霽推窓四眺鴛鴦瓦上已積雪五寸餘不知騎驢過灞橋者又添幾許詩情畫意矣　 
[裱工轇轕]  
　　漢口訪事人云此間裱背一業不下百餘家其中分爲三帮一爲本地帮一爲浙江帮一爲江西帮本地之業是者最多客幫以天福天成同太翰墨林爲最均開設色紙店面而兼裱書畫者裝潢悉仿蘇式價則較他鋪爲昻本地帮則首推李集雅集賢齊天雅錦繡等家其值稍廉其餘則均裱販貨銷行山陜一帶業中定例凡有開新店錐者應先上會卽學裱之徒亦然滿三年須備酒謝師方准傭於各鋪去臘某日天雅裱畫店正在赶辦年貨有一工師告假回家省親店主以値此獲利之時豈容作輟因堅拒不允所請工師粗魯人也忿無可洩約集同業數輩至店逞兇紛擾之餘各矜武力主人不敵趨告業中會首會首以工師不遵法度約至茶肆評理飭燃花爆以謝之事爲同業之好事者所知叱工師不應若此之懦弱無能又咎會首之調處不公相約各店工師一律暫停工作後有人憑三寸不爛之舌兩邊排解得免滋生事端 
[風流案牘]  
　　金陵人某甲在某店爲司事娶妻湯氏年近花信與染匠徐某私通甲母性懦雖知之而不能禁之去冬甲自店中歸見徐自臥室中出與氏私語憤不可遏飛步上前將徐扭住奈徐身强力壯反將甲按倒在地飽以老拳甲母大聲呼救徐已遁去而氏亦乘間逃歸母家反以花言巧語聳動其父湯某興師問罪而甲已至江寗縣喊寃趙小帆大令訊明原委標出堂單一紙飭値日差將徐某湯某提到訊得氏與徐通姦　實尙屬初次氏得徐洋三元徐亦直供不諱大令將徐喝責五百大板收押覆間甲與其母愿領媳否甲母子同供恐不安於室且畏其父　　　來尋閙大令因著湯某立具其女任憑生死存亡不得過問切結湯倔强不依大令謂然則將原聘洋蚨退還任爾領女任憑重婚湯仍不遵　令喝責五百大板湯仍不遵復責五百板收押氏交官媒看管因援筆判云審得氏與徐通姦屬實氏父湯某知情故縱反敢向甲家拚閙臨堂尙敢硬執蠻性故特重責並徐某一並收押氏則交官媒管押聽候另行發配 
[留心扒竊]  
　　蘇州訪事人云新正數日内元妙觀一帶游人如蟻不絶於途妙手空空兒恒雜於人叢中施其　篋探囊手叚挖包剪綹之事幾於無日無之中路總巡金明府有鑒於斯飭勇數名荷高脚牌示衆牌上大書留心扒竊等字俾游人知所戒備不致疎虞又總捕府劉司馬更飭捕勇多名在閙市中往來巡綽 
[上海官塲紀事]  
　　前晚江蘇藩司鄧小赤方伯由上海乘官舫帶以小火輪船望蘇垣進發啓碇時文武各員咸往觀音閣碼頭恭送○蔡二源大令現奉憲札委署上海縣篆務理應赴省謝委昨日午刻命駕至道署辭行並拜謁各當道至縣署時黃大令延入花廳叙談良久 
[海運述聞]  
　　江蘇海運因倭奴肇事海疆不靖議以槪用折色俾免轉運之艱兹上憲酌改章程仍用四成粮米六成白金爲則海運局總辦譚少柳太守松海防同知劉乙笙司馬奉札之下擬於本月内擇期開辦聞浙省亦仿此辦理云 
[是何機密]  
　　前晚漏下三商忽有敖子初等四人赴上海縣署求見縣尊云有機密事禀報黃大令接見之下以敖語言荒謬立傳値日差至飭發交典史署看管候據情禀請江海關道劉觀察裁示遵行其餘三人叱之使退 
 
 

Page 4

 
 
[墮馬受傷]  
　　近日來霪雨連綿街衢滑　昨晨有某甲高騎駿馬行經泥城浜正在揚鞭自得之時馬忽驚躍甲控勒不住竟至翻身墜馬幸絲韁猶未脫手故馬不至逃逸然頭觸於樹血淋滿頰旋將手帕一方裹額而去諺諺云行船走馬三分險觀此益信斯言之不謬 
[幸未燎原]  
　　中泥城橋西首一帶俱係江北貧民所居前日之晚有某甲邀集同鄉人團坐作手談戲正在輿高采烈時忽聞後屋灶下有畢剥聲異而視之見火光熊熊自積薪中冐出大有燎原之勢遂大聲呼救於是同賭者皆入内帮同灌救幸人手衆多易於爲力當卽撲滅不至成災亦云幸矣 
[姘夫拔刀]  
　　蘇婦徐張氏與蔡炳生姘識有年素稱和好前日不知因何起釁竟至詬誶蔡手持利刀　氏猛刺氏心膽俱裂當卽奔投英公廨喊稱被姘夫欺凌太甚竟欲將小婦人置之死地乘間逃出不敢回家恐仍遭姘夫毒手値日差詢明情節入禀宋通刺奉諭著將徐張氏暫交官媒看管聽候核奪 
[澤沛春霖]  
　　啓者本堂一文愿册子向託申報館於元月代派以結善緣故各人善士亦有將册捐卽送申報館處數日彚齊各捐交到本堂以本堂在虹口稍與英界生意行店遠隔不如申報館之便且申報館主人居心向善不嫌煩瑣又本堂之所感佩也然本堂今年以申報館業廣事煩不敢過勞代派是以專請熟悉各處行店之友人家家派到今亦蒙各善士投惠捐册交回本堂樂善好施感激良深蓋一文愿册之設意美法善如富賈大商不吝厚囊解施容易倘或小夥冷客而五分一角亦可相助無大無小廣集善緣此善之所爲大也因請諸大善士見此册子派到好行其德殷殷相助不拘多寡又爲相勸小夥衆伴等種種善爲募助此善舉之切也卽册子所捐數角亦早著人送到本堂以得登記數部三數日卽可上報章人可共見所有堂中執事上下人等皆信實之輩斷無苟且乾没之理而本堂所辦之事一俱認眞妥當亦爲本處善士之共信卽遠在千里聞風慕善亦常將捐册銀函寄到本堂多卽數十金少亦數金郵程遞至有帳部信底可稽查並非順口糊言伏乞明鑒 
上海元濟善堂董事唐廷桂等謹啓 
[桃李春風]  
　　啓者本堂義塾原高臥生一人獨肩其任出洋一百二十元以復設者曾登前報今擇月之十五日啓館夫天生蒸民各付民彝物則本有天良然無啓沃迪訓則日喪其固有之資者易之所言蒙以養正詩之所美靑莪作士皆從童年以誨道方可志趨而上高臥生所見具大故先務者善舉而高居亦樂於爲善不計館榖之厚薄以成全其功眞所謂賓主盡東南之美相期於善而已今登報册以彰兹善焉又是日元生昌陳松圃翁募勸香港祥記捐施醫藥三元隱民氏四元鄺蔭堂無名氏永昌號各二元崔心海陳華昭施墨卿德鳴記堯氏樂安氏張貞勉力氏各一元共十三户計洋廿一元可見元功歪著生財協有道之基昌運乘時善氣肇無疆之瑞除回收照請附報章以見向善殷殷並代病黎之九叩遙謝焉[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局賭翻新]  
　　金陵訪事人云去冬嘉平月某日忽有某甲者乘監呢四人轎至紳家後刺拜謁紳見姓名甚生疎飭家丁擋駕甲曰有事面談務請一見家丁以所言入告紳命啓中門延入花廳一揖就座叩其家世甲曰賤子由廣東來與封翁係至交曾於某處共事與某莊往來尙欠封翁銀三百兩特來奉趙紳茫然不知然見其還銀料無他意欵洽久之中　云賤子風聞江南開典捐及紳富捐可持捐票捐實官故携銀一萬兩欲收此項捐票及旣至貴省不料訪聞竟無其說可否將此項銀權寄尊潭紳見有銀可寄更坦然不疑爰問明甲之寓所次日回拜一見如故當晚紳喚來喜船同遊秦淮水榭幷至侯玉發家妓院肆筵設席以樂嘉賓席間中與龜奴訂定明日仍在此間邀飲龜奴見係闊客極意逢迎次日紳與甲所邀之客齊至甲處見有一人向甲索債甚急甲與客耳語數四紳卽付去莊票銀五百兩索者尙不敷又付洋銀一百圓衆客問甲所欠何欵何索之如此急急甲不答甲僕私告曰昨日我家主人輸去洋銀一千三百圓皆係騙局今來索者係局主人也衆客駭然内有一客曰如係局賭不妨反本旁有人及紳問人如何反法其人曰四君子也卽在衣袋内取花骨頭用茶碗覆之呼龍卽龍呼虎卽虎又飭人買三十二張至與衆客戲弄外人總是短八短九其人則均長九長八衆客咸服其能恿慫中今晚卽情此君設反本之策　猶豫再四紳苦勸之乃仍至侯家歡飲飲次招騙局中人至另覓幽處雅抺牌其人果手叚出衆贏得三百餘圓復訂下日再戰　與紳及衆客爲公帳次日各携鉅資而往囑紳爲大股東紳頷之洎入局先勝後負厥後三戰三北一敗塗地而東方已曰矣爰相約至甲寓衆人咸歸咎於紳取算子布之則紳輸去現銀二千一百兩應賠衆人四千餘兩紳不允賠以致辱鎗舌劍拳足交加紳大受傷夷幸甲携之由後門逸事後恐衆人至宅中逼索急將存銀還甲謂甲曰我有急事須赴申江實則欲築臺以避債耳有識者曰此爲賭局中之倒脫靴昔年賭棍孫姓騙王大令之銀亦用此法又謂客與衆皆孫之羽黨未卜是否 
[犯人竊鎖]  
　　改過所覊收人犯馴良者少悍戾者多是以司事等人無不小心防範前晚時將三鼓某犯起身如厠看役輩聞有聲響前往查視見門銷已失其一急告知司事飭更夫嚴密巡邏 
[病民送所]  
　　汪德金不知何許人流落滬不衣食不繼近更爲二豎所侵旣無家室又乏親朋昨日僵臥通衢奄奄一息適有二百零五號華捕巡街過此見而拘入捕房捕頭命送至英廨値日差向詢情節立卽禀知宋通刺飭送新閘樓流公所留養並令妥爲醫治 
[法界捕房紀事]  
　　克捕頭聞公館馬路寳興里某號房屋中人凌虐婢女徧體傷痕因遣包探查訪細情聽候核辦○紹興人某甲賃屋西寳興里口開設彩鳳銀樓已歴年所有同學弟某乙者頻年落拓屢向貸錢甲以不能供其無厭之求扭送捕房請究克捕頭著補禁捕房勸令甲給以盤費洋銀三圓俟有便船送歸故里 
[虹口捕房紀事]  
　　崇明人余成記向在美租界西華德路東王家宅第五百八十四號門牌萬興洗衣作内爲夥某日作内失去羢毯衣服等物由失主奔訴捕房昨日午後經包探竇如海查悉係余所竊將余拘入捕房捕頭命押候吊齊原贓冉行解送　公堂究辦○江北人顧阿林混名小阿新乃偷兒也前晚十一下半鐘在美界崑山路某西人屋内圖竊經包探張阿五拿獲解入捕房押至昨晨捕頭仍　張探將顧帶出稽查曾否犯竊刻下尙未查明捕頭命押候細查再行訊核○前報寗人許安財在楊樹浦第六號門牌某西人屋内竊取衣服等物覊押捕房尙未解辦昨晨經包探張阿五查知許在西人處非但竊得衣服尙有噴金對時表一枚値價甚鉅捕頭命將贓物暫存捕房再候核辦 
[金陵官報]  
　　新正月元日統領廣義軍廣東廣州恊李先義到見湖口掣騐候補道松峻到由江西解南洋經費回候補道趙燮謝委　辦善後局差句　　張沈叩謝飭回本任知縣黃裳治禀謝南七九叚保甲並到差○初二日統領南洋各兵　前福建裁缺海壇鎭吳奇勲禀知仝日起用關防辭赴江陰接事○初三日統領廣義軍廣東廣　恊李辭回鎭江○初四日卸署漕運總督江蘇藩臺鄧署長江提臺彭均到會○初五日火藥局候補道蔡機器局候補道郭均禀知今日開 
[蘇省官報]  
　　十二月廿四日正任金匱縣王念祖專丁來省禀知交代於初限内算淸並臬憲委赴長江一帶公幹○廿五日同知宋　禀知巡　回○廿六日　沈　奉委催兌川沙靑浦漕糧辭○廿七日鄭仲和銷催兌華婁　糧差道庫大使王德齡謝委署丹陽縣主簿事○廿八日知縣劉允恭銷吳丹溧催提　項差縣丞姚祖順謝委署金山縣衛城司巡檢事從九汪邦傑謝委署長洲縣吳塔司巡檢事○廿九日候補道周蓮松太丁兆基常鎭通知公幹回縣丞蔣楨謝委署長洲縣主簿事按司獄孫棣奉扎委轉運省局差遣 
 
 
