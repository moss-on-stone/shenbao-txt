# 1911 - 157 - 4913772

 

Page 1

 
 
   
 
 

Page 2

 
 
[上諭]  
　　五月十五日内閣奉 
上諭署大學士那桐現已服满着仍授爲文淵閣大學士欽此 
上諭直隸交涉使著王克敏補授欽此監國攝政王鈐章奕劻那桐徐世昌署名 
[論說]  
　　論内閣署名制度（選） 
懸牛首於門。則賣牛肉可矣。懸馬首於門。則賣馬肉可矣。若必懸牛首於門。而賣馬肉於内。則彼之市牛肉而集於門者。其焉有不詬誶衝毁而後已者乎。若今之閣制署名。則直懸牛馬首於門而賣狗鼠之肉者矣。 
其第一爲吾之所不解者。則不知國務大臣署名云者。爲對於該管事務而言乎。抑非乎。誠對於該管事務而言。則郵傳事務。郵傳大臣宜無不署名。外務事務。外務大臣宜無不署名。不問其爲本部所奏。抑非本部所奏也。不問其爲内摺。抑外摺也。何則以定制該管事務。必由該管大臣署名者。乃以求國務之統一也。應准應駁。惟該管大臣知之悉矣。乃必得其同意之副署。而後不至有扦格。今若於本部所奏則署名。非是則雖關於該管事務。而本部大臣得不署。於是本部所不應准者。而此一奏焉。彼一奏焉。則逕准之矣。本部所不應駁者。而此一奏焉彼一奏焉。則逕駁之矣。本部今日方奏准奏駁。而明日以他署官廳之奏。竟覆其例。本部大臣不及。 
 
 
 

Page 3

 
 
知也。是則統一之實安在。該管大臣。更有何術以求其統一者。且本部之奏一事也。該管大臣。必查先例焉。考定制焉。而後出之。必不至與其行政方針。大有衝突。自事實言之。本部大臣。或可不署名。他官廳所奏關係於此部事件者。多不知其先例。或定制。或行政方針。故往往有衝突之害。今於彼則必須其副署。於此則不須。此乳臭小兒之智識。所明知其謬也。而今之内閣大臣乃不知此。 
其第二吾不解值日制度。是否與副署制度相扞格也。副署事件之隨時而至者。將概以積閣之俟。該管大臣值日而復發耶。抑不然耶今制似非積閣之俟其值日而後發矣。朝進而夕下。非該管衙門所自奏者。彼又安能知其有應副署事件而入直。若云由當時通知。則又安能。故其勢國務大臣副署之範圍。乃僅及於本部所奏事件。其他皆在例外。然則其所副署者亦僅矣。且吾不知值日之制。何以設也。爲更番輪役計耶。則非所以理國務。爲從容論政計耶。則亦過於逸豫矣。故必廢值日之制。監國當督率國務大臣。於一定理政時刻。每日或間日入直。以綜覽萬機。而後責任有可言也。 
且今之國務大臣。不識將以爲今之副署。所以證明誥勅之正確耶。抑以爲明輔弼之責任耶。由此二說。諭旨之外。皆不應有硃批。總協理不應於已所不同意之事件。而靦然署名。今則何有乎爾。則亦何有乎爾。 
譯論 
[佐藤穗芳縱論满洲經營之狀態] （續） 
第二期 
秩序之漸漸整頓自明治四十二年。漸脱離混沌時代。而移於秩序時代。都督府之設施。道路橋梁之改築。架設市街之整理。上下水道之布設。衙署及市塲之建築。公衆電話之開通。皆漸次計畫著手。又自满鐵之經營。而電燈瓦斯事業之開始。病院之設置等。著著完備其關於娱樂宗敎方面。有電氣游園之新設。各宗派之敎會堂建設。故今日自表面觀之可謂文明。街市頗稱美觀。决無遜色。此與第一時比較。可謂霄壤懸殊。市街之發展。内外之交通。往來之頻繁。前途見一線曙光矣。是爲有永住的地盤時代。自茲以後。生活程度。漸次高上。满洲寒帶之氣候。爲之激變。其結果第一期時代之巴辣庫式。（卽木造家屋）假設家屋。盡變而爲磗瓦家屋。即昔日中流以上之住宅。其初爲木造而稍精美者。亦皆改築磚瓦家屋。其木造家屋遂成多數之空家。當時租賃家屋營業者。除常年修繕費保險費而外。尚獲三分以上之高利。頃來磗瓦屋之建築日益增加。矣工業方面然於工商業方面發達之順序如何。今先捨商業而言工業。其著手最早者從土木建築材料之必要上言之。卽煉瓦石灰屋瓦之製造等。而未嘗注目於永久有望之事業。满洲之地忽增多數之製造所。釀成供給過剩之結果。遂終至失敗。其後始有大規模工廠之建設。而製造所日被驅逐。今則鐵工業造船業日見發展矣。 
油房之旺盛满洲之特産品最足令人注目者。卽大豆是。製油之原料品也。統計現在油房四十餘所。然當明治四十一年時。小崗子及大樹橋附近油房不過四五所耳。至明治四十二年豆界之活動。以歐洲輸出。爲大宗。一時油房盛起。豆油豆餅。各地輸出。大見發展。然當時創業之際。並無一。分成績。至明治四十二年末四十三年春。原料騰貴。製品之銷行澁滯。遂招致大多數之失敗。輸出商及油坊間惹起絶大恐慌。一時皆陷於倒産之悲境。多數油坊。採縮小營業主義。以資維持。邇來豆價之反動結果。極端低落。製品之銷行又驟見增加。自四十三年初。冬遂得相當之利益。計算前年之損失。除回復外。尚有餘利。蓋因銷行之急激增加最初製油原料輸出者自。去年末一變而爲製品之輸出。其結果大豆之歐洲輸出至見减少此種趨勢。若能永續。於满洲製造工業之隆盛及土地之榮隆上裨益誠非淺尠。但所宜加意警戒者。近聞有奸商輩用惡手叚以豆油之不正品混入輸出。若不正之手叚果行。以此最發展事業。忽失信用。則輸出杜絶將來必受一大頓挫。是營斯業者最宜細心注意之問。題而不可淡漠置之也。（未完） 
專電 
[電一（北京）]  
攝政王以某權貴密係張謇富有經騐創辦實業成效卓著定十七日召見并詢江蘇諮議局議員辭職及寗屬預算詳情 
[電二（北京）]  
内閣議覆滇督李經羲奏交涉困難摺謂值茲時迫勢危當鎭靜毋虚驕言財政宜就地籌措毋得專恃部撥失開源節流之意言軍事宜防内亂毋專備外患忘堂奧之防 
[電三（北京）]  
内閣電致東督據蘇撫密奏要政各摺請抄給閱省如有卓見速卽酌覆 
 
 

Page 4

 
 
[電四] （北京） 
江北提督段祺瑞電奏預算核减經常行政費萬三千兩内惟裁冗員减薪津及測繪費可依議照减餘難承認 
[電五] （北京） 
粤督張鳴岐電奏紳士黄景棠倡議反對路政已剴切勸諭消弭 
[電六] 南昌 
贛撫今日（十五）與司道議决六月朔起裁減行政費五十萬加統税比較二十萬並擬實行房捐船捐以求收支適合 
[公電] （營口） 
商務總會曁各報館公鑒吉垣火灾凄慘萬狀諒彼都士紳早經電達敝同人僑居營埠聞信較切除隨同營地官商力籌急賑外用敢代爲將伯之呼素仰諸君利濟爲懷務懇從速籌捐逕匯吉林度支司就近賑濟俾灾黎得所尤爲盼禱三江公所叩 
[公電] （浙江） 
張園國民總會鑒本日因事不能到會惟有力圖進行共襄大局特此電祝國民會萬歲浙代表俞杜朗等公叩 
緊要新聞一 
[民部注意自治流弊]  
　　願勿因噎廢食也可 
民政部某司員日前向該部堂官呈遞條陳謂中國籌備立憲舉辦地方自治稍有疏忽即不免滋生流弊貽害甚大刻聞各省選舉鄉董議長議員等多有地痞劣紳充列其間其在選舉之初則百般運動迨當選後惟以逢迎官府欺壓良懦爲事甚者藉辦自治爲名苛勒捐税置民間怨謗於不顧而小民未具憲政知識弱者隱忍强者抵抗似此情形若不嚴加查察恐自治之効未收而亂已蠭起等語聞各堂官因其所陳多中竅要且近來東南各省時起自治風潮難保無此項情弊故極注意此事現已商議防範辦法矣 
[外官制太便宜老道]  
近來各省道員多於長江之鯽就中之一大部分實爲世宦子弟及官塲之有大力者故每占有種種之特權現值改訂官制之際似宜痛除惡習釐清政體乃訪得憲政館消息内而王大臣外而各督撫屢經會議雷商十九主持關於道員之位置特别從優故所擬草案現任候補各道非以某項升用卽以某項借補其出路不惟較各項人員爲寛且較舊日道員爲更優云 
[度支大臣因節費叢怨]  
　　當家人難做 
整飭軍備清理財政爲預備立憲以來政府視爲重要之事故去年度支部辦理預算案時亦頗極力經營而資政院議員復核减各衙門經費以挹注於海陸軍政府注重軍備已可概見惟度支大臣澤公向持節省經費主義因之與陸軍大臣廕昌頗有意見聞軍事上各項費用近來頗有不能應手之處近畿各鎭有歷兩月之久而度支部應撥之餉項猶未撥發者雖經陸軍部迭次催撥度支部均以無欵應之卽預算案規定之欵亦未能照數撥解端陽節前陸軍部因無欵開發部中薪費特向某官銀行借銀三萬利息至三分之鉅聞度支部於此項利息有决不承認之說或謂本年秋操需欵一百餘萬將來提撥時不知又當費幾許糾葛也於此可見澤廕兩大臣意見之深矣 
學務大臣唐景崇以推廣敎育需費頗巨不欲實行資政院所議决之預算案日前晤見度支大臣澤公大發牢騷謂資政院異常糊塗果盡照議實行不但敎育不能推廣卽巳開辦之學堂必因之倒閉我祗好將外部與各省每年協助之欵交付貴部請代爲包辦云云聞學部經費近實異常支絀其管理之名詞館中多有名之士而游美學務處尤爲近今時髦學堂即此兩處每年經費至四十萬之多澤公堂時無可回答因謂果代貴部包辦各部亦來同一之要求兄弟實無許多私錢可以賠貼兩大臣因此惡感甚深云 
[又訂防禁軍火辦法]  
　　百密終有一疏 
防禁軍火一事政府已屢議辦法迄無效果近聞陸軍部政副大臣以各省匪徒私運軍火恐不免有影射軍人混入關卡情事現特規定軍火執照二種（一）爲軍用執照（一）爲軍人執照此項軍人執照准各軍官人等請領以便隨帶零星防衞軍械至軍用執照則非因公來往不許請領以示限制且即因公出差請領此項執照亦須將該官兵之姓名官缺及來往地名呈報所屬官署如其運輸軍用品物并須將品物重量件數及運輸官銜名報告始准發給以便稽查而重禁令 
[美國亦防中國革命黨]  
　　革命黨竟能閙至美洲耶 
駐京美公使照會外務部稱近因敝國被革黨潛入煽惑殊碍地方治安應請華官嗣後凡有華人擬赴敝國該華人禀請華官給照時務湏查明該華人是否公正再行給照以免革黨潛入云云聞外務部已咨各省督撫矣 
[郵政收回自辦之手續]  
　　郵傳部收回郵政自辦各節迭紀前報茲聞其奏摺内容略謂各省通行之郵政共有六百餘局又代辦四千二百餘處並與數國 
 
 

Page 5

 
 
訂立往來互寄之合同辦理頗有成效惟郵政進款入不敷出每年由外部飭海關恊濟額欵七十二萬兩實交三十餘萬兩截至宣統元年爲止海關實墊銀一百七十餘萬兩現擬收回自辦藉資整頓請派季經方爲局長派法人帛黎爲總辦另設會辦一員擬俟選擇有人再行奏請欽派並稱帛黎具有忠心所辦郵政有條不紊云 
郵部自辦郵政除已擬定酌量地方繁簡設立一二三等郵局外刻又擬有辦法四條一現在郵政局所用之外國人暫不更動二用人之權由法人帛黎選擇保薦再由局長委任三從前附屬税關之郵便汔船以六十萬兩購回歸郵政局使用四另訂辦理郵政大員各種奬勵之法 
[邊防經費補足六十萬]  
　　不知俄人防邊費多少 
新簡伊黎將軍志鋭要求政府由度支部撥銀二百萬兩作爲整頓邊防經費已迭紀前報茲聞留守之摺係於四月十九日具奏現經度支部議覆略謂伊犁邊防經費原定每年六十萬兩嗣因分塡賠欸裁去二十萬兩此次該將軍特别請求部欵入不敷出本難率准惟邊防緊要不得不變通辦理將從前裁减之每年二十萬兩照舊補足每年仍按六十萬兩撥給其示敷者應由該將軍就地簿畫云云已奉旨依議矣 
[禁烟又成敷衍局面]  
　　此次禁烟大臣重定禁烟章程第五條内開自二品以下各員無論有無嗜好一律遵照此次奏定章程重具同鄉同寅切結一次咨送本所核辦又續擬出結規則第一項内開此次文武各員無論有無嗜好均應取具同鄉同寅印結爲憑是無論何人非二結不能畢事然形式上雖如此嚴厲而實際上則又不然如某某等衙門侍郎丞參均係一結或同寅或同鄉早經咨送現已旬日有餘該所並未咨駁另取亦未咨覆允准大約已默許矣 
再此次續擬禁烟章程係三月二十二日奏准二十八日即一律知照各衙門現計相距四十餘日各衙門大半尚未咨送而該所亦未咨催恐此次禁烟仍不免以敷衍了事 
禁烟公所提調陸天池辦事本甚認眞卽此次續擬禁烟章程大半爲其手訂自被人用匿名信指摘經禁烟大臣奏交順天府查騐後大有不安於位之勢所定方針遂翻然一變惟以通融敷衍爲事故近日禁烟一局已無前日嚴厲矣 
民政大臣肅邸因續訂禁烟條件業經簽押施行并奉上諭責成民政部度支部旣各省督撫迅將禁種禁吸禁運各事宜益加認眞整頓尅期斷絶前日咨行度支部請派員到部會議並電各省督撫請各抒所見擬具說帖電達本部俾得集思廣益以收拔本塞源之效現度支部已派右丞傅蘭泰左參議曾習經主事張茂炯等前往與議然聞開議之期尚無日也 
[弼德院之新氣象]  
　　眞耶夢耶是耶非耶 
弼德院顧問大臣至今未見發表聞其原因大半由於勢力問題與满漢問題如其偏重勢力則满人必多於漢人現值融和满漢之時似不宜有偏重之處轉生意見故此事雖經陸榮兩總裁屢與慶邸會商而一時終難决定云 
弼德院自成立後一般運動之流紛紛營謀調入頃聞該院院長陸潤庠又電調安徽議長方履中副院長榮慶則咨調外務部郎中聨筮五均將予以秘書之位置 
方弼德院成立之諭下陸中堂爲正院長田太史智枚喜不可支飛騎抵陸門道賀而庶務提調一席卒爲所得該院一切舉措暗中皆爲田所主持正副兩院長反處於無權之地近日該院擬新建衙署其工程監督陸已允田智枚承充榮副長雖不加可否以皮裡春秋出之田自知於榮多所疏慢特挽陸從中調停多方迎合而於監督一席則决不肯放棄現正在交涉中 
弼德院與新内閣同時成立所有開支欵項較舊時各署爲優預計兩署常年需欵約在百數十萬之鉅當此司農仰屋之時實在無從應付度支大臣澤公擬在政事堂提議請兩署力從節省以定常年經費表册聞澤公預擬該兩署經費大致八十萬左右則尚可照撥云 
[張殿撰到京原因]  
張殿撰季直原約初六乘京漢快車初七到京後因在漢口躭　數日故至十二日到京寓東單牌樓二條胡同蒙古實業公司聞張殿撰此次來京係因東督趙次珊未出京之前曾在樞府力保張之才能此次借欵振興實業端在得人而理張辦實業歷有年所其經騐良多擬請以張督辦三省實業兼理墾荒各事趙次珊臨行時有電致張促其北上此次張之來京大約即爲應趙之命并聞張在京并無許久延擱十五後即赴奉天又一說謂農工商部因前次美國實業團來華游歷吾國理應組織實業團赴美報聘惟領袖實難其選鄂督瑞莘帥力保張殿撰堪勝此任倫貝 
 
 

Page 6

 
 
子因發電邀殿撰來京商榷一切江蘇同鄉京官亦因蘇省議員辭職一事意欲出爲調停發電邀請殿撰來京從長計畫大約張此次來京其原因不一也（可與專電欄參觀） 
[京師近事]  
荷使陸徵祥連日迭遞封奏三件其第一第二兩件由外務部代奏聞爲恭報起程赴俄議約日期曁奏調隨員兩事第三件則不由外務部代奏聞其内容係條陳中俄商約辦法 
海軍大學開辦需費甚鉅且現在尚無此項學生故久未舉辦刻洵邸以海軍創練伊始佐理需人雖留學各國海軍有人然多不劃一已飭海軍學堂總辦鄭汝成詳擬開辦章程招集曾在水師學堂卒業或留學各國海軍之肄業生趕於年内開辦以儲海軍人才 
現在各省匪亂蠭起故各省督撫紛紛電請凡遇匪黨得以就地正法如東三省總督趙爾巽四川護督王人文浙江巡撫增韞皆以此爲言憲政編查館諸人意見以現值司法獨立之時不應不轉審研訊遽予正法均已議駁以熄濫殺之風 
大理分院本年二月間法部與憲政編即會議創設所有一切布劃章程田館員屢次商訂迄今數月尚未明白宣示茲聞憲政館已擬定分院區域凡有總督省分即立分院一所所有上控案件得以就近判决以免川資缺乏者有含寃莫白之苦此項章程業已脱稿不日卽可入告請旨遵行 
陸軍疗近接駐藏大臣密電一道探其内容係因貉夷戕害英醫官英人藉口保商進兵入藏請咨外部向英使交涉云云當經該部咨行外部請其訊速向英使交涉以弭邊釁 
中國電報總局向在上海設立刻因北京新造之電報總局現已落成故將該局由滬移至京師由郵部管轄聞委杜拉星君管理該局事務日前都察院曾自請改訂官制該摺交憲政編查館與政務處妥議具奏聞憲政編查館各大臣昨日會議决定將都察院改爲行政裁判院已飭館員將日本行政裁判章程參酌釐訂早日奏准以便遵行 
聞日昨某督有要電一件關於收路事宜大致謂幹路收歸國家自立固正當辦法不但輕人民擔負且可定期收效惟各省紛紛議請收回成命亦以平日輸入路股甚鉅關係於身家性命一旦奉收回之命又未見定何辦法深恐奪取其懷其愚堪憐其情可憫現不必問其公款私欵一律歸還定期頒布人民服從之不暇尚何風潮之有云云監國覽悉深韙其言業已諭飭郵傳大臣速定還款辦法尅日公布施行以昭大信 
端節前後京城錢店停交易者共八家已紀前電茲將店號調查列下元成久鼓樓前四月二十八日祥和鑼鼓巷五月初六日德興太廉子庫同日德興厚北新橋同日三元同東四牌樓五月初七日聚豐燈市口五月初六日天成琉璃廠五月初八日和順源鐵獅子胡同五月初七日漢口各商團電致北京報界公會及諮議局聨合會云内閣問題一奏不能解决當再舉如政府壓制我輩别有文章對付幸勿氣餒漢口各商團叩 
時評（東吳） 
[其一]  
　　鄂軍步隊副兵陳炳焜。上年上書言事。不獲報。今夏復上書督院。痛陳救亡之不可緩。詞氣近激烈。鄂督飭張統制查詢該兵上書命意。統制謂該兵偶患神經病應飭其家屬領回。嚴加看管。并加隊官排長以漫無覺察之咎。鄂督悅。惟照辦。并謂各標營患陳炳焜之病者。當不止一人。飭其一體認眞查騐。以免害羣而弭後患。 
記者曰。有是哉。陳炳焜果患神經病而始上書者耶。抑因上書而始知其患病者耶。使其患病在上書之先。則隊官排長。與同居處。何以毫無覺察。而鄂督深居簡出。反知各標營中。患此病者不止一人。使以上書。爲患病之源。則值茲存亡危急之秋。除建高牙擁大纛之達官以外。其稍知事理。稍悉外情者。蓋無一非病夫焉。又豈獨鄂省各標營中。患陳炳焜之病者。不止一人也哉。 
今鄂督旣能察人於微。醫病於未來。安得施其醫國手。胥二十二省之病夫而盡施治之。使之麻麻木木。不識不知。以至無疾而終也。 
[其二]  
做官以道台爲最便宜。排塲闊。差缺優。可以署三司。可以直脚見督撫。是故紈袴子弟。達官後裔。以及有勢力有家産之留學生。無不捐一道台。以爲。出身之階。而其便宜之處乃愈多。 
今聞外官制中。道員之位置。又特别從優。或以某項借補。或以某項升用。飛黄騰連。直指顧間事耳。我願有官癖者。呈江皖振。捐未截數時速。自謀之幸。忽失此特别便宜之機會。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
没打緊要新聞二 
[粤路公司反抗鐵道國有之大會議]  
　　且以覘張堅伯之能力 
初十日粤路公司因奉政府命將粤路收回國有開股東大會先登報號召繼於近期開列决事表五條請簽注公認不公認字樣以憑取决計共發出入座劵一千九百五十一張是日陳勸業道番禺顔令伍徐甘三委員警務科員均蒞并派警兵巡防隊西關團勇汛勇路勇兩縣巡勇約五六百名各荷鎗分守路口警員亦雜人叢中保護議堂上置外内埠股東來電二十四封函七十五件午間股東紛紛到會宣佈員出塲向衆言承總協理董事命謂今日在會人數過多請簽字投筒表决現有政界監視及稽查員親自開筒以多數取決諸君可無用發言各股東於决事表分塡公認與否字樣甲乙丙丁四條係遵照部電多書不公認三字戊仍照原案請商辦此條多書公認二字十二點半鐘總協理及董事偕政界登議堂時股東塡票未已忽有一股東出塲疾聲曰諸君今日不將事理研究而但書此公認不公認數字究有何用公司辦事人出此手叚豈欲噤吾股東口耶衆鬨然散遂紛請開議喧達外戶陳道乃與詹總理商議謂應順輿　先開議然後投筒個中人有爭之者疑不决卒以鬨動數次不可過遏乃命宣佈員摇鈴告衆請守會議文明規則勿暴動令辦事人爲難衆皆曰諾乃開議先宣布請議事由次宣張督照會次郵部電文宣布畢請衆股東公舉臨時主席衆舉黄詔平黄辭衆不允黄出座言曰僕奉諭不准干預路事不堪作主席請諸君另舉馮股東曰不准干預云者當指不許入公司用人行政耳豈不許股東一發言論耶黄曰誠然今日正欲一發言作主席則不便駁議願諸君另舉也衆皆鼓掌乃舉朱伯乾主席宣布後有人問主席所占公司股數朱遂出一萬股票向衆呈騐謙讓數言並請建議乃就坐漢口代表葉月波（操官音）請將各函書宣佈股東沈某又請先解决公司所列决事表五條宣佈將表宣讀自甲至丁四條衆均不應宣讀至戊條照原案商辦衆皆起立鬨然公認一聲满座皆震再請舉手表决衆皆舉手黄某出座言曰諸君旣公認商辦今政府收爲國有如何對付衆曰力爭黄曰力爭不得如何衆紛紛言論極爲劇烈有言抵制某某等項及停糧等語旋有梁某言粤路奉先帝諭旨商辦今收回國有是顯背先帝諭旨我本有詞何憂不得衆鼓掌龍江商會彭某言須從切實著手又譚某言力爭商辦必求所以折服政府之心似當以理不以氣旋問衆果萬衆一心否請舉手全座舉手黄某言今從第一級辦起宜先向本省官吏要求不達再籌辦法並在公司設一機關主持此事衆贊成彭某言督辦來如何對付衆紛紛討論有言抵制者有言雖被格殺不怕者語至此有工會中人黄某憤然出座曰政府無信今日但當向討現銀另辦實業衆乃駡曰我等不要錢抵死不賣也鬨閙頗烈旋有法政生劉某出座曰請諸君略靜今日似宜先爲正當之要求萬勿激烈致爲政府藉口旋由黄等偕外埠代表數人採集衆意定議案五條畢衆請總恊理董事出座問能否一力肩任力爭詹與各董命宣佈述已意略謂股東所命敢不照辦但恐力薄請公舉數人協同辦理衆均認可黄問機關部用欵由衆捐助抑由公司開支衆以事關大局應由公家支用遂將議案宣佈取决衆均贊成（一）萬衆一心力爭商辦（甲）卽晩由董事局電部力爭（乙）由董事局具禀制台代奏請收回成命（丙）電湘鄂川三省及各埠力爭（二）政府如有甘願違背先朝諭旨破壞商辦之局派人來粤强佔我股東力籌對待（三）擬先就公司設立機關部一所另由股東舉人數名協同總協理董事辦理一切事務以保存商辦爲目的（甲）機關部内一切用欵由公司帳房支取（乙）機關部人員今日忙急未能舉定俟十五日開第二次會議由股東九善堂總商會七十二行各舉代表齊到公司公同舉人擔任（四）定十五日開第二次會議（五）今日投筒之决事表作廢無容開筒表决畢宣佈員謂奉總理命言今商辦旣决定諸君當勉交三期股銀方可應付衆言爭得乃交又問頃所投筒如何開法衆謂商辦旣决何用多此一舉時有持異議者一二人竟在内座與政界等大發言論引動股東多人入内聽其言亦似爭商辦者惟語極閃縮各皆嗤之以鼻紛紛而下旋由衆議電稿宣佈如下（一）致郵傳部電粤部收歸國有蒸日會議股東全體反對聲勢洶洶决意保存商辦雖未暴動然已密籌對待應請收回成命以昭大信而靖人心（二）致湘鄂川電路歸國有失信天下粤路蒸日會議股東全體反對力籌對待現就公司設保路機關所彼此唇齒務懇協力（三）致中外股東電路歸國有失信天下粤路蒸日會議股東全體反對力籌對待現就公司設保路機關凡屬股東務懇協力並電政府力爭宣畢衆命開筒將筒内决事表撕毁而散時已五下鐘矣 
[鄂路公司竟首先解散矣]  
　　初出茅廬第一切 
督辦大臣蒞漢紀盛初十日夏口廳王丞國鐸得京電以督辦鐵路 
 
 

Page 11

 
 
端午橋侍郎准十一日午後抵漢當即借定河街熙泰昌茶棧爲行轅一面通知武漢官塲預備接待至十一日午後一時交涉提法兩司（藩學兩司因事未到）警勸鹽關四道川粤漢鐵路分局（前張文襄督辦鄂路時所設機關）坐辦王道元常商辦鐵路公司總理黎大鈞鐵路恊會長劉心源及武漢兩首府三廳縣曁陸軍八鎭二十一混成協統制協統標統各文武印委均齊集大智門車站候迎車站一帶皆懸旗結彩軍樂競作秩序極爲肅然至三點餘鐘時由京來之快車巳到各員咸趨車前擬卜手版不料車中並無端督辦祗隨員二人詢之乃知端督辦係另掛花車稍遲可到各員直候至薄暮時始見汔笛嗚嗚花車隨到是時文武分作兩班相迎侍郎下車後往官廳小座與各舊僚茗談片刻卽率隨員扈從至行轅駐節經過租界之時捕房特派馬隊巡捕持鎗前後護衞以示特别警禮之意 
商辦鐵路公司解散情形湖北商辦鐵路公司鐵路協會昨已通知各股東大致謂鄂路自邀郵部批准商辦設立癸司招股迄今兩年之久所收股銀不過一百萬元能力薄弱無怪政府藉爲口實刻下幹路收歸國有定爲政策朝旨嚴厲萬難挽回已經諸董事議定退還股欵解散公司惟留存鐵路恊會以爲監察官辦之機關聞該公司日來已將員司辭退十之七八不日卽實行退還股本矣刻武漢各界以本省諮議局湯化龍張國溶二議長及各團體方主張力爭商辦今黎總理等忽宣言解散公司均不知其是何居心紛紛議論皆謂其受官塲之籠絡云 
分類新聞政界 
[張督亦持要匪不交審檢廳訊辦之政論廣東]  
　　張督近以粤省匪風素熾與他省情形不同平時擄刦焚殺之案幾於無日無之近年外煽革黨之風潮内有會黨之結合設堂打單鎗械精利聚衆每年數百騷擾輙及全村自本年三月以來亂黨迭次暴動各處土匪會匪紛紛勾結希圖起事上年抵任卽查其癥結所在奏請分路清鄉以期剷絶巢穴消弭伏莾在案是粤東之盜匪與土匪會匪無異無一不嘯聚藪澤抗拒官兵揆之辟以止辟之義萬不能稍事姑息日前具片奏請嗣後拿獲客匪如聚衆十人以上執持鎗砲擄殺事主及在城鄉市鎭肆行强刧有抗拒兵警情事准照館部所議即以軍令從事省會由緝捕局審訊核辦省外責成營縣印委各員詳訊確供禀辦毋庸送審檢各廳一俟匪風中稍戢地方安謐卽行停止此外尋常盜犯仍遵新章報部辦理以示限制 
[米捐復查專局仍舊改設湖南]  
　　兩湖米捐總局以荆河腦口扼武漢上游爲調弦藕池兩口要路捐欵緊要關係匪輕該口原設復查專局嗣改分卡歸併岳州現因距　稍遠東西懸隔查察難周以致捐款毫無起色目下湖西三口旣均已設立則荆河腦一口自應仍舊改設復查專避遴員辦理以一事櫗而資整頓爰即派委湖北候補縣江大令紹科前往開辦其所有分卡稽查員則調赴城陵磯分卡歸隷岳局專查繞越偷漏等弊遇有輪船違章拖運情事該委員得向税關磋商以昭嚴密 
[派員查察鎭屬禁烟成績鎭江]  
　　蘇省設立禁烟總公所後各屬俱紛紛廣設公所如鎭屬徒陽壇溧四縣及太平一廳業已遵章各設禁烟分所辦理未盡合宜故省憲昨特派委陳大令元來鎭查察鎭屬禁烟一切情形以便回省禀復核辦云 
[部委會議鐵路捐章鎭江]  
　　滬寗津浦等鐵路裝運客貨應徵捐税本屬暫定現須重加修改特奉郵傳部津浦鐵路督辦大臣遴委本部鐵路課員陳荇薌直刺會同各該路總管理處按照税則妥加議訂詳候本部核奪施行現滬寗總辦鍾文耀觀察業於目昨由省乘車過鎭暫駐行旌旋卽赴蘇禀見程中丞以備與陳直刺訂期開議矣 
[調查經收月捐之爭端蘇州]  
　　川沙城鄉自治公所成立後曾經提議商會向收月捐應歸各區自治公所收充自治經費嗣因彼此互相爭執由商會禀奉商部咨行蘇撫程中丞札委趙樸臣司馬赴川調查並邀城鄉區董及商會經理等面詢一切即行回省禀復核辦 
軍界 
[西路統領禀陳巡防情形湖南]  
　　西路巡防隊統領謝參戎澍泉日昨具禀撫轅以標下二十七日由洪督率弁兵起程行至中途據赴綏邊探丁回報現在湘境稍清黄桑營一帶有鎭筸兵駐紥並有中路巡防隊吳管帶兵駐城步縣界游匪均退入粤境各等情標下二十九日至靖州與蘇直牧面商一切三隊羅管帶已由黔邊巡緝回營據稱留兵兩棚暫駐帝廟距黔境九南寨三十里許因九南地方演戱聚賭並有人至湘邊每家收來五升油鹽各一斤以作戲費如有不出費者卽藉此行刧以致帝廟近處吳永傳家被刦各等情二十九夜復據三隊密探報稱九南花鼓戲已停毫無匪徒蹤跡各情標下以現在靖州方面風聲己息人心安定然邊境游匪行刦出沒無常防範萬不可稍懈仍與蘇直牧籌商分布一面飭一隊雷哨長帶兵四十名馳赴綏屬之雙江與第八隊防兵合紥以固釐局如長安堡路塘有警亦能就近援應以壯聲威標下一面將第三隊分駐會同之兵先行調回靖州卑屬第六隊不日即可調回標下擬飭王管帶鼎華仍駐會同兼顧漠濱鍍廠所有第三隊分紥會屬廣坪之兵亦即調回靖州以備策應仍由第六隊派兵塡紥以扼要隘標下在靖部署後卽前往通道轉入綏寗屬之雙江長安堡一帶嚴督七八兩隊官弁實力堵緝以防竄攝如有疏失自當隨時禀請撤換斷不敢稍事姑容云 
學務 
[洪都學生悔過之醜態江西]  
　　贛省洪都中學堂解散一事疊紀本報現經新建曹紳沅以該堂學生解散係多數受人脅迫邀求准其肄業等情奉王提學批云據禀已悉查該中學堂各生突起風潮相率解散前據該生等具禀到司業經明晰批示並行知南昌府另招新班充補各在案當該生等邀求發給文憑之時必係少數人之鼓動多數人之附和 
 
 

Page 12

 
 
相合而成嗣後愈趨愈奇遂至一哄出堂成此解散之局如果該生等稍有定識定力何至以多數而受脅於少數乃身受敎育有年而其結果竟至如此之怪誕離奇是以本司前批有全體解散殊不足惜之語茲　該學生曹九穗余家溥余家濤羅綬羅湘鍾周良文傑文俶楊　胡献琅胡献瓈余家齊徐銘藻郭朝榮徐錫光張嘉平等各父兄曹沅等先後呈明各該生等均係受人脅迫等情似尚不無可原之處唯必須平時恪守規則此次實係被脅方可寛其旣往以觀後效應由該紳等呈候南昌府查核並考察該生等平日行檢若何分别准駁旣可免玉石俱焚亦不至薰蕕同器藉此挽救士習整頓學規庶乎有濟除行南昌府外仰卽遵照 
[蠶業女生要求之無效江西]  
　　贑省勸業道傅春官於蠶業講習所本年添設傳習一科原以講習生名額有限故於育蠶之時飭由各屬申送女生入所實地練習以收事半功倍之效本係該道造就女生養蠶大概智能起見主此變通辦法並非定章所載此次發給實習三個月文憑不過爲該女生等業經實習之證據惟該女生等要求改發畢業文憑以便回梓傳授育蠶方法現奉傅觀察批以該生等要知求學一事須有實濟不在虚名所請改給畢業文憑之處礙難准行 
雜記 
[旅贛蘇寗同鄉會記事江西]  
　　贛省提學司王同愈巡警道陸長佑勸業道傅春官等因蘇寗兩屬同鄉旅贛日多發起同鄉會組織團體聨絡鄉誼業經籌款在復古菴地方賃屋設立機關部現於五月初八日假百花洲沈文肅公祠開成立大會議訂會章推舉會董六員幹事七員是日午後二時開會到者自王文宗陸傅朱各觀察及袁檢察長以次各同鄉約計一百餘人公推王文宗爲臨時主席宣佈草定會章二十七條討論良久修正通過公推王勝之文宗陸孟孚觀察傅苕生觀察吳復初觀察殷菊延觀察袁幼銓察長爲會董復經投票舉朱藜然殷靜之馮心支金禁青劉荀八蔣彤君周邦翰七員爲幹事先後當衆宣布均極贊成鼓掌歡迎惟該會組織之初用欵均屬發起認捐至常費困難當在會塲取决每會員月捐錢五百文另設志願捐一種以資存儲而備建築擴充辦法是日會塲秩序極爲嚴肅至五句鐘摇鈴散會 
[文左都統抵省情形廣東]  
　　新授廣州左翼副都統文都護初八日行抵香港即日搭船來省初九日登岸文武各官齊集天字馬頭日近亭恭請聖安畢文都護由满漢八旗新軍一二三營官兵列隊護衞晉城因孚將軍靈柩尚停左都署内初十日開祭後擇日護送回旗安葬遂在將軍署暫住聞此次請聖安時初欲在督練公所舉行後因向章皆在接官亭禾便改易是早八下半鐘張督乘馬由衞隊護衞出大南門沿途則有桂軍各營及陸軍警察督轅衛隊水提親軍長堤一帶均帶兵隊防守大有弓上絃刀出鞘之概 
[祝警道全節妙判武昌]  
　　鄂垣七星街有民人夏道高於去秋七月娶婦楊氏頗具姿首成婚將一月道高身故此婦深知禮義以守貞自持未幾忽大腹便便翁姑咸疑其有外遇延至日前竟臨盆産生一子孰知其翁姑堅執爲私生兒不允育養將其逐回娘家婦之父母以事關名節訟其翁姑於警署昨經警道祝書元觀察傳訊其翁姑據云伊子娶婦時已病莫能興焉能一索得男警道復傳其鄰人訊問均謂此婦行爲方正諒無不端之事警道乃斥其翁曰男女交合　度即可受孕豈有成婚一月不能受孕之理爾謂爾子染病爾豈在室中監視其未與交合耶聞者均爲笑倒祝觀察當親書節婦匾額一方賞銀四元令其翁姑領歸善爲撫養如敢虐待查出重懲該翁姑乃叩謝而去 
[戴管帶摧花手叚武昌]  
　　湖北陸軍各級官佐冶遊之風極盛自管帶以上幾於無人不納妓爲妾有第八鎭二十九標二營管帶戴鈞南因畏其妻之雌威尚未敢明目張膽娶妾惟月出包銀六十元將漢口老妓孫桂紅之養女孫鈿英包住租庽於省城花堤地方已有年矣近因端節該妓向戴索金釧一對戴因賭負無以應命日前該妓向之逼催適戴正舉酒醉薰薰勃然大怒遽將满室什物搗毁且扭住鈿英施其催花手段週身受傷不少該妓憤極開門奔至街中喊訴一時鄰人蝟集觀者若堵戴以有碍聲名顔面當時由後門遁去於是一連數日不來並斷其供給昨日該妓鴇母已至乃持禀逕往十五協司令處二十九標之本署喊寃幸均經衛兵司令官阻止該鴇妓遂直赴飛鳳橋戴妻所庽公館而去二雌相見恐尚有一番劇鬭戴如何處置也 
文苑 
[夢遊五嶽（毅力）]  
擬飛。片紙呌天閽十載蹉跎。繞夢魂蝶化欲尋。青雀。舫雲開忽見碧霞門。秦壇漢畤。空塵土。新甫徂徠。盡子孫七十二君無覓處。岱宗山下暮烟昏。 
御風直上祝融巓。疊疊崔巍斷却連。雲繞層臺封紫蓋。雁迴南浦帶湘烟。禹碑磨滅功猶在。銅柱。荒凉事更傳。誰解靈均多悵恨。幾番搔首問長天。 
三峯壁立鎖烟霞。俯視咸陽道路賒。北枕秦關凌鳳闕。西違漢峙控龍沙。風驚石鼓朝雲。亂雨障仙崖夜月斜。回首。不堪重悵望。鎬豐昔是帝王家。 
常山迢遞繞邊城。風捲寒沙度解聲。地敝眞雲通絶域。峯廻紫塞拱神京。寳符竊去多湮滅。珪璧傳來幾變更。滛憶昭君墳上草。青青長向漢家營。 
羣峯高踞洛城東。巨極關河感慨中。八百姬年殘照在。三呼漢。帝暮烟空。𦃺山不住吹笙跡。石屋徒。傳面壁功。俯首未知何計是。金鷄喚醒五更風。 
雜錄 
[左必蕃軼事續]  
左啓行後。不數天至舊所寓客邸處。仍復寄寓於。此月明茅舍風物惓　　日之　。　猶在目中。左留此一夜。晨起未。及啓行。乃隨步。至。　破屋處。則破屋尚存。而二婦人已不知所在。破屋亦荒凉。萬象塵埃满地。似久。無人。住者左回念昔年景。况不禁愴。然方寸零。亂忐忑不安。意此老嫗。定然。物故而少者不知。如何。娟娟此。豸究是何。適思之心更。愴然。徘徊。不去久之。乃回客。邸詢其主人。主人曰此耶。今已貴不可。言矣左曰此豸娟。娟殆配得封侯夫。婿今作一品夫人。耶吾固。料此女必非久於貧。賤者也。主人曰。豈止此。耶白香山詩。云天生麗。質雖自。棄一朝選在君。王側此女今。已承歡侍宴。後宫佳。麗三千寵愛。都在其一身矣。左至此始恍然。悟特旨。召見之故左與店主人。互談畢乃再首途。盖程女。得左贈欵還土。豪後。母女。相依數年間。忽被選入宫。高宗極寵幸之。程女八宫後。雖得。高宗寵幸。然常露。不豫之色。若無限憂鬱。者有一。種善。病工。愁天然媚嫵之態。高宗對之。更爲。愛悦。然每。當高宗。駕幸常自語曰。大恩未報大恩。未報。高宗。異而詢。之程女曰。妾今日。得侍陛下者。葢廣東舉人左某所致也。微左。氏妾身。已屬土豪。矣乃詳道左贈金還欠事。高宗聽畢。亦極嘉。尚其事。然程。女祇。能言左之姓。不能言其名。蓋當時左未曾以名。告之。也高宗即命。禮部。檢查廣。東舉。人姓左者。而當時廣東舉人。左姓册擋。僅左必蕃一人。禮部乃照此奏聞。故有特旨。召見廣。東舉人。左必蕃之。命當時京師嘖嘖喧傳。咸相詫異。莫明其故。未幾左抵都。門京中士大夫。及一切官吏　往謁。拜聨左　寓廣東　　　　。軍。　　。門絡繹不。絶 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[信義存戶之憤憤不平]  
　　信義銀行一案早經滬道牌示定於十五日親提集訊嗣於前晩懸牌改期二十二日提審該行各存戶大都未悉於昨日午後齊集道署候訊約有二百餘人一見改期牌示羣情憤憤要求滬道卽行開訊劉觀察以人証未齊傳諭解散並經收發員金仲熙請存戶宋雪琴黄硯雲金文閣祝寳祥吳秋帆進内苦勸宋等謂信義案之人証如馬湘伯由復旦公學保出尹壽人在押存戶俱集大堂何謂不齊今欲改期審訊吾等雖唇焦舌敝亦不能解金委員又再三婉勸决定二十二日之期斷不再改衆存戶始悻悻而散又聞劉觀察因恐二十二日提訊之時仍有多人到堂囉唣昨復出一牌示云照得信義銀行與鎭江造紙廠糾葛一案本道原定十五日提訊昨接上海縣申報已届訊期人証未齊應改於五月二十二日提審除飭縣分别傳催解訊外合亟牌示信義銀行存戶及紙廠股東一體知悉務各公舉代表一人届期投蕃毋庸多人來轅致滋紛擾 
[義振會務其大者遠者]  
　　華洋義振會自去冬十一月開會起迄今歲四月底爲止結算捐款振糧兩宗巳逾一百十一萬數千元共運高梁米榖苞米蠶豆雜糧共約二十餘萬担黄菉青豆種籽不下六七萬担以及美國捐助之麵粉是皆一時治標權急之策該會會長福開森博士沈仲禮觀察始意必須濬治淮河以工代振庶可杜江皖數百年來之隱患惟費鉅工艱河工費用一時頗難預算必須於測勘後始有把握但測勘千里巨河非有鉅欵不能濟事經福沈兩會長毅力担任籌募並由美國紅十字會捐資選派工程師來華興辦測勘工程一切費用不取官家分毫公款仍爲義振慈善事業爲江皖人民杜隱患謀生計裕國利民良法美意固本善後之策何其大且遠耶茲將該會禀盛宫保電錄左 
北京盛宫保鈞鑒開森叩辭後於昨日抵滬卽與職道敦和妥商災區善後辦法查美國紅十字會旣助振糧復捐鉅欵已可感紉今復慨允捐資遣工程師來華勘騐江皖河道杜歷久之隱患闢兩省之利源關心尤爲仁擊該會熱心善舉創此宏議適以償開森等疇昔開辦義振時以工代振之始願良法美意欽佩莫名特該工程師來華川資及選派員司等開支似應由職會擔任無庸動支　欵祗請江皖官紳協助一切並保護嚮　諸端則純爲慈善事業實屬一無流弊是以職會於冬春兩振及四五月間續放豆種後業已預備的款移作勘河工程用費設有不足仍責成開森等勸募是否有當鵠候鈞示遵行他日工程師來華後當面訂妥實辦法再行詳禀　奪 
[國民總會開成立大會]  
　　昨午後中國國慢總會在張園開成立大會陸續到會者不下五千人樓上樓下座爲之满至二時鳴鈴開會是日滬道劉襄蓀觀察委關烱之太守蕭伯茀君蒞會首由朱少屏君報告國民會發起於日本留學生之歷史及上海國民總會現在情形次由葉惠鈞君布告公推臨時主席當推關烱之太守爲臨時主席次由博君演說謂我國民會發起以來政府頗極疑慮然今劉觀察委關太守蒞會則我會之眞情可以大白而今而後當無窒礙凡我會友尚其努力盡厥義務云云次由葉惠鈞君報告票選正副會長及坐辦當將選舉票發出計票三百五十九票當塲揭檢計沈縵雲君爲正會長馬湘伯君爲副會長葉惠鈞君爲坐辦推舉職員三十九人分四部次由鄭王諸君演說大致謂國民會業己成立貴能有始有終各盡國民義務楊千里君報告杭州來電申祝又報告接到閘北商團會信因今日該會開職員會故不能到會並詳述人權思想之必要梅竹廬君演說詼諧雜出聞者感動農竹君演說略謂欲爲中國之民先愛中國之物語言文字有好棄中國而作外國文字者余嘗對友人而訾之余以爲國民應作事不可不保存身體世人但知兵式體操可以强國雖然言大而夸毫無實益余以爲不如我自習我國素有之拳術等各種藝術尹女士演說女界之黑暗女子这不能爲國效力且曰余乃一布衣女子積有區區願以捐入國民會杯水車薪聊盡國民一分子義務說時有擲銀台上捐人國民會者朱少屏君謂擲捐不知數不如簽名認捐之爲妥嗣因人數衆多不及當塲簽忍遂改於散會後在門首認捐計是日集欵已有百餘元之多尹女士又親向關烱之太守募捐謂太守旣奉道憲之委任贊成本會應請慨助云云關却以問明再報尹女士又請關太守自己担認卒未認雲南李燥高君演說謂中國人之大病有二一爲省界一爲怕死而救大病宜以恒心處事次由寳山同鄉會代表王君參藥業商團會代表藜君書業商團會代表趙清臣君致頌詞卒由朱少屏君報告認捐可至事務所簽名担認鳴鈐散會已五時十五分矣 
[土膏牌照捐仍須繳納]  
　　上海縣田大令出示云案 
 
 

Page 19

 
 
奉蘇省禁烟公所札奉撫憲程札准湖廣督院瑞電准度支部電外務部奏續訂禁烟條約條件摺内稱各省現行牌照等捐如果循名責實專係稽察零售取締吸戶爲禁烟功令所不可少者仍可查明准其照辦應由民政部度支部會同酌核另定劃一章程等語希查照妥酌辦理等因到本部院札所卽便會同蘇藩司妥讓詳辦等因到所查購土購膏牌照等捐本係取諸零購吸戶不獨與煙台續增條約毫不相背且欵由吸戶零星繳納卽與各土商貿易亦無關碍自應仍照向章收取札縣遵照仍照舊章辦理毋任違抗等因到縣奉此合行出示曉諭爲此示仰土膏各店商等一體知悉所有土膏牌照等捐現奉憲飭與續增禁烟條約毫不相背欵由吸戶零星繳納與各該商等貿易亦無窒碍各仍照章繳納愼勿藉詞抗違致千提究 
[英副領對於葉微生案之意見]  
　　駐滬英副領事康斯定君因英商羅白臣控告地販葉微生抵單不贖並牽涉大清銀行一案迭經會訊迄尚未結茲特擬有辦法六條函致公共公廨請爲察核辦法如下一請飭葉微生將所有産業原址值價若干抵押何人抵銀若干切實聲明二請飭葉微生函請各受主帮同料理三所有葉之刑事案請即函致會丈局查明各方單之眞僞四所有英册四千七百五十四號五千一百零五號五千二百十號等契地内有交界處沿馬路地三分據稱係章姓之産請移上海縣查明此地業主究係何人五請盤問葉微生究竟樓維卿現在何處六請將第一大押主陳詠韶傳案質訊 
[美領與廨員齟齬五誌]  
　　駐滬美國副領事與公共公廨寳讞員因事齟齬詳情迭誌前報茲聞美總領事維君以公廨如此辦法不但有碍美國權利且與各國權限亦有關係業已咨請江督張制軍電致滬道轉飭廨員妥商解决矣 
[商團體育研究會成立]  
　　昨晩商團體育研究社開成立大會到者三百餘人首由江社長報告宗旨繼由某君演說各國軍制約計六種（一）志願兵役（二）全國皆兵（三）募兵役（四）徵兵役（五）雇兵役（六）犧牲兵役又次由葉會長演說本社由商團會而發生凡在會諸同志均可入社研究并諄諄以戒狎邪遊及嗜烟爲勸又次由鄭仲勁先生演說人欲愛國須鍊愛國的技能欲得技能必須研究又次由精武體操會長農祝先生演說人人自立之道又次由參藥業商團代表葉榮春報告一切並將本社章程提議通過遂散會 
[黄志賢果多疑自擾乎]  
　　黄志賢前投縣署具控趙愼基之子本善抛婚不娶私與某女學生訂婚請飭提訊等情當奉田大令批飭邀同學界妥爲勸理毋遽興訟而趙愼基亦於前日投訴謂前憑盛葆林奚昌勳爲媒聘定黄志賢之孫女淑英配於長子本善擇定本年十一月二十七日成婚現下尚未到期安知有悔婚之意黄志賢捕風捉影遽爾起訟似太多事况黄家計甚寒故未婚之長孫媳入校讀書其學費概由吾家給付即此可知並無悔婚之事至本善與某女生同在邦江充當敎員以其素識之故間有文字往還亦不足怪何得損人名譽等語昨奉田大令批示云該商人並無悔婚之心爾子亦無自由另婚之舉足見黄志賢多疑自擾現旣聲明此後彼此至親應各袪意見依期完婚仍敦和好黄志賢有婿乘龍當母誤萋斐之𧮂趙本善立身正鵠幸早遠瓜李之嫌本縣有厚望焉 
[新任巡警道抵滬先聲]  
　　閘北巡警總局局長昨日傳諭各路區長區官云刻接廣東來電知新任江蘇巡警道吳印肇邦十二日由廣東搭廣利輪船來滬暫假公益里爲公館約於今明抵埠着即預備届時至碼頭迎接 
[蔡前道由寗返滬]  
　　前滬道蔡伯浩觀察日前赴寗禀見江督張制軍昨已返滬現任道台劉襄蓀觀察曁上海縣田春亭大令即詣蔡觀察公館詢問一切 
[瀝陳騐收漕米之苛例]  
　　浙江海運滬局總辦以各屬未解之第末期漕米尚有四萬餘石現届收局期近特飭各屬除去奏准截漕五萬石之外其餘趕緊解滬茲各州縣因糧道曲春圃觀察在滬未回紛紛來滬自至海運局瀝陳查騐苛例請予通融聞曲觀察已俯如所請允卽親自騐看矣 
[催換夏季吸烟憑照]  
　　上海禁烟分公所昨日分佈通告云照得夏季吸照現將截數造册呈報惟查吸戶掉換夏季吸照之數尚不及三分之一用再通告其曾領有春季吸照尚未掉換夏季吸照者務儘日内從速擕帶舊照來所換領倘逾期不來換領吸照自必巳經戒斷一經本分所分别造册呈報無論紳商士庶照章按戶聽候調騐幸勿自誤是爲至要 
[絲業爲湯星全緩頰]  
　　德商禮和洋行控湯星全僞造提單業經公共公廨訊實判湯押西牢一年半在案茲有絲業十二家以湯母年老等詞具禀公廨求請從輕發落昨聞寳讞員已准如所請知照捕房並函請德師副領事訂期提湯到案復訊核奪 
[新衣店受騙]  
　　昨有某甲至北河南路同茂新衣店選購雪羅衫褲三件囑送至江西路客利西飯店内取洋當由該店夥陸寳生隨往收取詎至客利附近甲忽携貨逃逸陸知受騙即投總巡捕房報請偵緝 
[客商騙取生漆]  
　　東棋盤街信義公棧客商劉松山前日向西棋盤街同和購買生漆十四担半計洋五百餘元言明翌日取洋詎昨日同和經理人符加卿前往取洋劉已帶貨逃逸符知受騙卽投總巡捕房報請查緝 
[課長薦書無效]  
　　已革偵捕趙捕趙永祥日前持某課長書信自投閘北四路分局請充巡警昨經易區官查得該革捕前因向人訛詐被隊官查悉斥革顯非安分之徒申斥不准 
 
 

Page 20

 
 
[城内]  
學徒捲逃○馬平之扭胡梅人陳忠和等至一路二區轉送一區經德區長傳訊據原告供稱潮州人在法租界長浜路開義泰押店前由薦保胡陳二人薦一學徒胡文才來店學業未及　年被該徒捲逃店中所押之金飾物件爲數甚多開單呈電訊之陳忠和供在小東門外錦泰押舖爲夥薦胡文才爲學徒事實有之胡梅人供文才係小的之侄故此作保今願出外帮尋判原被一同出外找尋胡文才到局訊核 
賭棍解縣○曹家渡巡防局解送賭徒張月根朱連卿王毛弟江月明四人到縣請爲訊究即奉田大令諭飭押候訊辦 
押犯癲狂○著名流氓姜大毛前由天津巡警局獲案訊辦遞解到滬經上海縣收押自新所在案茲該犯忽患瘋癲逢人便毆由所役禀明田大令請爲核示 
隣封驗屍○縣署自新所拐犯周大寶急痧身死由田大令詳奉滬道委派海防查司馬到縣相驗已記昨報茲悉查司馬因别有要公禀復滬道改寳山縣胡大令到申驗視道轅紀事○江西試用縣丞陸星垣貨捐局查驗委晨試用巡檢王述臣試用從九徐銘勳新授雲南提法司沈曾桐上海縣田寳榮昨均到道拜會禀見 
[南市]  
分别料理○老北門内鐵店主陳竹亭前被顧趙氏在裁判所呈控以僞方單及房屋契據等連次抵去洋一千餘元當將伊子陳祀生提訊供認並有朱許氏附追被陳將房産抵去洋五百元又葉增益附控以僞租摺租契抵洋三百元等情昨將得業人沈南山及中証朱來喜傳案復訊沈供該屋由商人買定原議價洋一千五百元除已借去五百元及付遇四百元外因唐朱氏處之眞單尚未贖出餘洋六百元未經付清判陳折還顧趙氏洋一千元命沈加給洋一百元尚少三百元限陳福生於二十天内如數繳呈候給該氏具領再理附追各欵 
無帖私開○蘇省度支公所前派委員傅明府來滬會同上海縣田大令照會商務分會調查牙帖屢紀前報前經查得南市德興隆水菓行等二十二戶均屬無帖私開現已由大令派差查提各行主到縣嚴究矣 
[閘北]  
死於非命○北順徵里五十九號徐惠記訂書作學徒蔡順全日前偶往德興里某姓家玩嬉被徐尋見責打受傷前晩身死昨由四路二區查悉將徐拘送分局暫押一面由蕭區長諭飭寳山縣頭圖地保報縣請驗又有一說謂該學徒被同作之人與之戲嬉揑傷乳核以致殞命二說未知孰是 
限期理處○順和米店主周樹蓀控愼太米行主黄金琛經理周林峯虧欠借欵現洋一百六十元票洋五百元屢討不還昨由四路分局蕭區長傳周質訊判交保限五天理處 
禁錮竊賊○積竊唐阿金即馬夫阿金前與陳和尚等夥竊總局路源通押店衣飾等物昨由偵捕隊巡弁孫晉發將唐陳一併查獲解至總局經孫裁判訊明屬實判陳禁錮二年唐禁錮一年 
[英租界]  
西探調差○英美捕房代理總巡麥高雲君昨日諭飭總巡捕房七十九號西探瑪勒至老閘捕房當差老閘捕房九十三號西探敲登飭赴美捕房辦公並飭美捕房四十八號西探裴克興調往總巡捕房承值 
匪徒起解○匪徒吳毛毛在公廨押所内挖洞圖逃由廨移送上海縣遞回吳江原籍昨日起解經過租界時由總巡捕房派捕護送出境 
大驚小怪○馬霍路一千零十四號住戶鄔金章前晩因隣人陸永泉家産孩燈火满室人聲嘈雜鄔疑係火警大聲呼救亂鳴警笛當由七十號印捕聞聲往查因無火警形跡即將鄔拘入新閘捕房嗣經捕頭派探朱子藩查明前情從寛斥釋 
醒悟已遲○山東路帶鈎橋塊慶豐烟膏店主婦張王氏昨投總巡捕房稱有多金被姘夫某粤人托詞開店盡行取去詎意潛行回籍另娶一婦茲又來家扭鎖竊取值洋一千九百餘元之衣飾各物求究捕頭准飭包探周志仁查明究辦 
竊案類誌○新閘蔓盤路八百十八號居戶劉仁德家前晩失竊值洋一千餘元之金飾各物昨日察覺開單報請捕房偵緝衞海路四十一號某洋人家及南陽路九號某洋人家均失竊銅牌昨日先後至靜安寺捕房報請飭探查緝黄浦灘拜經堂内西人失竊洋酒等物疑係侍者徐東來張紀林吳茂生所爲報請捕房派探將徐等三人一併拘入捕房押候訊究瞿二因竊四馬路二號某印人之牛油磁盆等物被探查獲帶入捕房押候究辦秦長春寓居满庭坊鴻源小客棧内前晩失竊大洋二十六元小洋四百角昨始察覺即投老閘捕房報請查緝徐小弟前晩因竊大馬路小菜場内牛肉攤上蓬布於鐵欄上爬出適被包探蔣文彬拘獲帶入捕房押候解究 
[美租界]  
追獲搶匪○潘邱氏前晩行經斐倫路被匪徒陸秋橋攫去金甲一只由捕帮同追獲解押捕房候辦 
混用銅洋○無賴楊阿華周華泉携銅質角洋數十枚向西華得路德來洋貨店買物混用被店夥察破鳴捕拘送捕房押候究辦乘車跌傷○韋東林昨乘四號電車至西華得路隆慶里口下軍失足跌傷頭顱由印捕帶入捕房飭送醫院療治 
敲詐鬥毆○何阿寳昨在海寗路某茶館向姚寳泉敲詐不遂互相扭毆被印捕併送捕房候查核辦 
[法租界]  
店夥荷枷○紫來街錦興彩刷染店主虧欠房租棄店逃避後被店夥王德興私將衣服裝箱運出托徐三寳寄匿被捕查獲解廨押候查辦在案茲經包探查明屬實解案復訊　王枷一月徐姑寛開釋 
各執一詞○施賢生王錦友等前控寳亨烟紙店主厲錦春圖賴代墊拆股短交洋六百餘元茲經公堂傳厲質訊厲供寳亨已股開多年後歸商人獨開作價洋一千一百二十七元内有濫帳及客夥透支洋四百餘元各股東已允攤認詎爲中人在内梗阻反被誣控求鑒中西官以供詞各執判廣交原保候查明各據再訊 
改傳爲提○揚寳生前控天元肉店主趙道生不還欠洋四百餘元經公堂准詞出票傳訊茲又由原告投案禀稱趙已避匿店亦張貼召盤請示核辦聶司馬諭令退去候改傳爲提出票拘究 
强搶金環○老嫗李氏昨晨在菜市塲被匪徒從後將目掩住搶取金環氏即喚捕將某罪拘住送押捕房候辦 
[海上閒談]  
徐惠記訂書作學徒蔡順全。是否被作主責打受傷。抑被作夥與之戲嬉。揑傷乳核。以致殞命。此時均未敢必。惟二說必有一是。記者因之有感焉。 
由前之說。在作主固因該學徒荒廢工業。痛加訓責。初不料其遽爾致命也。則其情尚屬可原。惟記者甚望各工人以後管敎生徒。均宜以此爲鑒。勿遽用其野蠻之手段。 
由後之說。在作夥必以該學徒爲可愛。故與戲嬉。更不料其因此兆禍也。則其情亦可曲諒。惟戲謔角力。大都無益有損。記者尤願人之以此爲鑒。勿再演出此種惡劇。則社會之福也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[都察院都御史張英麟等奏山東南境災荒奇重請頒帑辦賑摺]  
　　奏爲山東南境州縣被災甚劇重以江皖饑民紛擾懇天恩頒發帑項舉辦速賑以拯災黎而弭隱患恭摺仰祈聖鑒事竊維東省連歲歉收物力困敝今春雨雪彌月農田被淹尤以兗沂曹濟寗諸屬縣爲最重前由山東撫臣孫寳琦籌銀五萬兩分投賑糶並將辦理情形附片陳奏俱在聖明洞　然災區實廣乏食者衆而財政疲竭博施爲難况平糶一事使民之稍有餘資者猶可以錢易粟藉資轉移至赤貧之戶無粟無資勢必不轉於溝壑即流爲盜賊具爲患將有不可言者臣等籍隷山東見聞所及謹一一爲我皇上陳之查沂州諸屬自宣統元年霪雨敗稼麥禾悉遭霉爛至上年三月隕霜四月間復雨雹大者如拳小如卵田廬損失極鉅六月以後大雨積潦不退米麥桑麻百果蕩然俱盡及臘月二十八九等日雨雪間作至　春尤甚自莒州費蒙日各縣麥田悉被淹傷而蘭沂郯等縣則山田磽确比戶乏食又兼徐海之民流入本境多行掠奪以致城鄉市肆貿易俱停居民遂至大困兗州自滋陽以南若曲鄒泗滕嶧各縣舊歲霪雨連月重以冰雹麥秋收者十無二三秋稼尤甚至冬雨雪連綿山泉並開及今歲元旦雷雹大雨滕驛一帶平地水深數尺全境麥田淹沒而自正月以訖三月陰多晴少雨雪時作秋禾均未得種糧價飛漲十室九空而江皖之民自去冬入境者日不下數十起旣不可得食則勾結本地饑民晝丐夜掠自縣城以外村莊無一得免者以故有糧之戶與無糧之戶目下皆同歸於困餓而災象反較淮徐爲重則勢之所迫然也至糧之戶目下皆同歸於困餓而災象反較淮徐爲重則勢之所迫然也至濟寗州及所屬金鄉嘉祥魚合皆瀕湖河糧運不行商業大衰已成坐困及連年歉收勢不能支近有饑民數百人入濟寗州城向諸商富强借勢洶洶且爲變官吏懼乃約紳董捐資以撫之然懸磬之室處處皆然非此區區所能濟也至泰安府之新泰萊蕪等處曹州府之濮州范鄆鉅單各縣皆以雨雪成災而濮范地瀕大河濁流汛濫沃壤爲澤居民流徙者歲不下千數百人而鄆鉅兩縣民氣剛悍以歲荒集黨刦奪冒有司之禁者蓋時有聞矣此尤不可不防也况山東南境東起負海西跨河濟綿亘數百里飢民不下百萬戶自江皖阻飢流民時闖東境匪徒聚之公爲刧掠遠近繹騷儻生機絶望鋌而走險必致釀成巨案即如崑山之械鬭湖南之焚署猶其小者且東省屏蔽畿輔爲南北襟喉萬一因飢釀變會匪逆黨乘機搆煽則中原大局不堪設想臣等長慮郤顧前曾函致山東巡撫設法賑贍於財政困竭之餘極力籌措酌撥款項分投撫恤惟是災地遼闊杯水車薪斷難補救卽使更爲發棠之請究難責以無米之炊蓋庫欵支絀固臣等所深悉至倡辦義賑勢成弩末即使悉心經營尤恐涔水無濟轍鮒臣等再四籌維萬不得已惟有叩懇天恩俯念東境災荒危甚倒懸飭下度支部速撥庫欵交山東撫臣迅派妥員馳赴災區核實散放以撫地方而弭隱患臣等不勝待命之至所有山東災荒奇重有關大局安危懇恩頒發帑項緣由謹合辭據實直陳伏祈皇上聖鑒訓示施行謹奏宣統三年五月初六日奉上諭已錄 
專件 
[川人爭路請都察院代奏呈]  
爲幹路國有政策失宜施之川省鐵路公司尤多窒碍請旨收回成命以保商利而順輿情呈懇據情代奏事竊四月十一日内閣奉上諭郵傳部奏遵議給事中石長信奏鐵路亟宜明定幹路枝路辦法一摺云云至將此通諭知之欽此又四月二二四日内閣奉上諭前經降旨鐵路幹路收歸國有云云至以示朝廷體念民艱之至意欽此欽遵各在案職等伏讀之下悚懼交并更何敢冒昧陳詞致坐阻撓之咎惟實見幹路國有政策行之今日之中國確非所宜而施之川路公司尤形窒碍臣子之義知無不言用敢據理直陳罔知所避茲請舉其理由縷晰言之查世界各國自十八世紀以來其厲行鐵路國有主義者以西洋之德意志瑞士爲始而東洋之日本則於明治三十五六年間至於鐵路之爲國有爲民有孰利孰害屬於交通政策學之研究語其大略得失參半茲且無庸深論而以職等之愚竊謂今日中國採用幹路國有政策適以使法律無效信用隳頽財政恐慌主權損失而别無利益之可言何以明之現在所謂幹路除京漢京奉本爲國有外其商辦者尚有四川湖北之川漢綫及廣東湖南之粤漢綫各該公司創辦之始皆係遵照商部公司律組織公司律爲國家之法律而四月十一日之上諭則係一種命令夫昔以法律免許之者而今盡以命令取消之則取消公司卽屬於以命令變更法律學者謂之爲違憲行爲一方預備立憲一方實行違憲左畫方而右畫圓不亦難乎且又不但此也縱謂昔之公司律非經政府提出議會協贊不能爲完全之法律而何以新内閣成立於四月初十日資政院開會亦近在九月初日此等大政方針不經閣議不交院議而遽憑該給事中石長信之建言及郵傳部之議覆聖心内斷毅然决於是非獨公司律失其効用而關於内閣關於資政院及關於一切憲政之法律尚能有憑信力乎所謂法律無効者此也且弱國之病莫如患貧圖强之方首在興業故近年以來内則設立農工商部外則分簡勸業道所以提倡實業開闢富源意至深遠民間凡百公司亦漸發達小民亦多能節衣食絞膏血以附股於公司所以然者爲有國家監督保護可以坐獲厚利耳各省熱心修路亦以此故乃商民費數年之力略有端倪官家以一紙之書攘其權利損募股者之信寒投貲者之心而凡礦山森林畜牧製造之事自此以後國家不能一一收爲國有民間又不敢集資興辦則惟有貨棄於地而已所謂信用隳頽者此也頃者九年立憲經緯萬端每歲支出行政費何止倍蓰其最急者如普及敎育募練軍隊改革幣制諸大問題皆以財力支絀因陋就簡不能爲根本上之解决猝欲以十餘萬里之幹綫收爲國有同時兼營併進而又不立一定之計劃某綫需用若干資本不知也某綫須費若千年限不知也當司農仰屋之時操孤注一擲之計將萬事擱置而惟修路歟抑於各種行政費之外另籌大宗鉅欵專供修路歟竭澤無漁終亦無成所謂財政恐慌者此也然則主管路政之郵傳部蓋必有道以處此者其 
 
 

Page 27

 
 
道何如殆必出於借外債之一途若是則外人以債權國之資格而干涉路事漸次握我交通行政之全權不但舉路綫經過之地之人民之生命之財産以爲殉並鐵路國有之主目的所謂徵兵運餉之便利亦不可得前此腐心切慮以贖回京漢綫於外人之手者其意何居今而可再蹈覆轍乎所謂損失主權者此也以上係言幹路國有政策不適宜於現形時之中國以下再言川省鐵路收歸國有之窒碍情形伏查四川鐵路自光緒二十九年英法兩國互相核奪一欲以通滇緬線之氣脈一欲以伸滇越線之勢力前總督錫爲捍衞　圉起見乃合官紳集貲自辦繼因招股無幾大宗全恃租捐復於三十四年奏請劃歸商辦現在集欵千萬以上開工二年有餘無緣無端改歸國有以前所投之股本縱得珠還以後無窮之利益全歸水泡是使川民炙鼎埀熱而不嘗一臠之甘掘井及泉而不沾涓滴之潤人情觖望其何能平此不可者一也攷各國之主張鐵路國有者大率以鐵路屬於私立社會則壟斷其利不利於民徵調之事不利於國爲其最大之理由殊不知鐵路之爲獨占事業不以國有民有而異其程度如現在之京漢綫豈非國有然其運貨之不廉則快車加價一倍其管理之不善則一月脱軌三次衆目昭彰豈能掩飾則第一之理由不充分又各路公司章程於國家輸送軍隊轉運粮械等事無不訂有專條情殷報効豈能以路非國有該公司卽便任諭旨所謂必賴交通便利大局始有轉機等語乃中國鐵路有無之問題而非國有民有之問題則第二之理由亦不充分然則川省鐵路收爲國有之理由乃在倒帳甚鉅參追無着之二語查川路股本在上海存放上年經謙餘正元兆康三莊同時倒閉二百餘萬又被經理之已革廣東知府施典章侵蝕三十餘萬均經四川京官先後呈控郵傳部及呈請都察院代奏奉旨交郵傳部察核具奏欽此欽遵各在案閱時將及一年頃於四月二十日始據該部覆奏奉諭旨郵傳部奏四川鐵路公司虧倒鉅欵遵旨察核辦理一摺著依議欽此原摺尚未發鈔其辦理之内容如何職等自難懸揣而總之倒欵之有著無著視乎該部參追之力與不力事關奏案豈公司所能自主惟公司旣不因倒欵而停工即不足以爲收歸國有之根據該部之交通銀行亦曾被義善源虧倒鉅欵至今尚未歇業川省公司事同一律豈可因噎廢食頓翻前案此不可者二也或謂川路股本出自租捐煩累自不如由官籌欵故二十四日上諭停止川湘兩省租股明言所以一路權而紓民困朝廷痌瘝在抱職等感激無涯尚何敢更倡異議惟念川省開辦租股係經川督入奏奉旨允准藉曰巧取於民豈獨公司任咎况川省近年經費奇絀其由官巧取於民如鹽斤加價一文之案商力不勝無所赴愬諮議局呈請於總督四川京官具控於鹽政處迄今尚未著藩而何獨於無藝之徵求則謂之急公好義於興利之事業則慮其豪奪巧取乎此不可者三也伏讀四月十一日上諭有至如何收回之詳細辦法著度支部郵傳部凛遵此旨悉心籌畫等語固知幹路雖歸國有而從前商民所投之貲本仍必核算清還惟各省路本出於招股猶可計數歸還而川省路本出於抽租何能按糧攤算况開徵累歲田産幾經易主糧戶不皆舊人輾轉轇轕則冒領無從覺察實惠不及於民是國家虚擲巨貲小民終虧血本此不可者四也綜上所陳則政策之不適宜也旣如彼而川路公司之窒碍也又如此職等旣有所見未便自安緘默爲此據實瀝陳合無仰懇天恩察國力之盈虚順羣情之好惡俯准仍將川省川漢鐵路暫歸川人自辦仍飭郵傳部監督保護尅期蕆事再預定免許年限自全路千城之日起多則五十年少則三十年然後收爲國有是時國家富强已致旣無外資輸入之虞川人子母相權亦在大利旣獲以已後則商利無失輿情大順是否有當伏祈據情代奏仰邀聖鑒 
小說 
[殖民小說華僑涙（三十八）]  
　　張月華看了。雖然氣忿。也是無可如何。想著要去和他當官告理。無奈這個地方。不是中國的屬地。那些地方官。自然是帮著本國人的。料想打起官司來。有敗無勝。要想請幾個有些名譽的同鄉。出來和他理論。無奈自已向來是崇拜外人。鄙薄同胞的此番和弗蘭脱結婚。同鄉華僑的意思。都是狠不以爲然的。如今又閙出這般笑話來。那裡有什麽人肯來和他出力。想到這裡。不覺長嘆一聲道。如今也沒有什麽法兒。只有决意自盡方才掩蓋得這塲大辱。至於身後的是非。我也管不得許多。只要我耳朶裡頭不聽見就是了。張月華想了一回定了自盡的主意。又想著目已和弗蘭脱是仇人。不願意死在弗蘭脱家内。想要走出門去。無奈渾身的骨節酸痛非常。覺得一步路也走不動。只得等了一回。勉强進些飲食。覺得略略好些。挣起身來。一步步掙出門外。雇了一輛街車。便到雙鷹旅館來。决計要自已尋個自盡。却偏偏奇巧不巧的。遇見了范鳳洲救了他一條性命。當下范鳳洲聽了這番情節。不由得目眦盡裂。怒髮冲冠。高聲說。道原來竟有這般奇事。鄙人雖然孱弱。一定要想個法兒。同女士出了這口。惡氣方罷。張月華聽了。謝道。深承厚意。銘感非常。無奈我們都是中國人。在這個地方。沒有一些兒勢力。這便怎麽樣呢范鳳洲道女士但請放心。我自然有個報仇的主法。女士且請安息。有話明日再談總之一個人受丁非常的恥辱。一定要設法報仇。方才是個有用的人物。女士請把鄙人的話。細想一想就是了。張月華聽了。覺得委實有理。果然就把短見的念頭止了。要想報仇雪恥起來。范鳳洲坐了一坐。見時候不早。便也起身告辭。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
