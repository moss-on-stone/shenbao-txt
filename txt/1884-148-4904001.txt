# 1884 - 148 - 4904001

 

Page 1

 
 
[本館告白]  
　　松江華亭縣南鄉某姓傳得有逆子弑繼母一案業已經官訪聞飭差傳提該姓宗隣并拿逆子以憑澈究又聞其父自言實係病死並非弑逆各等情本館以向無訪事人在松江况案情重大未敢以傳聞之詞率行登報兹聞有無恥之徒假冒本館訪事人在松有招摇撞騙情事殊堪痛恨倘果有此等棍徒假名誆騙務請扭交本處地方官一而函致本舘轉請官憲按律懲辦特此布啓 
[第三號畵報出售] [  申報舘主啓]  
啓者本舘印行畵報兩次蒙海内君子同聲許可購閲者踵趾相　應接不暇兹於月之初四日出售第三號其中繪有李傅相與法使福尼兒議立和約圖並曾襲侯小像閲者定以先覩爲快焉再外國典禮華人罕有見聞今者馬達加斯加國女主舉行冠禮一時儀衛盛陳萬民瞻仰苟一寓目不啻身遊其國爰亦繪以成圖編入下次第四號畵報出售此布 
[書津貼京員章程後]  
向來京員候補清苦藉印結費以自給每年最旺之時人得月分四五十金至少亦一二十金而惟翰簷科道不與此欵故京員之論境遇者猶以部員爲最優而翰林等官每逢考差之歲若考不得上等放差無期則艱窘况味幾於無可設想從前主事有主白頭之説盖取白首爲　之意自捐例大開减成章程新益求新軍務緊迫之時至於按例銀僅納一成上下捐生於是異常踴躍數百金之費而一官可以到省因之分發之員月必數百人而印結之費按照品級以判　寡省分愈大則捐生愈多而在京之分印結者亦數百人邊省駕遠地方瘠苦捐生亦少而在京之分印結者或數　　十數人不等欵大人多與欵小人少相與比較而每人所得印結亦覺相劑均平無甚區别然雖近年捐例已停而京　印結猶可供主僕之用以捐停之後不過未捐之人可以截止其已捐者仍須分發目下各省以冗員太多請停分發或二年以爲限或三四年而屢請展限捐生恐不及分發到省無期探詢某省未停分發或停已期滿又去年都下喧傳停止驗看外省惶惶更有迫不及待之勢是以捐例雖停而分發仍然未殺每月騐看名單輙數百人京官之用印結者費復加多故部員之藉此自給者尙不大减於前惟翰詹諸員清苦無異昔日近科會榜三百餘名入詞館者恆百餘人與部屬不相上下知縣則以外省候補者多反不多用是現在翰林較多於道咸以前清苦之員不勝指數編檢兩班不得差事者皆以教讀爲生計月修四兩且不易獲以視部員苦樂甚不均矣現議津貼一項盖爲翰差等官計而　專爲部中同員與别衙門品級相同與分印結者計然其惠實一律分沽又不得專恤翰詹而或遺别衙門也試觀章程如翰林院侍讀侍講學士侍讀侍講與簷事府自少詹以下皆每年給銀二百四十兩修撰編檢與部院漢郎中員外主事並給銀一百六十兩夫郎中員外階五品與侍讀侍講洗馬庶子同主事與修撰中允同列六口編檢賛善更在六品之下今翰林惟修撰編檢給一百六十兩而其餘皆給二百四十兩部員本爲五六品官應優過修撰編檢而給二百四十之數乃亦僅得百六十兩此可見於體恤貧員之中仍有調劑斟酌之意應豐而豐應儉而儉不得概以品級論也自有此欵吾知京員皆足自贍卽有起居服御慣習奢華酬應人情素來闊綽似此區區不能暢其揮霍者然計之歲食用之　亦自有盈無絀若論浪費則本來不能預計也雖然京員得此宜若可以砥礪廉隅自後官常庶幾整飭但此欵係由各省關外銷欵項内分撥匀籌每年可解京銀二十六萬是竭外省之力如此張羅而僅得此欵若更各省爲各省計而欲另籌聞欵以養貧員則似無可籌議竊謂京中原籍外省解欵以閒欵資閒員而各督撫監司皆能實事求是於一切縻費之中力來撙節則歲解二十六萬分攤各省不過大省三四萬小省一二萬以現在元氣漸復庫欵將盈之際似亦不甚費力第京員有此津貼而外省獨乏斧資恐非持平之道近年分發雖停而已到省之員自道府以至佐貳不下二三千人而佐雜最多次則同通兩項蓋佐雜捐例無過數百金加以花樣則實銀二三百兩卽可騐看到省同通品級高於州縣以其非正印故捐例倍減於州縣爲仕途中之捷徑是以捐者不少州縣二百員而同通反至有四百員也佐雜旅費輕减各處例差亦多應酬又可省却雖月得數金亦易敷衍甚至旅資告絶猶可求助於舊日之堂翁　省之同鄉若同通則差使之優不能比州縣而一切公事又難與佐雜並任　勞至於應酬則與府道相去無幾卽省寓之日用出門之隨從車馬服食之繁費亦將上並府遒倘數歲無缺而一年無差其將何以堪此竊謂同通兩班無異京員之翰林旣有津貼自冝獨優况無津貼豈可不籌體卹哉因閲章程而附及之 
[上諭恭錄]  
　　五月初三日奉上諭御史恩隆奏盜案甚多請飭嚴查保甲一摺近來京師及附近地方搶劫之案層見迭出總由平日巡緝不嚴以致奸宄易於混迹甚至窩藏盗賊包庇分贓地方官漫無覺察殊屬不成事體着步軍統領衙門順天府五城御史督飭所屬舉行保甲認眞稽察毋得有名無實視爲具文倘該員弁等並不實力奉行卽着奏叅懲辦欽此 
[本舘接奉電音]  
　　昨由通州電局專發電音到本館有五月初八日諭旨四道謹敬譯登○五月初八日奉上諭陳士杰奏大學士左宗棠浙江巡撫劉秉璋前粤海關監督崇光各捐助山東賑銀應否給奬福建按察使裴蔭森捐助銀兩請子奬叙等語左宗棠劉秉璋崇光裴蔭森均着交部議叙欽此同日奉上諭順天府府　楊頤奏順天府屬營兵考試籍貫不清請飭申明定例一摺冒籍考試例禁綦嚴自應恪遵辦理豈容不肖營　徇私得賄濫行送考致溢弊竇應如何明定處分章程之處着兵部議奏欽此同日奉上諭陳士杰奏叅劾庸省不職各員請旨革職等語山東試用鹽大使張謙偷安誤差試用典史陳橋妄誕浮華試用巡檢戴潤璜嗜好甚深均着卽行革職以肅官方該部知道欽此同日奉旨杭州織造仍着連明接管欽此 
[爵帥抵寗]  
　　前接金陵來信悉劉省三爵帥有奉旨來京陛見并加兵部侍郎銜之説曾列前報兹悉省憲 
 
 

Page 2

 
 
自接奉都中電報後當卽恭錄諭旨咨照到皖刻接江寗續信知省帥已於本月初四日由安徽原籍行抵金陵卽赴督轅拜謁曾宫保晤商一切聞不日當渡江來滬遵旨北上云 
[連日失火]  
　　京口洋馬路某姓家於初三夜失火幸焚草屋十數間而止初六晚府宮巷某甲家又因火油燈炸烈亦兆焚如幸水龍卽刻馳至撲滅只燒瓦房三間未曾延及隣右云 
[看戯閙事]  
　　鎭江西門外榮貴戯園端午日開演有新募勇丁百名前來看戲守門粤人某甲見勇丁人衆本不欲放人深恐若輩恃蠻因未攔阻不料該勇等吵閙不休且又踞佔正桌不許别人入座該園主無法先尙向之哀懇謂正桌藉此售錢公等可在兩廂坐看勇復不允旋與口角繼卽動武該園戯子與衆人共抱不平遂與勇丁亂打勇見園内人衆一哄而散祇將守門粤人拖至桑巷内飽以老拳内有一勇身帶小刀竟向甲亂刺約受十餘傷甲遂暈倒比園主率帶多人前去護救勇已去而止見甲暈絶於地該園主復向前追趕見果有勇六名遂喝衆將六人捉住鳴保投縣報案馮邑尊升堂研訊六人皆茫乎不知盖同營而非同生事者邑尊飭將六人收押俟看甲傷勢如何再行定案并飭差緝捕正兇云 
[英員往漢]  
　　芙水師提督坐威奇能兵船來申前已登報兹悉該提督仍坐此船於昨日開往漢口矣 
[嘉興蠶信]  
　　前報嘉郡蠶汛平常兹悉幸上山時天氣適宜是以絲繭較上年稍好惟葉價直賤至每洋可買十担郡城内外現正招買繭種計每斤約大錢五百六十至六百文絲行過初十日大約可開稱也 
[牛庄得雨]  
　　牛庄鄉農因久無雨水深苦旱乾現自五月初一起接連三日得雨雖未深透而土泳已潤所種麥豆各苗立時怒發且上河之水已漲尺餘小船不日内可陸續駛到祗以糧食油豆存貨稀少價難驟跌煤價前提至每百斤須東錢四吊今已跌至二吊五六百矣 
[河流消退]  
　　秣陵自三月以來晴多雨少三農望澤孔殷而秦淮河中亦因日久亢晴水勢消退河流淺不容舟自泮池之文德橋以南水皆作深緑色　河居人皆取給此水用以烹茶色卽變黑蓋堦濁气使然也 
[塘兵誤公]  
　　江右潘大中丞於上月二十日奉到總理衙門發到電信一函無署乏人繙譯中丞卽加封仰沿途塘兵火速遞往九江鎭署着朱總戎請九江電報局友代繙成華字轉遞回省往返限以三十時辰詎遞到距九江六十里之通源地方再由通源塘兵轉送九江該兵竟延擱兩晝夜中丞見逾限許久大怒飭差官沿途確查始知爲通源塘兵延悮卽將該兵押解到省究辦該兵係九江鎭標後營派往充當者營官亦有千碍撫轅現已牌飭吳遊戎邦柱接辦九江後營游擊事務楊遊戎撤調回省云 
[武寍命案]  
　　有自江西武寍來者云武寍縣都戎黄某在縣城開設錢店每逢關發兵餉由該店換錢平日店夥仗勢肥進瘦出容或有之是以兵弁皆不服然不敢聲張也前月發餉之期兵皆另換某店况錢黄都戎聞之忿甚卽　營兵往某店尋釁不由分説持刀亂斫殺斃該店夥九人店主潛逃往省城投撫轅報案　大中丞卽委前署南康府黄丹臣太守往武寍查辦云 
[調兵防堵]  
　　九江總鎭所統共有十四營除駐札九江三營其餘十一營均分札在外現江防吃緊朱春山鎭軍札調各營官挑選勁兵湊成一營來九江駐紥聽候差遣限五月初十日一律到齊云 
[蹤跡詭秘]  
　　西湖照胆臺之西有小板屋十餘間賃人居住去冬忽有下路之人携一少婦僦居於此其夫則租一瓜皮艇子日以打槳爲業婦則輕妆淺束爲人司澣濯縫補之事有某公舊僕甲前日持舊衣數件託婦洗濯推門直入忽見近處之某道士在婦房中調笑甲當卽退出告知左右鄰居重來搜捉而道士已從後面逃去逾時其夫歸來衆鄰羣加辱罵有斥其爲女不女男不男者不料二人心虚乘夜相率而遁次日衆鄰打門而入粗重物件俱在且於臥榻上搜出女尼度䐑兩帋於是羣相詫異咸謂二人皆女尼託名夫婦以掩人耳目也至其蹤跡詭秘實令人莫測云 
[述客瑣談]  
　　金陵出朝陽門數十里地名東陽小村落也有緑牡丹數十本昔在一故家院中相傳純廟南巡時聞其異翠華爲之臨幸土人以其曾經御覽也不勝護惜有欲移植他處者雖百方補綴終不一活於是藉藉然神爲仙種亂後花遂零亂於荒榛瓦礫間而茂稠如故一移惙輒死村人不得已就其地繚以長垣近有見之者謂花無他異色正如　萼梅蕊間有小瓣邊皆作金色而已離東陽十餘里有花山山不甚大而有戒行方丈江左言叢林者必以花山爲巨　相傳大雄殿之磚瓦皆以銅爲之耳食者莫知其創造之始亂後壯麗無存而招致游方僧給發度牒傳衣鉢一如當年氣象山植牡丹冠絶南中芍藥尤盛不讓金帶圍山之巓有龍池池畔有小寺祀龍欲觀龍者先焚旃壇於池上寺僧爲之拜跪祝告卽投鍤於水中少頃蜿蜒者自游伏於鍤内僅四五寸舉鍤出水任人玩視且可摩弄於手掌之上不爲忤龍頭方深目當角處隠隠有黑迹隣爪皆備金黄色冬時最盛夏則否池水不凍不涸龍出入雖不以風雨然寺僧咸能識之也相近有鎭曰龍潭又有代子洲皆倚堤爲固歲久堤失修入夏輙成澤國上年左侯相徇洲人築堤之請委許黼卿太守董其役設總局於龍潭之眼香寺今三月寺有賽會之舉四民具集忽有昻頭舞爪者鋌走於庭下衆譁而驚有識其似上年堤次所現之法身者於是折葦爲梴而祝曰如大王也者請上葦梃稍留衆人結香火緣果蜿蜒而上供之神座前共見其頭方爪五與龍無異莫不肅然起敬拜手稽首以答神府太守深感神靈默佑故事半而功倍擬臚列事迹爲請立廟以經費支絀未之果也先是數年並水大至人畜遷徙不及遥見有黝而長者長數十丈横截水中水不爲之内汜一時共許廟　事旣定廟工未半而止越歲又水衆方護堤堤急矣忽有法身現于堤上危者爲安又許廟祀未幾爲首之　董事物故工又止去夏一日大雷雨以雹有龍黑色者首飲於江跨某董事之屋横數十畆須臾雨霽屋爲平地盖神不欲以廟要人人亦不敢復以廟神也然太守爲朝廷命官許又太岳之胤龍之見也夫所謂惟君裁之而已銜杯剪燭聽客述其所見異辭所聞異辭幾如魏文侯之聽樂而忘倦於其也爰泚筆而雜誌之 
[蘇垣近事]  
　　横涇鄉間有沈姓母子貧窘苦度止餘茅屋一椽蕪地半畝月前鋤地種瓜忽得黑色物一方磨視之則燦然黄金也因再墾尋連得七枚又元寳十一隻散錠二十餘件鄰衆意欲分肥幸圖董秉公謂此由各人福命不得妄覬但令沈姓敬謝神祗邀衆散福當於鎭上飾店兌去三錠如命辦理現已買産建房頓成小康門第更有遠族叔故無子遺田數十畝應伊承嗣儻來之富何其紛至沓來耶○近○拐案疉出殊爲地方之害吳縣署前由巡員移送金獅河沿拐孩之犯一名又元邑從湖田拿獲之拐犯男婦二名雖均收禁照例擬絞監候重罪仍飭遊示六門庶幾愚氓警畏刁風稍戢耳○武舉宋某謀索娼規悮良爲賤由地隣解送吳邑管押又香山武舉顧某開塲聚賭邑尊訪拿輒敢毁票毆差後由撫標中軍送縣訊辦現在均詳明中丞咨部革辦是眞無獨有偶也○初二日藩臬會同韓觀察點騐新招副後營勇五百名經譚方伯剔出年老及沾染嗜好者二十八名餘均彪形精壯聞得此項營餉由藩庫動撥也○盤門内小倉口某姓家有養媳年十七矣前月忽不見其翁四 
 
 

Page 3

 
 
處招尋貼隣裁縫某係紹興人帮同奔走頗著殷勤方且感其隣誼之厚月盡日翁與裁縫同在閶門一帶兠尋突遇新市莊船夥領其媳　面而至詢問根由始悉卽裁縫所拐將女送寄新市友人處暫爲留頓已則在蘇假意帮尋以掩痕迹待事稍冷擬赴新市回紹成親豈知新市友人見蹤跡詭秘不肯收受仍由原船送回以致敗露當將裁縫獲解縣案笞責盈千訊供不諱　已釘　收禁矣 
[袁江雜錄]  
　　稻初揷黄雲未割米價遂漲至二百餘文一石編户茅不免叫苦矣○清江閘水樁現存水勢一丈八尺三寸比較去歲水勢已大至一尺有奇而上游清口楊庄一帶水勢則較去歲大至四尺以上矣○從前信局皆在城外碼頭開設雖羣聚以處亦不相妨兹者生意鋭减只好舍已之便以從人之便爰競向城廂之内閙市之中以截奪生意信局如是贸易之艱可槩見矣○左侯相於上月二十五日抵淮業據電報登錄兹悉是日由常平輪船拖帶憲舟於下午二點鐘抵浦隨卽登輿進城答　漕憲漕憲留飯卽宿漕署二十六日晨爲漕憲書對聯少刻行台各官祖　演戯席禾半侯相興辭於下午五點鐘逕赴楊庄仍登原船越宿解纜漕憲在行台行寄安禮 
[宜昌郵信]  
　　近日宜昌禁開烟舘凡賣者吃者俱宜囘避前日東湖柳明府在招商局宴歸便查烟舘密行至中書街龔宅向係著名烟户明府由間壁入其室見臥榻横陳牀無隙處旋將襲某拏入衙署又在别處共拏獲三人悉笞責枷號遊各門示衆當將吃烟之人各事小反或百或五十不等如此雷厲風行買賣洋烟人等莫不心神惴惴不敢公然無忌矣○有人自蜀中到宜云　省今歲雨水過多又連遭風火氷雹烟苗大爲減色收程不過上年十股之三近日新土上市價已漸漲將來定卜昻貴且年來吃烟之人有增無减用省不種鶯粟所以米貴民貧安得良有司革除盡淨使五榖多收而民間長享富有耶○近因除革烟舘辦理嚴緊印委等官日夜梭巡日前又將西壩賣烟之人拏案重懲現在開烟舘者莫不遵示另圖别業不敢仍前陽奉陰違也○前因宜昌關馬税務司告假回國自卸任去後宜昌關所租之民房新築駁岸停工半月之久或云　總税務處請費以便竣工故近日土石兩工人又興工作登登憑憑曰無停晷大約請得費來也 
[豫章雜誌]  
　　四月初十日撫憲督同司道會勘本屇各屬秋審人犯三十八名勘畢各賞給錢一千二百五十六文蒲扇一柄痧藥一瓶查今年較前歲减少三之二較舊歲减少二之一刑簡之風於此略見一班○藩署爲銀錢總匯用人本極愼重惟下人之下俗所謂三小子者此等人殊爲難養上年某甲偷簽押房銀二百餘兩當經押追僅繳其半餘則迄無下落乃四月十四日又失銀百兩當將某乙某丙送新建縣文明府研訊再三僅據繳出數十兩餘亦無着某乙熬審不過肆意開花幸明府洞煽情弊省釋無辜不然一日而敗中人數家之産甚易易也惟推原被竊之故有謂嘉道以前大小衙署二更封鎖宅門查點極嚴上下人等日夜在内不得擅出并不准攜　外住更少出入花銷之路絶則偷竊之患息兵燹以後規矩稍寛未免多故矣○灌城上游二十里之辜坊地方前數日有一帋船經過其地突被風伯作　壞舟浸溼表芯二十餘挑當經鄉人救起客商出資贖回幸隔日大晴開晒可得半價尙無大害然間其上十里一帶是日係東南風下十里係北風所謂百里同風者亦有驗有不騐也○進賢門外向有司空司徒等廟舊例四月十八日演戯賽會以答神庥届時粉白黛緑士女如雲頗有目不暇給之勢今因是日陰雨熱閙塲中頓成冷淡乃十九日晴靈畫閒往來者不下萬人而夜間放燈景十二架則人數更多極形擁擠大抵雨場時若預慶豐稔故清興倍濃也○撫標三營及鎭武營外有　兵營計四百五十名紥惠民門外潘撫憲札飭該營統領張砥臣叅戎添招五十名共成五百憲札甫下轉輾薦託送名單者頃刻逾額數倍聞應俟挑取歧勇高强者收入隊伍亦可見近來風氣大開較諸咸豐初年廻乎不侔矣○廣潤門内謙吉　票號著名數十年與漢口鎭江揚州之謙吉　本一氣相通自上年臘底該號之在江省者忽無進出其店主初尙力圖復起勉力支持近已門關人散無可復望聞虧欠萬餘金而某宦則有六千云○省標三營二百四十三員弁四月分月課於廿一日撫憲委令錢榮山遊府在順化門外大教廠代爲考課各項世職人員忽撫憲在衙内箭道親考查兩處皆以打靶定優劣不用從前之弓矢而中靶者頗不乏人聞標員應俟彚齊呈撫憲親定等第以憑賞罰此實大有益于防務也又聞各省世職未有如江右者多至五百餘名此次撫憲新定章程凡未中一靶者僅給半俸令回家坐支得中一靶者始給全俸准在省學習中多者另賞 
[寳生船擱淺續述]  
　　前日招商局富有輪船來申據言怡和洋行之寳生輪船現仍擱於礁上其水手人等亦渡至另一礁上棲止并搭布篷以避風雨另有英國兵船及福得小火船均泊正在近處并派水手數名登寳生船上以便設法施救云 
[臬憲起節]  
　　江蘇臬憲許廉訪於昨早起節仍用利川小火輪船拖往吳淞查勘塘工矣 
[請客觀劇]  
　　關道憲邵觀察定於今日專請駐滬各國領事至天后宮觀劇云 
[水管炸裂]  
　　前日怡和碼頭之自來水鐵管驟然爆裂水勢沸騰當經報知該公怀雇工修理矣 
[拆屋讓路]  
　　前報路狹難行一節前日由善堂董事禀請上海縣將沿城河浜房屋違碍行人之處飭差押拆等情黎邑尊准詞飭差查得沿城河浜有數處房屋實碍行人故飭將摇繩索房屋三間先行拆卸已於昨日動手矣 
[盜劫頻聞]  
　　裏虹口東鄉虹鎭桂恆茂米油車舖於上月被盜搶刦已列前報詎初四夜又有羣盜擊門該店中人聞聲驚起大聲呼捕盜黨知已有備遂卽逃逸云 
[搶火類誌]  
　　包探陳阿九至英公堂稱前夜寳豐里火警時有王楚才掮書箱一隻被人搿至捕房今特送案請究黄太守飭王交保書箱存堂待領又有袁氏稱隣坊失火致失物不少由捕獲住陸阿三手持水烟同大紅袖小孩馬甲釘靴等件認明烟筒馬甲係我之失　釘　不知何人之物太守隨判陸阿三枷號一月該氏之贓着卽領去釘靴存捕房待領又據華捕稱見王阿生手持衣服三件亦係搶來送案請究太守隨判王阿生枷號一月發頭門示衆衣存捕房待領 
[賣酒送官]  
　　租界洋廣雜貨鋪兼賣酒者領有工部局章程載明不得開瓶零賣與西人至零賣之酒鋪則另有照會章程今由西包探沙順麥根查得虹口地方之仁記榮記新仁記陸順興廣祥合等各家有違章零賣情事爲特令西捕不穿號衣至仁記榮記等鋪飲酒該鋪等卽開瓶給飲由捕回報西包探將情禀明翟副領事請黄太守飭傳該舖等於昨晨到案西包探申訴前因某西捕供亦相同并稱向該二鋪零買酒飲各給酒資洋三角尙有西人可爲見証仁記榮記二舖之夥同供兼賣洋酒向不零售惟老主顧前來取酒時請飲二三杯確不收錢此西捕我未見其來過卽來亦勿零賣西捕又稱曾到該二舖飲酒見夥計甚多現在到案者確未見我新仁記陸順興廣祥合等之夥同　並不零賣洋酒翟副領事以仁記榮記違章零賣洋酒有西捕與見証人可據請爲判罰太守謂該舖等均不承認零賣今姑各着嗣後不得違章零賣洋酒如再有前項情事定于提究翟副領事一再爭論始行允諾 
[英界公瑣案]  
　　昨日捕房將男扮女裝之王小弟送案黄太守商之翟副領事判枷十天遊街示衆○楊阿福控被華曹氏誘拐六歲之孩該氏稱孩被虹口阿小領賣等因已列前報咋據楊阿福投案稱我子名金大查明實被華曹氏誘領托顧陸氏價賣在北新涇鄉間顧陸氏 
 
 

Page 4

 
 
亦已交捕送案華曹氏供楊阿福實被顧陸氏價賣在北新涇顧陸氏供華曹氏托我經手賣　確不知是拐來太守飭將該氏等一併送縣着楊自行投質○裕泰昌號夥吳雲卿稱有人冒刻我號圖章冩成字條向乾豐烟舖取水烟等件由乾豐關照前來報捕拘獲同黨三人且身畔尙有取貨字條今蒙送案黄太守商之翟副領事判王徐周各枷一月 
[靖江善堂紳士致絲業會館書]  
　　久仰仁聲未親芳範恭惟少欽大善長大人德望彌隆宏施惠濟翹首雲天傾心向日敬啓者春末夏初靖地灾黎所艱者種耔無措若勿奉求設法勢必田荒地白敝相好籌得稻種數十石以作借墊爲名散於極貧之户未免杯水車薪用翁來滬又荷張雪翁商蒙大善長慈懷憫惻慨許籌撥榖種洋五百元疉承諸大善長濟我桑梓恩加無已今各叚圩查其最苦之户先給小票隨發榖種共二千二百十二户計給榖種四百二十四石四斗五升每石一千五百文計錢六百三十六千六百七十五文除收尊處撥助五百元又張雲翁册捐錢三十千文外合計實墊洋五十一元錢五百七十五文緣户數衆多不得已出於衆擎之力今將各户花名所給榖種清册錄呈電核以　查對凡屬灾黎莫不同深感戴嗣後咸慶有秋皆出仁人之所賜也謹代泥首叩　肅此敬請德安統惟慈鑒不宣教小弟方榖劉勲陳川鑣同頓首四月二十六日 
　　附啓者靖江一邑去秋被風潮之災木棉秋禾均被冲完沿海之區地瘠民貧困苦情形不堪聞問前任查邑尊疉次來函告急本地冬賑實在無可籌捐靖邑紳士延請張雪堂兄代募親往查放敝會舘帮助冬賑撥洋五百元今年春賑張雪翁又去查放又幫五百元今因耔種無看又帮撥五百元三共撥助洋一千五百元特此登報聲明[  少欽附啓]  
[輪船來申電音]  
　　太古公司重慶輪船初八日由天津開行來申 
[蘇省撫轅抄]  
　　初七日卽用縣江廷燮江北緝捕囘縣丞曾瑞琪禀知到盤門厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　聲明 
　　本堂創製戒烟參片誠心利濟近有無恥之徒仿造假冐效藥疉出以及將僞藥哄騙仕商殊不愛驗居心射利豈有良　誠恐因本堂而悮諸君貴體說不敢不告也凡蒙賜顧者須認明二店招牌在内廳交易庶無舛誤老鋪在姑蘇閶門内宋　州巷西口分鋪上海棋盤街老巡　房對面餘外埠及各省並無分出彭誠濟主人謹啓 
　　拍賣日期 
　　啓者本行准於每禮拜四在本行内拍賣各貨此佈元芳告白 
　　麒麟天燕窩益智餻 
　　此餻無論老幼常服治五疳虫積養胃化痰長力固精童年攻讀驟增記悟美不盡言四遠馳名每匣百四十每洋九匣寄售上洋四馬路口城濟堂 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種供全倘有貴客紳應需各種各式祈至小行視樣面議價目格外公道特此佈開同治十三年六月日地亞士行啓 
　　杭州大井巷德記 
　　本號開設有年蒙客賜顧交易照常外埠信購原班寄奉不悮並有外國各種藥水戒烟藥粉代售貢邦藥水 
　　保德蘭四門町坭出售 
　　才倍齊利惠脫　勃勒特司之四門町較别種均高久己馳名今運銷中國如欲購或定辦者請移玉來行面議可也經手中國各處義記洋行啓 
　　出售上等六合棉線 
　　啓者本機在披雪裏城專造上等肥白棉紗紡線可代絲線用塲景合成衣工作巳蒙四遠馳名上海通行亦巳年久承諸貴商深樂本機之線及六線紗絲合成一線而粗繩號數皆如一式做出每個有二百碼足長向由上海禮和洋行經手定售倘蒙諸貴商賜顧者不論粗細儘可隨意選擇故特佈告自今之後常有現貨祈向禮和洋行面計其價格外公道老少無欺甲申三月日禮和洋行告白 
　　新設保險公司卽扣 
　　三分之一 
　　新設保險公司所有中國貴客貨物銀兩等項往來概可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟臺牛庄漢口九江鎭江一切等處倘有貴客賜顧請至本行面議特此佈聞同治十三年六月吉日太古洋行謹啓 
　　金剛大還丹 
　　夫人當誕直之始元質多無虧迨至長養之餘身體每有損或先天不足或後天早虧或憂勞過度或酒色過傷或隂虚陽損或病後失調此皆人身之缺陷固須藥力以培還也此丹水火並濟隂陽無偏能調七十二經可和一身氣血壯元陽煖丹田添精益體悅顔潤體利膈寛中健脾開胃實爲滋補氣血之本調和營衞之元每服三錢淡鹽湯送下功力深宏麗試皆騐每罐洋一元廣東主惃芝舘分設上洋英老巡捕房對門 
　　上海科發藥房在抛球塲東首 
　　本葉房開設上海巳歴有年精選上品藥料無不博製合成馳名中外今特摘數種登報於左併售照相器具藥水餘不細載洋蜜糖治臉上乾燥將　搽之分外滑潤胃氣專治胃塞疼痛定痛藥能效騐除根咳嗽糖能止嗽化痰驅風塞治肺家諸症三瘧藥治三日兩頭或四日兩發塞熱等補血藥能補血活血生血兼能益血頭風專治頭風疼痛無痛藥不立愈牙痛藥治風火牙痛或虚痛均能立止養髮藥若髮秃則生短則長常用則黑潤固精丸治體虚精滑年陽痿反老爲童汕濆凡綢緌呢緞若染藥水油汗均能立退 
　　貨眞價實上海大馬路老德記起首藥房童叟無欺 
　　老德記藥酒十全大補丸聽浙鴇恒酒萬應淸凉丸扶陽種子酒婦人調經丸百補鐵質酒種子坤順丸上品魚肝油内損外傷丸玫瑰最香油千金安胎丸開蜜杲藥露順氣化痰丸脫拉煞更露婦科白帶丸克賴匙藥露百補固精丸眞八寶眼藥最高花露水風流角虱藥光面淸香水無名腫毒藥靈應咳嗽水下疳拔毒藥光澤潤髮水治小腸氣藥光明目疾水耳聾復聰藥白玫瑰香水試騐膝瘋藥玫瑰香甘水拔毒生肌藥淸香洗牙水濕氣燭脚藥玫瑰胭脂水患坐版瘡藥創製傳髮水本藥房開設在上海大馬路抛球塲東首坐南朝北門面巳歴有年悉皆自往名山採擇道地藥材不惜工本精益求精製成之後又因百試百靈方敢出以濟世聊收工藉以救人諺云修合雖無人見存心自有天知蓋藥之道人之性命攸關奚敢草率從事致損隂功耶但本行所製丸散膏丹以及藥酒藥水種類甚多難以悉載倘蒙士商賜鎭無論内往往冐頂本行指牌而以次貨搪塞只圖自己得利不順他人死生悖理喪心莫此爲甚遍告士商若承枉顧務乞認明本藥房老德記招牌庶免魚目混珠實爲至禱因本藥房今設分鋪四馬路　　第一樓對面本藥房主人謹 
　　上海匯豐銀行告白 
　　本行所存原本洋五百萬元並招新股尚未交足計股泮二百零七萬四千七百四十四元一角五分兩共計洋七百零七萬四千七百四十四元七角五分另外公積洋二百五十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港福州天津紫竹林設立分行廣招中外商養凡上海香港福州厦門漢口小吕宋西貢新加坡並外國倫頓法國印度新金山美國日本諸凡質易繁盛之區無論零躉匯票睂可由津匯兌並代押欵及存銀生息請至本行面議可也特此佈聞 
　　發賣 
　　本厰所製造各物列左硫黄藥水硝强水嗨哆咯　藥水可標白各物之用銅緑卽胆蓉與靈線行合用緑樊肥皂此物俟一个月可出價約每箱二十八磅約銀六錢上海新閘江蘇藥水厰或向申報舘問亦可此佈 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑旣痿復能種子每兩價銀一兩海癮一錢服丸三兩除根惟藥丸無　凹形者卽係假藥另有狐騷臭藥每料一元三日除根雀斑藥半元十日退淸髮秃藥六角半月重生淋癬等藥兩角瘧疴瀉目疾等藥一角賜顧者送書一本上海只此一家金陵另有一鋪其餘省城各盋頭並無分鋪上海北門外吉祥街如意衖金陵城内土街口生生堂同啓 
　　上海電氣公司告白 
　　本公司中局開在虹口乍浦路四十一號門牌現可出售伯剌思電氣機器大小各種電氣燈并可定包城鄕碼頭各處裝設電燈無論大小房屋亦均可來定如有欲知一切情形請向本公司經理人立德面議可也 
　　寄售秘製止痛葯水 
　　啓者本行所有大美國百里德未司醫生寄售秘製止痛藥水兼治瘧疾傷寒筋骨疼痛湯火刀傷蛇蟲咬刺各等症已蒙外埠諸君争先購試無不應用如神立時見效當此時届酷暑如一時腹痛絞腸吊脚霍亂吐瀉服藥勢難立能見效惟此止痛藥水治之百不失一仍恐未及週知用特登報俾得遠近咸知此藥水之真妙上洋大馬路晉隆洋行啓 
　　水脚銀期 
　　啓者本輪船公司會議定章所有出口水脚以按月由初一日至十五裝貨者歸下月初一日收淸由十六日至月底裝貨者歸下月十五日收淸仍可用十天期莊票無論開往何處輪船均一例辦理以昭信實特此預逹怡和洋行招商總局禪臣洋行太古公司仝啓 
　　告白 
　　新荆門煤　股現在故還同人巳向收領恐遠　未知特此布　同人公啓 
　　五月初九日 
　　招商局新股六十九兩仁和保險三十六兩濟和保險三十五兩七五平泉銅礦四十五兩開平煤礦五十兩零五自來水老股三十磅電氣監十五兩賽蘭格點銅十五兩賽蘭格點銅三百八十元公平繅絲十兩鶴峰銅礦二十五兩中國玻璃粉八十兩牛奶六十元旗昌機碼頭八十兩叭喇　　二十五兩上海保險公司廿一兩五駁船公司五十兩金州　銀礦四十六兩池州十一兩沙岺開地公司七兩荆門煤鐵礦十四兩施宜竭礦二十五兩承德三山銀礦八兩白士　　十元貴　　鐵礦十二兩五火車舘六十元順古　　五十九兩 
　　原價 
　　一百兩五十兩五十兩一百五兩一百兩二十磅一百兩一百元一百兩一百兩一百兩一百元一百兩五十兩五十兩一百兩一百兩廿五兩廿五兩廿五兩一百兩五十兩七十元廿五兩一百元三十兩 
 
 

Page 11

 
 
[承三十六江外史招飲於鄭桂卿詞史收閣因事不赴戯賦兩絶以謝]  
　　有的偏　事阻遲幾回悵望幾回思知君紅袖頻添酒鄉入温柔夢易痴花間招飲聚良朋樂事開懷奂倍增寄語逢　休作戯醉鄉今夜任君登[  中山醉侯戯稿]  
[書懷一律遥呈張文江先生教政並求玉和]  
　　轉眼年將不惑時未成一事悔非遲漫勞狡兎營三窟且使鷦鷯寄一枝入夢庭闈空已矣苟求富貴欲何之筆鋒掃到强隣靖尙有微沈報國期[  芝竹主人晉侯甫稿]  
[春夜憶論文舘主]  
　　漏聲斷續報黄昏鳥宿池邊犬吠門三徑月光迷夜色一簾花影逗春魂欲將鳩拙閒中補也許鴻文醉裏論雲樹迢遥空悵望何時相對共開樽[  補拙居主人陳樹珊待定草]  
[瑶池司花侍兄工吟詠與烟霞隠者相洽賦此贈之]  
雲堆寳髻臉堆霞一弱腰支瘦影斜爲愛香山詩句好暗將心事訴琵琶綺才豓骨世無雙却爲含羞背夜缸臨别還敎歌一曲一聲聲空落梅探[  南補拙居主人樹珊氏待定草]  
[第十四單]  
　　江西省彭孟楊勸捐直東災賑第十四單數目揚字三十三號册河口分防府王予菴司馬勸募餘慶堂鄭捐洋銀一百兩誠意堂一兩祈嗣氏七十兩耕讀堂李六十兩元和琴廿一兩敦厚堂耕讀堂二户各十二兩同心如意棣華堂二户各十二兩所求如意人求父壽培風書屋汪二户各十兩吳宗湖痴心人小週旋處沂陽氏又小週旋處五户各七兩五錢姜有達留餘堂朱培荆堂隨意氏集　堂李甯立順曾永祥敬義堂心惻堂石九户各七兩王國昌六兩四錢八分朱三泰六兩傅中和五兩六錢無名氏五兩四錢無名氏同豐心有餘力不足人求子樂從人善同源五户各五兩無名人四兩二錢胡瑞堂三兩七錢五分寓目感懷者卉園梁行信南山居士四户各三兩五錢信豐無名氏美盛朱鼎臣祥泰興無名氏余不留名七户各三兩存心堂無名氏壽筵費樂與人同者鄧維芳祥聚號賴萬泰福興和無名氏同春和羅盛春十一户各二兩八錢肇豐二兩四錢章萬興二兩二錢五分務本堂吳問人賴源達兆春四户各二兩一錢彭兆崧柏林堂徐坤和五福堂樂與人同衆擎易舉鄭森茂蘇禾子自愧無力人修月仙舘十户各二兩肇豐號一兩五錢八分五厘無名氏崇信堂無名氏竹齋氏西屏氏敦厚堂胡夢花居士醉月居汪志雲也微氏十户各一兩五錢舒國榮一兩四錢八分益成福銓無名氏　和無名氏許乾元恆豐共厚記徐理叅許榕　堯記黄遇園黄阿李槐蔭堂任琴堂益裕陳振和鄭元和桑信和兩儀劉發生肇　　德隆　盛元茂鄭聯妙何紹燮雷隆鑑李福茂謝尙彬善興堂餘馨氏鴻昌善慶堂義縫福胡信鈺攀桂林甯養園義記三十八户各一兩四錢單朝玕一兩三錢九分梅夢徵一兩三錢八分李麗生一兩三錢八分楊茂泉許采卿二户各一兩二錢大梁生一兩一錢一分慶漋謙一兩零五分合盛治本堂黄徐恆源無名氏新太心愿氏倪節臣乾乾元八户各一兩祥裕義元甡二户七錢六分荆霖雨瑞和鐘鼎榮尙義堂三德堂鄭源美泉福祥德茂廣亨衢駿愼修堂耀堂星野堂聊表寸衷崇德堂汪萬昌有裕堂從心氏尙義堂培蘭書屋謝范德元金鶴年碧山人環山人吳蕙生堂二十四户又無名氏十户共三十四户各七錢五分營張氏無名氏求嚴福壽無名氏四户各七錢四分龔寳書囘春信黄同泰三户各七錢一分○以上第三十三號册捐户尙多一單不能全登容接錄於第十五單内所有一册共捐銀錢若干汲連前滾結總共數目俱結總於第十五單内理合聲明 
[第十五單]  
　　江西省彭孟楊勸捐直東災賑第十五單挠登第十四單卅三號册内捐户芳名數目程碧溪彭城堂劉張德元張芸軒松庭氏竹筠山房方瑞記松茂棧程惠如進德堂吳興發羅超然和記乾記謙泰亨衢成記謝豐盛周怡和雷今興人和棧陳永源雷稻卿正大鄒兩儀黄泰宗江阿翁黄泰記李潤有甘祥記忠和乾梁怡源長源梁元春余德裕安泰和承裕興王福謙雷步筳何玉環黄忠坦德豐黄忠立查恆山灑溪氏天豐厚豐華豐順萬生日新祥楊恆泰桂記立大豫吉大源怡裕厚聚昌公益　新知非居士仲記江森茂去塵山舘楊忠華求父母壽人曹承之鳬山氏燕貽堂程瑞生　泰恆升存德堂德隆德生永昌和長發播嘉榮陳振和益裕陳麗川無名氏繼成天元堂祝廷　汪徵琳陳繼動吳　許友仁楊仁符黎靈谷春泰胡義隆黄蔭恆胡隆記永瑞公德和慶記興記信記洪茂吳祥達張天益劉吉泰永春堂羅萬益鄭蘭茂祝旺生張汭凡張秋喜張添德張大盛厚生有任氏華豐煥文王德明梧軒氏汪明遠萬成景星氏怡泰生記義豐和記姚長慶一百念五户各洋銀七錢張文旭六錢七分松竹堂楊明德堂鄭二户各六錢五分黄彦昭六錢二分世泰泉尙德堂世盛森恊豐榮茂邱添發金永豐天祥又世盛森石中玉嘉記在怡亭十二户各六錢太興和五錢六分葉爕輝義成元吳定邦盧獻麒江雲章練記徐春記無名氏徐綿泰楊松竹程鈞煦通源又江雲章恆昌仁毛福春吳玉士吳樹人胡義隆朱怡和貽善氏無名氏富春堂承忠堂王舜臣恆昌汪君愷姚義標二十七户各五錢鄧瑞記四錢七分汪萬成肇豐泉利無名氏四户各四錢同裕廣順楊允　又廣順業　大有德生范大德恆發義豐無名氏永立義昌成美布成美店何瑞發李吉茂王文彬陳聚興正興共劉生泰恊泰二十一户各三錢五分麻姑山一滴泉三錢四分楊玉亭益泰順利三户各三錢無名氏裕泰裕和無名氏四户各二錢一分隨意樂助天祿堂二户各二錢德盛一錢五分無名氏一錢四分以上皆洋銀德蔭堂紋銀十兩張輶毛洋銀八錢七分又錢一千文劉叔薌錢二千五百文桂香書屋二千文桂林書屋張茂亮二户各一千四百文程式庭一千文朱炳林彭鳳山　仁山彭泉溪劉壽喜敦厚堂黄歐陽氏張崇興八户各七百文愛吾堂吳道南王捷選張福貴張蘭亭五户各五百文張郁龍張振清二户各四百文徐元發等十八户各三百五十文敦厚堂楊二百八十文句香書屋楊敦厚二户各一百四十文以上一册計四百三十二户共捐洋銀九百念三兩一錢七分五厘紋銀一十兩足錢二十五千零六十文○連前十四單統共捐紋銀八百四十五兩零三分洋銀一千六百零九兩七錢五分五釐洋九百三十七元對開洋五元錢一千八百六十四千四百零五文 
 
 

Page 12

 
 
[光緒十年五月初三日京報全錄]  
　　宫門抄○諭旨五道錄前○發抄旨四道○直督李奏審明辦理摺○川督丁奏甄别道員摺○直督李奏委署道篆片○又奏特叅知縣片○陜督譚奏請簡放道員片○直督李奏援案委勘人犯片○粤督張奏委署道員片○陜督譚奏請議卹片○又奏委員接統各營夾○五月初三日兵部太常寺太　寺八旗兩翼值日無引見○福錕請假十日○松桂續假五日○倉塲奏漕船五日回空○召見軍機周德潤○兵部題考試八旂文童馬步射監射大臣監試御史開列請點各一本奉旨着派伯彦訥謨祜豈岡監馬步射欽此旨言監試着阿克敦去欽此○發抄李鴻章奏審明正定縣民翟常生因瘋殺死親母李氏案定擬奉旨刑部知道欽此○繼格奏補用令隆昇試署赤峯令奉旨吏部議奏欽此○又　發令陳功亮試署建昌令奉旨吏部議奏欽此○又光緒五年分經徵地粮未完一分以上各員職名奉旨户部議奏單併發欽此○○前大學士署直隷總督一等伯臣李鴻章跪奏爲審明逆倫重犯照例辦理恭摺仰祈聖鑒事竊據代理文安縣知縣殷謙禀報縣民穆金海挾嫌毒斃胞弟穆邦詳並悮毒父母穆捷三穆五氏身死一案臣因案關逆倫情罪重大批交臬司提省督飭保定府審辦旋據該府朱靖旬審明擬議由臬司松椿勘轉值臣駐津飭委藩司崧駿代審無異臣覆加查核緣穆金海籍隷文安縣穆捷三穆王氏係穆金海父母穆邦詳係穆金海三胞弟其二胞弟穆樹海早故穆金海父子刻字爲生該犯先有痰迷病症後經全愈刻字偷懶常欲閒游穆邦詳時以好吃懶做之言與穆金海吵閙並唆使父母將穆金海毆罵屢受欺侮起意將穆邦詳毒死洩忿光緒九年七月間穆金海在素讖之仁和齋維貨鋪找尋信末揑稱毒鼠使用鋪夥劉連信以爲眞給與一包約重一兩穆金海携回密藏九月初三日穆捷三穆邦詳各自外出刻字隨後賜邦詳回家聲言尙未食飯穆王氏卽用玉米麵與穆邦詳做飯穆金海以伊父旣未在家伊母與伊等又均食過正可放下信末將　邦詳毒斃遂乘穆王氏不防取出信包攙入麵内在後托故避山詎穆捷三旋亦回家見麵做熟與穆邦詳共食尙有餘麵穆王氏亦卽食訖俱毒發嘔吐經鄉長將穆金海找回灌救無效穆捷三穆王氏穆邦詳先後殞命報縣騐訊通詳批飭提省審辨據各供晣前請不諱案無遁飾查律載子毆父母殺者凌遲處死注云殺者兼故殺者在内又例載兩犯凌遲重罪者於處决時加割刀　又因謀殺子而悮殺有服親長者仍依毆故殺尊長各律例問擬又諸色鋪户人等貨賣信石若不究明來歴但貪利混賣致成人命雖不知情亦將貸賣之人照不應重律杖八十各等語此案穆金海因挾胞弟穆邦詳欺侮之嫌輒敢用信末將穆邦詳毒斃並悮毒伊父穆捷三母穆王氏身死實屬形同梟獍例内並無謀殺肥弟悮殺父母治罪專條惟謀殺子而悮殺有服尊長仍依毆故殺尊長問擬則謀殺胞弟悮殺父母應照毆殺父母科斷穆金海除謀殺胞弟照故殺期親弟妹罪止絞候輕罪不議外應依子毆父母殺者律凌遲處死係父母俱殺兩犯凌遲並照例加割刀數該縣距省在三百里以外經臣飭委藩司崧駿於審明後會同臬司松椿督標中軍副將冷慶恭請王命將該犯穆金海綁赴市曹正法並將首級解回犯事地方懸桿示衆仁和齋鋪夥劉連找給信末致成人命雖未知情但不究明來歴殊屬不合應依律杖八十折責發落無于省釋除備錄供招咨送刑部外所有審明辦理緣由理合恭摺具奏伏乞皇太后皇上聖鑒謹奏軍機大臣奉旨刑部知道欽此○○太子少保頭品頂戴四川總督臣丁寳楨跪奏爲道員試用年滿循例甄别恭摺仰祈聖鑒事竊照捐納道府等官試用一年期滿例應察看出考分别堪勝煩簡專摺奏聞兹查發川試用道員吳寳林年五十一歲江西南城縣人由監生遵例報捐同知指省分發四川補用題補成部府水利同知同治三年在雲南捐輸軍餉案内報捐道員在任候選丁憂服滿遵例補捐道員三班指省分發四川試用光緒七年七月初十日蒙欽派大臣騐放覆奏堪以發往奉旨休議欽此領用起程十二月十七日到省計自到省之日起扣至八年十二月十七日試用一年期滿由藩臬兩司詳請甄别前來臣察看得該員吳寳林才具穏練應請留川照例補用倘或始勤終怠仍當隨時核辦不敢因甄别在先稍事姑容致滋貽悮理合循例恭摺具奏伏乞皇太后皇上聖鑒謹奏軍機大臣奉旨吏部知道欽此○○李鴻章片再天津道裕長奉旨升授奉天府府尹新授天津道季邦楨到任需時應先委員接署以便裕長交卸前赴新任查有二品頂戴候補道劉樹堂樸誠廉幹辦事結實前署天津道篆措置裕如情形熟悉現值賑務河工吃緊仍堪委令接署以資熟手除檄飭遵照外理合附片具陳伏乞聖鑒謹奏軍機大臣奉旨吏部知道欽此○○李鴻章片再據代理安肅縣知縣劉兆祥禀稱本年三月初一日蔚州丁書俞皋園等管解屯粮糶覆等欵銀三千餘兩赴藩庫交納行至該縣其時該前縣厲能官交卸後尙未出署該代理縣暫住南關公舘先期因公進省該丁書將銀存故附近公舘之全盛客店經典史撥兵役巡守詎是夜三更被賊多人撞門進店拒傷俞皋園將銀兩全行刦去僅追獲賊犯何見石一名供認　從王雙　同夥十二人行劫屬實具報前來臣查捕務關係緊要餉鞘更宜愼重迭飭各地方官認眞防範乃蔚州解省銀兩經過安肅並不存於縣署及該代理縣公館竟在客店停放以致被賊劫去且關廂地面一任盜賊肆刼現在首夥各犯多名並原贓三千餘兩均未報獲實屬捕務廢弛非尋常疎忽可比該代理縣雖先　因公進省惟不能先時預防蔚州亦僉差不愼均難辭咎據臬司松椿會同藩司崧駿詳叅前來應請旨將代理安肅縣知縣候補知縣劉兆祥調署蔚州知州灤州知州韓耀光一併交部照例議處並責令分賠銀兩歸欵仍勒限嚴緝贓賊限滿不獲冉行照例叅辦至劉兆祥原禀有厲能官不肯將銀兩寄放縣署是以存在客店等語已飭司確查如果屬實再將厲能官一併叅賠以示懲儆理合附片具陳伏乞聖鑒訓示謹奏旨已錄○○頭品頂戴　甘總督臣譚鍾麟跪奏爲邊要總兵因病出缺請旨迅賜簡放以重地方恭摺仰祈聖鑒事竊臣據陜西延綏鎭標中軍遊擊余成龍並該道府等呈稱已故記名提督延綏鎭總兵譚仁芳在榆八年整飭防務訓練營兵聯絡文武撫綏地方均能勞怨不避前在軍營受傷甚多時愈時發不以爲意兹於光緒十年二月二十六日忽患喉症牽動舊傷醫藥罔效於二十八日寅時病故呈請核辦前來臣查延綏鎭總兵一缺駐紥榆郡地界邊隅兵燹之餘控制撫馭最關緊要除委補用總兵固勇巴圖魯巢端南前往署理鎭篆並接統防軍以資吟束外所有延綏鎭總兵員缺應懇天恩迅賜簡放以重職守謹謹會同署陜西撫臣葉伯英陜西提臣雷正綰合詞恭摺由驛具奏伏乞皇太后皇上聖鑒訓示謹奏奉旨已錄○○李鴻章片再近年秋審人犯因督臣駐津均委在省司道代　本屇審錄之期清河道史克寛出省督辦河工臣已照案飭委藩司崧駿臬司松椿代爲提勘由臣逐案覆核具題理合附片陳明伏乞聖鑒謹奏軍機大臣奉旨知道了欽此○○張樹聲等片再恭閲邸抄廣東督粮道缺奉旨着王之春補授該道王之春現在署理雷瓊道篆務兼辦海防事宜一時未能莅任所有督粮道李培祜遺缺應卽先行委員接署以重職守查有試用道彭懋謙才明識卓慮事精詳堪以署理除檄飭遵照外臣等謹附芹具奏伏乞聖鑒謹奏軍機大臣奉旨吏部知道欽此○○譚鍾麟片再臣據延輸綏道張岳年輸林府知府朱文鏡禀稱已故記名提督延綏鎭總兵譚仁芳自到榆以來因地處極邊毘運蒙境山嶺叢雜伏莽甚多隨時嚴密巡緝搜捕餘匪轄境以安督統各軍　於訓練駕馭有方兵民甚属相得近年修理　城河堤督勇課工所夕焦勞不自休息一旦身故三軍感泣士民同聲悼嘆岳年等在城目睹覩不勝凄慘　否援照提督軍營立功後績勞病故例奏請議卹之處呈請鑒核並據署西　臣葉伯英函　前來臣查譚仁芳朿髮從軍轉戰皖楚迭著勞　經前湖北撫臣胡林翼拔自行間洊保叅將同治元年隨前荆州將軍多隆阿入陜剿辦回匪戰功最著受蕩亦極多由副將歴保總兵遇有提督缺出　先題奏嗣復調赴河南助剿捻逆馳援山東防護運河所至有功九年經前湖廣督臣李鴻章奏調援陜遂留陜西初防北山繼守鳳　　勞懋著光緒三年蒙恩簡放延榆綏鎭總兵益復感激圖報出於至誠計在陜十有餘年凡力所能爲不避艱險故能文武和衷軍民相洽寔鎭將中不可多　之員忽爾物故殊深悼惜可否仰懇天恩俯念前勞將記名提督延綏鎭總兵譚仁芳加恩照提督軍營立功後在營病故例賜卹之處出自逾格鴻施　會同署陜西撫臣葉伯英固原提督臣雷正綰合詞附片陳懇伏乞聖鑒訓示謹奏奉旨已錄○○譚鍾麟片再已故總兵譚仁芳所統任勝五旗前已調防　乾一帶臣與署撫臣葉伯英函商候補總兵借補左營遊擊任正時堪以　統其在榆郡護衛親兵一營馬隊三起皆各歴戰陣之弁勇性悍難馴非素相信服之員水能約朿查有陜西候補總兵巢端南勇敢樸誠戰績卓著在勝營多年營務練習與弁勇亦甚浹洽經臣委令前往署理鎭篆並接統馬隊親兵各旗必能得力謹附片陳明伏乞聖鑒　奏軍機大臣奉旨兵部知道欽此 
 
