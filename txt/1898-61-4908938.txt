# 1898 - 61 - 4908938

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元五角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏實洋四元○繪圖三國演義碼洋一元五角○駁案彚編碼洋一元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻緣碼洋一元四角○繪芳録碼洋一元二角○中東戰紀本未洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[報紀議收人稅書後]  
　　泰西各國最重稅課幾於無物不徵無事不稅故其名目繁多有所謂地稅房稅酒稅海關稅招牌稅印稅行稅信稅水火稅牲畜稅糖稅考稅肥皂稅紙稅火藥稅象牙稅球稅會稅而此外又有所謂人稅嘗觀英軺日記謂英國有準票之稅有蓋印之稅所謂準票之稅者凡大小商販樹藝畜牧漁獵匠作官兵律師教師婚嫁雇役皆須領準票然後能爲此之謂準票稅所謂蓋印稅者凡商賈合股之劵出貨入貨之劵發銀收銀之劵析産領産之劵買地賣地之劵皆由官騐明蓋印而稅之然後能行此之謂蓋印稅故有一物一人而稅之三四重者卽如商賈旣稅之於合股又稅之於出入貨物又稅之於發收銀錢又稅之於每歲贏餘層層剥削而民未嘗病其苛至富室所畜之車馬每一車歲納五磅一馬歲納三磅一犬歲納一磅所藏珍異指環手釧非常用者歲納銀十元五元不等稅課如此之繁而總其名則不過明稅暗稅二者而已明稅卽地稅房稅畜牧稅之類是暗稅則官徵諸商商取諸民展轉而稅之卽海關内地各稅是至人稅則各國不同無從稽核實數西政叢書載英國當中國宋明時徵取人丁稅之令綦嚴無論男女老幼均有定稅民不堪命怨聲載道至我朝康熙年間英人將此令删除之由是迄今乃永不取人丁稅觀此則泰西各國人稅雖未能考其實在而英國則固已無之矣至以華民而流寓外洋則按名取稅亦有爲華官所徵者蓋以所入之數爲出洋領事每年之經費也此亦謂之人稅日前有金陵婁茂才國華者以方今庫欵奇窮防務方起軍需浩大籌措無從遂欲將此法行之於中國内地上書督轅請仿照泰西人稅之法按名抽捐以資軍實劉峴帥以事屬創始恐有窒礙乃飭一府兩縣邀集省垣紳士妥速議辦府縣奉諭後連日延請當地搢紳一再集議或唯或否自上月二十七日起至本月初三日止紛紛議論竟如築室道旁莫衷一是本館曾將其事紀之於報執筆人流覽及此謂中國前明時本有人丁稅至我朝國初卽行裁撤歸併於田賦内泰西人稅之意雖與此捐免丁役者不同然其稅及於人則一也今泰西各國人稅之法旣不能深知其細而據西政叢書所載則似英國已無此稅今亦不知其重復否何國可以則傚不識婁茂才能目張綱舉以爲他日舉辦之法乎夫中國人民合男女大小計之約得四百兆人出鷹銀一餅則可得四百兆圓卽謂其中有老廢者有弱小者有貧乏不能出者去其一半亦可得二百兆此二百兆人中雖尙有貧富之别而以一歲之所入損此鷹餅一枚以爲國用之助尙非有害於身家性命之事不難成功然可以暫而不可以久久則民必大受其困恐外患未平内憂先起甚非萬全之策也今者各省頒給昭信股票使各大憲力爲勸購以集巨欵然一票百兩非有力者不能購閭里小民或有急公好義之意而轉阻於力不能勝殊爲可惜是則人稅一法亦未嘗不可暫行倘欲歲以爲常按人抽取則當思一均匀之法否則貧富一律富者固覺易如反掌而貧者不免有竭蹶之憂欲思持久豈不甚難或者分貧富之等倫然後定稅課之多寡此在居上位者熟思而審度之非士下空言所能臆斷也 
[本館接奉電音]  
　　前晚十下鐘時京師飛電傳來旨一道其時本報早經開印因於今日敬謹補登○二月十一日内閣奉旨這所叅疏防監犯越獄脫逃之管獄官直隸廣宗縣典史許增禧著卽行革職拿問交王文韶提同刑禁人等審訊有無鬆刑賄縱情弊按例懲辦有獄官廣宗縣知縣房國楨據報先期公出著查明辦理仍飭勒取嚴拿逸犯劉惟福務獲究辦該部知道欽此 
[購煤不易]  
　　香港循環日報云邇來英國水師官員出歐洲至東方沿途所經各口岸凡有上等煤卽行攬購職是之故别國戰船之奉命東來者購煤不易以致阻滯行程或曰英官之所以購煤屯積者非欲牽制别國戰船也實因本國邇來添派戰艦甚多不得不先事預籌以供要用適别國之船亦復接踵而來在在須煤遂難免爭先恐後耳雖然此特指船艙窄小載煤無多者言之如俄國之羅思亞鐡艦能貯煤二千五百墩若預爲裝足則雖由俄之忌倫士達埠直抵琿春埠亦無事他求現得新加坡來信言目下煤價大漲俄國羅思亞及四腮威里忌兩巨艦所買之煤每墩貴至洋銀三十二圓云 
[密籌武備]  
　　金陵采訪友人云南洋大臣劉峴帥自膠州釁起後綢繆未雨惟日孜孜本月初八日特傳山西大同鎭總兵統領親軍全營劉華軒鎭軍及督中銜王叅戎友圭城守協楊鏡巖協戎入轅面諭機宜歴兩點鐘之久始退出 
[民教齟齬]  
　　江西訪事人云豫章各屬近來教堂漸多不逞之徒往往與教中人爲難以致時啓釁端日前天主教神甫李君德望函告各憲略謂豐城縣境有鄉人因迎神起釁毆傷教士三名恐有性命之憂祈速保護等語各憲卽委石明府謙馳往盡心彈壓並設法保護教堂已於日前起程矣 
[股票述聞]  
　　江西訪事人云昭信股票孫黄愼之殿撰奏請諭飭各省督撫竭力籌辦以濟時艱江西省應派六百萬兩撫憲德靜山中丞接奉譯署電音後迭傳司道各員一再商酌擬定文自縣丞以上武自守備以上共借一百萬兩又查得西岸鹽商每票獲利歲約三千金自同治初年至今將四十年子母相權難以數計際此度支告匱亦應激發天良藉扶危局擬定西岸各鹽商共借五百萬兩並聞本年四月内卽須將銀兩起解不日部文奉到卽分别行知並出示曉諭矣 
[添機鼓鑄]  
　　金陵采訪友人云省垣鑄造銀圓制錢局所鑄大小銀圓約數萬計惟市中需欵甚巨支預者幾 
 
 

Page 2

 
 
踵接于門近擬多鑄以濟時艱無奈機器無多雖日夜開工亦難接濟總辦任觀察爰禀請兩江總督劉峴帥籌撥巨欵委擬調秦大令基携赴滬上添購機器若干張大令奉檄後已於本月初八日啓行矣 
[示興蠶政]  
　　杭州采訪友人云杭州府林迪臣太守以浙江土性最宜植桑因禀請廖大中丞設立課蠶學館延請教習招集生徒細意攷求以興大利兹特出示曉諭曰爲招考事照得現奉憲諭在西湖金沙港地方設立蠶學館延請教習傳授養蠶新法分方造子以救蠶病無論舉貢生童家世業蠶文理明通年在三十以内二十以上明敏篤靜素無嗜好者務於二月初十以前開具三代年貌住址并取具紳士切結到館報名呈送候示定期考試先取若干名再行會同教習面問養蠶成法選取三十名留於館内學習以三年爲期按月由館供給飯食外加給月費洋三元如有未及三年無端告退者追繳館費其在三十名外者亦照名次作爲備取遇有出缺按名挨補其詳細章程俟到館報省時詳看爲此示仰願考諸生知悉依限赴館報名具結候示傳考毋自遲誤切切特示 
[蘇試四志]  
　　蘇州訪事人云提督江蘇學政瞿大宗師按試蘇郡郡人士咸惕於宗師素日嚴肅之名故甚安靜初七日考試合屬童經古有昭文縣文童金某卷面係東某字號童不知如何誤東爲西旋於蓋戳時經巡捕官察出據情禀知宗師公坐號不符難保無槍替等弊立卽扣考併懸示正塲不准應試又吳縣文童陳某於出題後時至他童處接談往來蹀躞足迹無常宗師見之勃然大怒飭傳至案前大加申斥併欲扣考示儆童一再苦求始令當堂面試完卷得免又元和縣童生蔣某報名時原係古學嗣因賦題不能得心應手改作史論一篇敷衍了事宗師以交卷較早嘉其文思敏捷喜形於色迨披閱之下見其改作史論遂訓斥一番復令當堂補作一題始麾之而出當放牌時宗師懸出牌示略謂無論經古須作二題方爲完卷否則當以白卷論立予扣考○十一日宗師覆試蘇府屬生經古經解題詢國遷說五官之長曰伯是職方解國史論題明恥教戰論劉晏論詞章題宼準請幸澶淵賦以望見御蓋踊躍歡呼爲韻題曹將軍畫馬圖七古輿地題俄之錫伯利亞鐡路直達東三省今德議修膠澳鐡路直達濟南省城兩害相形孰爲尤甚湖南創開通商口岸得失評議算學題今有直積加股開平方得數加股加四開立方得數加大和加二開平方與三小差等若又平方開之以五乘之與白等只云弦三十九尺求股椭圜新法借角求積借積求角卽授時術否至前報所紀塲期單係十四日考崑山新陽二縣文童正場今宗師牌示改歸初十日與吳江震澤同場考試是日吳江題何以待之震澤題孰能一之崑山題王請大之新陽題誰敢侮之通塲次題民信之矣子貢曰必不得已而去詩題賦得鐘聲思武臣得臣字 
[松試大志]  
　　松江采訪友人云某日松江府恩詩農太守頒發文童經古算學時務案計正取十六名　顧永澂華　張樹勳婁　唐寳晉上　胡毓臺華　金端法婁　吳廷璜婁　張　衡婁　楊煦春華　侯錫嘏華　莊禮槃奉　葛尙迪上　徐善祥上　顧際唐華　閔垂鑒南　曾澤民上　張作邦婁　次取二十名韓邦楨華　沈志同華　王懋功青　陸祥雯婁　陳福萃青　謝永炘上　唐寳淦青　陳德清上　耿善勛華　瞿秉常華　吳玉良奉　張錫鬯婁　姚文江青　張　楠華　秦建彭華　奚在林南　張汝鑫上　丁繼庠婁　戴鴻熙婁　倪贊湯婁　備取九十四名沈葆章婁　朱增濬南　陳海龍奉　王元龍青　劉欽勵上　胡承恩婁　徐鴻鼎婁　張瑞芝婁　張昌泰奉　查曾匯婁　丁式賓金　沈培元青　沈　節南　翁貽孫奉　徐士廉青　朱元吉南　顧錘岱華　王國瑜婁　黄公錫上　黄炎培上　劉至學上　顧道輝華　宋　文婁　潘熙純華　宋景純華　顧承愷青　茅承基青　沈寳善上　胡宗瑗上　沈士諤婁　胡嗣型婁　杜應璜婁　何芳翰奉　姚文田南　樊保深上　王詮運上　何錫圭金　孫念霄金　褚昌傑婁　葉家梁南　吳廷颺奉　錢廷樑華　符定世婁　錢士初婁　王樹功上　丁熙咸上　薛鳴球婁　周儒臣婁　黄　蕤青　陸綺韶青　曹駿猷金　毛經鑄上　李維清上　汪德驥婁　范純祖奉　張時芳奉　吴在棟華　吳保誼華　廖元僖華　黄爾謙婁　沈家振婁　王豐鐘上　尤彭熙上　吕同韶青　顧本方金　陳顧言金　朱　俊婁　沈效潘婁　聶金鰲婁　黄熙鼎華　姜世豪華　李乃福奉　裴汝昌奉　李清馥婁　姜貽孫婁　金光耀華　高　堪金　吳寳璜華　周尙寛華　侯功懋婁　張際盛婁　尤彭泰上　潘如樑上　郁鍾鸞上　徐士菼青　葉理恒青　范熙祥上　汪慶燾上　唐維賢婁　沈平康婁　張祖煐奉　朱文田奉　夏鳴雷奉　葉世綸青初十日二覆七邑文童　文題蒲盧也合下一節　詩題賦得新笋掀泥已露尖得尖字五言八韻 
[操演認眞]  
　　蕪湖訪事友人云皖江扼塞向以東西梁山及上游攔江磯爲最得形勢之勝自海疆有事以來駐紥兩處之精健前後二營迭奉趙統領嚴檄各將砲臺大加修整並督率所部認眞操演并將臺上之大砲及推挽之克魯卜連珠等砲施放純熟趙統領更扁舟一棹親自巡閱誠所謂安不忘危也 
[江西火警]  
　　南昌訪事友人來函云江省自去冬至今晴暖異常風物乾燥屢肇火災上月二十七日藩署餉科忽然失愼熊熊烈烈烟燄衝霄幸人手衆多得卽撲滅僅焚燬房屋一間詢其起火之由聞係烟灰引燃未知確否二月初一日南昌府衙前某試館因早炊遺火又兆焚如亦僅燬去一問旋卽救熄然附近居民已受驚不淺矣 
[舟中命案]  
　　松江采訪友人云楚人尙新子依其叔僑居郡城普照寺南首月初四事出門初九日傍晚道經泗涇塘忽遇鹽梟駕舟攔截搜其身畔得銀蚨一百九十翼金約指三枚尙靳而不予致被拔刀戳斃將屍骸抛擲塘中然後揚帆逸去維時斜日挂樹炊烟四起居民隠隠聞呼救聲遥而望之惟見暮色蒼茫水光彌漫初不料其釀此巨案也翌日爲其叔所聞奔赴婁縣署聲訴夏大令卽於十一日帶同胥役刑仵下鄉騐視飭捕緝兇 
[附船肇禍]  
　　蘇州訪事人云蘇州内河輪船局向惟閭門外戴生昌日新昌兩家而已自盤門外開埠通商牟利之徒卽就是處開設輪船局價亦較廉由是西半城之客商得以就近附趁僉稱利便本月某日有一中年端由某甲肩荷行李至盤門外大東公司乘輪船赴滬旣登舟卽擇定一艙甲爲之鋪陳一切旣而甲躺臥鋪上與婦密談良久不去船夥某乙屢加催促甲口雖允而身不動仍與婦娓娓不休乙復以開船爲詞促甲登岸語中稍帶譏刺甲怒曰吾與若係同胞姊弟何得誤會乙亦怒目相向口角之餘突伸巨靈掌將甲掌頰一下甲亦非懦弱者舉手相還扭結不解船中夥友羣起相攻者客恐釀禍端齊聲喝止遂互扭奎佳惠舫茶肆評理甲係寗波工匠登時糾聚同業數十人而局中人已偕日商六七人至茶肆排解工匠不服執日商而毆之局中人乃喚巡捕至將甲及婦拘之而去衆工匠復赶上刦回二人巡捕立吹號呌聚集各捕重至茶肆極力拘獲甲與婦及乙丙等四人解至捕房管押未識將若何辦理也 
[羊城仙迹]  
　　粤省訪事友來函云上月杪撫轅摺差由京旋省齎有御書福字交保留守許中丞祗領留守及中丞當卽恭設香案望闕謝恩敬謹懸掛屬下文武各員均到轅道賀○劉淵亭軍門奉憲札委員弁往廣西招勇一千名軍門意欲親自旋重開招聞此次軍門來粤隨行有百餘人每日費甚不貲大有難以久待之勢云○上月廿八日爲羊城書院甄别之期黎明時廣州府周太守親臨貢院點名給巷應試諸生魚貫而入禮儀秩然與試者計有二千餘人 
 
 

Page 3

 
 
[鼓山春眺]  
　　福州采訪友人云本月初三日爲文廟丁祭之期先一日紳士郭司馬幼培會同正誼書院葉恂如山長鳳池書院陳弢庵山長及諸生百餘人齊集明偷堂演習樂舞敦請藩司李方伯來觀方伯於律吕秦所洞明偶有不能合節應絃者卽悉心指示○本月某日督標水師營勇林甲乞假赴壽山鄉展墓不知何故與族人林和尙忿爭拳來脚往之徐甲力不能支敢被和尙蕩其鼻血流如注痛極聲嘶甲負屈難伸歸訴本營營主營主而飭人舁送閩縣署聲請騐傷適縣主宼大令公出襄讞委員蔣小山司馬飭仵作騐明共受三傷塡格附卷諭俟拘兇手訊懲 
[西湖有槳]  
　　杭州訪事友人來函云省垣鬥富二三橋一帶向爲藏垢納污之所流娼土妓率多寄故其間錢塘縣吳小村大令蒞任後嚴加查禁若輩始稍知歛跡近有張　　與其姘婦王氏在五柳巷眞屋而居外似清白人家内則暗藏春色在上海購得姊妹花二枝使之招蜂引蝶兹爲吳邑尊所聞親率差役往拿此案訊問之下將張重責千板王氏鞭責籐條二百次日復審張則荷以巨枷王氏及二妓交官媒管押再候發落○每屆新止武營例有迎喜神之舉杭省撫標四營由協鎭趙協戎示期正月二十八日舉行是典是日黎明各弁勇咸集望江門外羅木營中俄而協戎駕臨卽在演武廳前率衆行禮畢然後整隊入城○美國教士育英君在杭上皮市街開設義塾培植中國子弟得其造就者實繁有徒上年十二月間塾中董理裘君得生以大憲特興西學爰請官憲臨塾考試撫憲特委林太守詣院命題優給膏火是以裘君於上月二十七日親詣撫轅拜　○去年絲價甚昻挑地業綢者大半虧折今正已議加價惟生意不旺尙難望有起色也○杭人每因細故輒向茶肆中評理彼此邀集多人各肆唇槍舌劍辯論嘵嘵因之用武實爲地方惡習雖經官憲嚴禁而若輩陽奉陰違日前普安街某茶寮中又有甲乙二機匠因奪生意各聚多人在彼爭論一言不合甲黨某内將茶碗飛擲適中乙黨某丁之首於是乙黨中人咸振臂而起中黨亦不肯相讓各肆忿爭如臨大敵館主恐釀目禍鳴諸地保將兩造勸散次日丁心不甘服復邀多人至丙處尋仇打毁雜物多件而去維時内不在家比回得知其事擬邀其黨報復雖經調人出爲理勸未識能息事否○杭人徐某向充某署書吏卜居羊市街本月某日三更後有妙手空空兒惠臨徐姓家人已深入黑甜毫不覺察賊遂携贓而出時有某寺僧衆作佛事而回賊見燈火絡繹疑係巡夜者卽將贓物抛棄路隅飛奔而逸僧經徐宅見大門洞開遂入内呼喚檢點之不知失衣服等件然賊已遠颺無從追覓方　閉門復睡而僧衆復折回報信謂路上遺有衣苞并銅器等物囑徐往認果係眞贓乃荷之而回次日以香秔一石施之香積廚以鹹比邱之勞 
[鄂渚瑣談]  
　　武昌訪事人云湖北學政土勝之文宗日内將按試德安等府弁檄飭武昌府屬舉行縣府試以便屆期按臨現在通城通山等縣均已定期開考聞江夏縣有本月十五日舉行縣試之說重子軍磨厲以須無不躍躍欲試矣○三月初二日俗傳爲龍擡頭日鄂中鋪户多於是日開張今歲因雨雪連綿廣期至初三日始行開市是日天公做美大敦晴光闤闠中人無不采烈興高爭奇鬥勝司門口一帶張燈結彩陳設輝煌十色五光動人心日夜間燃放花爆通宵不絶并有招樂工彈唱以娛神聽者亦一年之勝會也○鄂中煤米兩項土産無多全恃湘中接濟今歲湘船到者甚少以致市價陡增柴糧每百斤現需青蚨三百六七十翼較平時約增十分之八米價亦繼長增高有加無已貧民炊珠爨桂不免愁鎖眉梢矣 
[上海官塲紀事]  
　　上海縣署帮審委員蔣壽林刺史交卸後將於日内赴鄂垣隨同藩司王芍棠方伯赴四川公幹○昨爲致祭文昌之期黎明道營廳縣各官齊詣大南門内也是園拈香行禮 
[起建神祠]  
　　江蘇海運總局談於本邑南市　當海運開辦之初例由糧儲道致祭海神但滬上素無海神祠不得已假邑廟設位致祭去冬曾由松海防同知劉乙笙司馬上海縣黄愛棠大令與海運紳士籌商再四擬將局旁曠地畫出祠基然後將餘地召賣得銀爲建祠之費議旣定據情申詳上憲核示施行刻經上憲批准大約卽須鳩工庀材矣 
[限期兌米]  
　　今歲江蘇海運漕糧出共五十萬石自今正開兌以後各州縣解米來滬交納者祗有三十萬石左右餘尙遲延未解事爲江蘇督糧道陸春江觀察查悉遂於前日行文來滬著卽傳諭各州縣限三月二十日前一律解到如敢逾限聽後詳情奏叅松海防同知劉司馬海運局總辦舒太守接奉憲諭刻已遵照辦理矣 
[縣訊拔石案]  
　　王毛毛姚毛毛二人擅拔升科局所立界石事爲局員許朗軒太守訪知函請上海縣署提究黄愛棠大令立飭提土姚及十二圖地保吳阿濤至案前晚升堂研訊王供稱小的係本邑人世蠶耕耘祖遺田九分近經許大人丈量多出一分卽在是處竪立界石小的鄉愚無識拔而去之刻已知過所多一分自願充公叩求恩鑒姚供稱小的亦本邑人祖遺田一畝近經許大人丈量多出三分現願繳價承買吳保禀稱小的查得王姚所毁界石目下確已重立大令著分别交差役收管候禀明太守再行核示 
[作僞議罰]  
　　去年法界工部局出有告示略謂凡開牛奶棚者須遵工部局定章每日派人查騐給予憑據方准售賣倘敢作弊攙入清水等情一經查出從重議罰昨早七點鐘法界褚家橋左近播泰和牛奶棚主遣夥姚阿木挑送牛奶工部局派出稽查之人騐得牛奶攙水遂將所挑之牛奶連人帶入捕房捕頭命解公堂議罰鄭大令會同何繙譯官命將牛奶當堂試騐工部局大寫西人以玻璃表插入瓶内逾時抽出騐得十成内攙水三成中西官會訊之下以其工於作僞著將牛奶充公並煿牛奶棚主潘文標到案申斥再三罰洋二十元並罰停售賣半個月以儆 
[賑欵彚登]  
　　連日本館恊賑所承溧陽退思齋主人續捐江北災賑洋二百元又勉力子來信云疊讀嚴佑翁急電告知徐宿災荒甚廣大有晨不保暮之勢鐡石人讀之尙且下淚僕具有天良能無酸鼻然服賈之輩力不從心適四小兒前店收歇更換别號習業有交存押櫃洋一百枚今店可免交故奉撥徐屬賑荒銀蚨百枚至祈台收祈禱告神佑四小兒盡心習學不染時下習氣不貪意外之財得能習練有成僕愿足矣區區杯水車薪實不足論祈勸財翁多沛甘霖以救生靈則無殊萬家生佛矣又前月二十五夜蔡同德藥鋪鄰居失愼勢甚危逼一牆之隔幸邀天佑得保無虞應仰答神庥並蒙諸君顧問擬申讌謝但念災區需賑孔亟將酬神宴客之費合洋五十元移助賑欵又春風座主人愿身體安康諸凡順適助淮賑洋三十元又王大善士本奎來信云閱貴報登徐屬等處災民嗷嗷得哺兹先措得鷹洋十番乞收彚解災區仰求神佑以保父親名侃小兒名有潤及合家康健容俟稍有寸進再當寄奉又界溪潁川氏謹將酬虹廟觀音菩薩牲醴折洋十元移助淮徐賑欵又徐大善士清卿來信云兹聞淮徐奇災勉助賑捐洋十元乞彚寄皖又池乘槎子寄來有印鷹洋十元捐助徐州急賑求妻病速愈又程大善士卽周交來洋銀十元以充賑捐又張大善士啓珍助賑捐洋十元張大善士啓俊助賑捐洋十元凡兹善念充周自卜門楣迪吉行道有福古語非誣彚而記之并以代災民泥首致祝 
[嚴佑之善士來電]  
　　盛京堂曁諸善長鑒十一日電悉銅睢海沭安桃皆不得了一處不安諸處牽動日有死亡目不忍視非有鉅欵接濟不能救人救徹鎭江米價二兩四錢關稅厘金峴帥已允免四個月錢價昻寗揚滬鎭亦允開禁或勸商運米至徐海各處平糶弟等查户發錢乞籌墊十萬金交克兄運錢吳笠紀沛宋德令星夜來窰早查一日可多活數百人今多大雪奇寒災民不知餓死多少滬上能節省浮費捐錢賑 
 
 

Page 4

 
 
救眞功德無量立候電示霖叩　 
[來電照登]  
　　頃接嚴佑之善士電開睢寗災重未報泗州靈璧毗連十有六七要餓死有一家將二畝地賣數百文買吃一飽闔家服毒而死海沭均重災非有數十萬鉅欵難救銅山就地籌出三萬睢分文無著前電囑放手做特無人無欵不敢放手一處不安處處不安公顧全大局速登報急呼多方設法爲要吳笠紀沛宋德同來最妙霖叩蒸窰代等因合求登報伏望仁人君子設法籌勸無論多寡迅速布施俾資解濟功德無量不勝急切待命之至[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鶴市瑣談]  
　　蘇州訪事人云許添生者吳縣差役也家住西支巷妻某氏素性兇悍生有二子均已成立長子已於上年物故媳茹冰含蘖失志柏舟次媳年甫二九性拙樸不得翁姑歡交詬之聲時達户外本月初七日復因細故觸怒其姑旣作申申之　復肆鞭鸞笞鳳之兇自媳思生不逢辰不若向枉死城中一求樂趣遂於夜半時懸梁自縊翌日家人不見媳起因將房門撬開審　之下見媳懸宕空際撫之已冰乃卽解下飭人馳報母屬率領多人興師問罪連日紛紛擾擾吵閙不休雖有人出爲排解然屈指已三四日尙未見其棺殮未識能免蒲伏公庭否○蘇垣去冬天氣和暖未嘗見滕六君駕臨開春以來寒暖不常前數日一輪旭日暖氣薰蒸居人皆易裘而棉猶覺涔涔汗出至初八九等日陡覺寒風凛冽砭骨侵肌初九夜狂風怒吼六出花飛扯絮搓棉其大如掌翌晨推窓瞭望但見大地銀裝現出光明世界衡以玉尺約積三寸餘嗣卽漸漸融化至初十夜小雨如織雜以雪珠而寒氣則更甚玉樓起粟此景彷佛近之 
[失物請緝]  
　　楊樹浦大德榨油公司對面順信泰烟間内前晚鐘鳴三下室中人蝶夢正酣突被妙手空空兒撬門而入竊去洋銀衣服爲數甚鉅翌晨查悉開明清單投巡防局禀請李葆初二尹飭差跴緝不知能珠還合浦否 
[懲責栅夫]  
　　南市二十三七鋪巡防局委員姚殿卿二尹前晚親率勇丁地甲往各處查夜比至大校塲畔見是處栅門虚掩尙未下鍵飭將栅夫提至輿前略詰數語叱令笞責五十下又查至南倉橋之大栅亦未下鎖遂將栅夫提到著責一百板諭令地甲明日另調妥愼之人看守如再疎忽定予嚴懲 
[學徒失足]  
　　圬者王進生昨日率領其徒某甲至吳淞路長安里某姓家修理房屋徒猶有童心不知謹愼以致在屋簷上作緑珠之墜大受傷夷王見之駭甚雇車送歸其家並措洋銀六元交其父以爲養傷費然不識可免殘疾否 
[馬路善後局瑣紀]  
　　南市新馬路畔順源信船局夥魏四福前晚七點鐘時因將虎子在陰溝中傾棄爲某號巡街捕勇所見上前斥阻魏略與爭辯捕急吹號呌由他捕前來帮同拘獲解至善後局中昨經會辦孫星垣直刺研詰之下魏供寍波某邑人在船局中爲夥因未悉新章在馬路中傾棄穢物捕勇不問情由擅用木棍向臂上猛毆數下小的並未與之爭扭求鑒直刺著交保候派地甲前往查明實在再行核奪○著名流氓高和尙去臘因與同類陶金榮等聚衆賭博爲總巡鍾受百明府訪知拘獲訊明移送改過所覊禁上月某日越牆潛逃明府卽飭差役四處嚴查務獲究辦前日其比鄰蔣大成鴨行夥蔣蘭生在隔壁某姓小茶肆中與某甲口角起釁互相扭毆馬路工程善後局差捕聞聲入拿蔣等不服遂擁至高和尙所開之小烟館開燈評理高聞知其事勃然忿怒欲與捕爲難其父高駿良力阻始止捕受窘後赴局禀知捕頭轉告命辦委員孫星垣直刺急傳二十三鋪地甲前往將高和尙及其父高駿良行夥蔣蘭生一併拘解局中昨日午後升堂研訊地甲禀稱高和尙曾因犯事覊押改過所復被私行脫逃平日素不安分今旣拘案叩請嚴究高和尙供稱本邑人家住南市三泰馬頭向來安分不敢爲非此次實被悞拘叩請格外恩宥高駿良供稱兒子和尙從未犯事是日因有多人吸烟滋擾兒子向之喝阻致被拘案叩求大老爺從寛恩斷蔣蘭生供係浙江寗波府人向在蔣大成鴨行爲夥是日在對門小茶館與主人偶爾戲言並未肇釁忽有一人稱係巡捕到來喝阻小的等與之爭辯旋被拽至比鄰高駿良之烟館少頃有地甲差役前來將小的等拘案乞施恩典直刺卽傳兩捕勇到案諭以事在裏馬路並非本局所轄且爾等均已落差何得在外多事此案高和尙旣係在改過所潛逃之犯應卽派差移送總巡局請鍾明府發落蔣蘭生高駿良訊無干涉當堂交保開釋 
[英界晚堂瑣案]  
　　王陳氏以女兒小蘭被鴇母艾楊氏恃蠻掯勒不肯放贖控請究辦前日晚堂張賡三直刺提案訊問王陳氏供蘇州人年五十有三去年丈夫去世因無棺殮之費故將女兒小蘭抵押與西合興里姚小妹處得洋一百元今小婦人欲將女兒贖回被艾楊氏霸勒不放故一併扭案求恩訊斷小蘭供年一十有五去年由母親押與姚小妹家由姚小妹轉押與艾楊氏處學習歌舞艾楊氏供蘇州人去年在姚小妹所開之妓院内帮傭被欠帶擋洋銀六百元故將小蘭作抵王陳氏硬欲領回因此爭吵直刺著將小蘭暫交官媒看管令王陳氏將洋一百元及領女據繳案艾楊氏自將姚小妹尋獲交案再核○某號巡捕送在路爭吵打架之陳道和倪介洪到廨張賡三直刺訊問之下以供詞歧異押候過堂復訊前日晚堂又提訊問陳供湖北人向爲漆業去年被倪介洪借去洋銀一百四十元以其買女三寳之賣身契作抵今向索取屢次延約故扭案求追倪供金陵人螟蛉女三寳係妻子所買小的並未借陳之洋今被誣控求傳中證人質証直刺以供詞各執且有不實不盡著一併押候移縣訊究 
[英界公堂瑣案]  
　　郭寳生雇葉阿福之杉板船渡浦因付錢吵閙被葉毆打旋被推落黄浦中郭極聲喊救始由某號華捕援起將葉一併帶入捕房於昨晨解送公堂請究郭供由浦東附一葉船渡浦索洋一角小的不依卽被毆打推入黄浦並將衣帽攫去幸爲巡捕救起求恩究辦質之葉供寍波人駕船度日不敢持蠻惟求恩典直刺商之德繙譯官判責一百板枷號三天○包探石金榮禀稱王阿二剥取洋人康立生東洋車上之銅皮當塲拿獲扭交捕房送案請究洋人康立生申訴前情王供認行竊惟求恩典直刺判責一百板贓還失主○包探張阿五禀稱有王阿生者擅改台惟洋行之棧單私取洋紗兩件洋東投報捕房捕頭命小的來案求出信票以便查緝直刺著候提王阿生到案訊究○包探朱阿高禀稱余得金竊取韓范氏家布衣十二件經小的拘獲送究韓范氏投案供稱小婦人因事出外被余得金扭去門上銅鎖竊去布衣十二件幸爲朱包探追獲求恩給領余供無錫人實因流落所致以後不敢再犯直刺判責一百板贓還失主○租界售買牛奶須赴工部局領取執照有譚力昌范玉泉二人並無執照亦在界内兠售牛奶適爲二百四十四號華捕查知當卽拘入捕房於昨晨解送公堂請辦譚范二人同供小的等均係夥友並不知有無照會求鑒直刺判將譚范暫行管押候提牛奶棚主到案訊奪 
[法界公堂瑣案]  
　　王載宏禀稱薛益成開設協康小錢莊去年十月間以期票向小的貼現調去洋銀四百五十元現莊已閉歇圖賴不還扭案請追薛益成供此莊係三人股開小的僅得三分之一鄭大令謂爾旣向借洋理應歸還著押候三日内將洋交案○陳雲亭禀稱秋月樓烟館值堂人陶阿坤去年十月間借去洋二百五十元立有借票屢索不還求請追給陶阿坤供小的祗借一百元其餘係雲亭之姪所借大令檢閱借票確係陳菊亭出名謂陶曰爾雖祇借一百元然其餘係爾作中應向爾問陶求交保出外先付洋一百元其餘寛限一個半月理償大令准之著先付洋一百元餘限期交還○包探禀稱李福生張阿大在金利源棧房竊取糖包三十隻爲巡丁拘獲送案請辦李張同供在馬頭爲扛夫竊包之人早已逃逸小的等實被誤拘大令以原告不到無從質證著押候查明復核○典當街俞王氏所開花烟館内上月廿八日走失烟妓一口查知被狎客董福引誘逃前日將董獲扭入捕房昨日包探傳同原告解案請訊俞王氏禀稱妓名彩鳳與董有嚙臂盟上月廿八日董邀至玉樓春茶肆啜茗小婦人遣女傭陪去不 
 
 

Page 10

 
 
逾時董與妓僞稱下樓買物相約偕逃連日訪尋今始拘獲求請追究董供與彩鳳狎暱已久伊因遭鴇婦凌虐受苦難堪欲隨小的逃逸小的未敢允從當日同至南市小坐旋卽雇車送至小東門外伊稱自行回去不必相送以後不知如何失去鄭大令著押候卽日交案 
[美界捕房紀事]  
　　廣東人李阿毛胡蘭良在滬犯竊拘案訊懲昨經英界公廨讞員張賡三直陳判令解回捕房咨會藍副捕頭飭探押解回籍捕頭奉諭之下立命包探石金榮將二犯押至太古碼頭乘富順輪船遞回原籍○昨有某甲者衣履翩翩自英界喚坐東洋車馳至裏虹口漢璧禁路源芳館門首停歇不名一錢揚長自去車夫忿甚扭住向索中老羞成怒伸巨靈掌擊之適巡街捕至詢悉情由一併拘入捕房禀明原委捕頭以甲不合行兇申斥數語並令補償車資數十文縱之使出○前晚有某甲者衣衫藍縷形似乞兒在虹口吳淞弄東張西望居人以其形跡可疑喚巡街捕頭入捕房究問捕頭以訊無實據揮之使去 
[粤東官報]  
　　粤藩牌示准補羅允直隸州州判霍昌齡廣州府經歴龍經搩准補按察司司獄錢晉慈准補廣州府司獄蔡鳴球准補遂溪縣縣丞陳壽嵩均飭赴新任調署凌水縣官停司巡檢先行赴任花縣水西司巡檢樓藍花縣獅嶺司巡檢均飭回本任准補香山縣小黄司巡檢吳鼎元飭赴新任新選瓊山縣葉士模飭赴新任靈山縣缺委拔貢分登知縣蕭開啓署理 
[蘇省官報]  
　　二月初六日辦理金陵下關掣騐淮鹽總局候補道許元章辭行同知鄧文墻由上海公幹回知縣陳叔謙禀謝奉委赴上海公幹卽辭縣丞在任政禀知奉府委代理震澤縣縣丞事卽辭赴任○初七日候補道羅嘉杰辭行回寗新選溧陽縣曹宗周昨日由松專丁來省禀謝奉飭赴任同知王秉忠禀謝廿二年分夏防案内蒙記功三次巡檢陳其昌禀謝飭知廿二年分水關案内記功一次○初八日知州洪爾振禀謝奉委發審局卽日到差又黄懋禀謝奉委松　公幹又謝蘭軒禀知奉委會辦泰伯廟祭品兹縣丞陳先烈禀謝奉委趙屯港釐局差又顧學成禀謝奉委貨捐局查騐差府經歴黄桂仙巡檢吳儘孝均禀知奉府委院試稽查執事卽日到差又王登瀛禀謝飭知廿二年夏防案内蒙記功次上海縣典史蔡延河專丁來省禀謝札委海運滬局差遣管帶蘇防後營正任常州右軍守備徐誠檀禀知赴常熟查哨○初九日同知鄧文毓禀知赴上海運銅知縣任迺霽禀知赴寗見制憲未入徐汝梅由丹陽專丁來省禀謝飭知廿二年分水　案内蒙記功二次丁酉科安徽優貢汪受榖辭行朝考 
[邗江官報]  
　　二月初四日劉鹺尹琪淮北來○初五日興化縣謝大令洪禀到卽辭赴任武分轉元統由省公幹回張鹺尹秉心委西臨局汪鹺尹登瀛辭赴四浦○初六日軍廳何司馬辭赴郵工沈分轉述曾辭解甘肅餉賴鹺尹豐烈辭解蘇州餉高鹺尉杰辭解南京餉均起程署瓜洲營葉守戎連升到揚板浦塲沈鹺尹臨興塲陳鹺尹署秦分局李分轉均禀辭回署 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年正月二十六日京報全録]  
　　宫門抄○諭旨三道録前○湘撫陳奏爲留粤插補千總改捐同知懇恩飭部註册片○盛京將軍依奏爲變通磺礦緣由片○江督劉奏爲蘇省應徵漕白二糧核計起運交倉約數摺○直督王奏爲預估北洋海防經費片○盛京將軍依奏知縣仍照前擬給獎片○正月二十六日内務府國子監廂紅旗值日無引見○啓侯假滿請安○掌儀司奏二十九三十初一日祭奉先殿橚貝子澤公瀾公行禮○召見軍機胡炳棻○○陳寳箴片再留粤插補水師千總改捐分省試用同知蔡灝元前奉總理各國事務衙門派往德國監造快船大臣函致出使俄德大臣工部左侍郎許景澄委令就近代購湖南開採金礦機器訂於明年正二月間交外國商船附運至滬惟棻灝元係總理各國事務衙門派往之員相應奏明懇恩飭知該衙門知照又該員已由湘省新海防捐局改捐分省試用同知並懇天恩飭部將該員前保試職千總原言註銷以分省試用同知註册除咨吏部兵部外爲此附片具陳伏乞聖鑒謹奏奉硃批該部知道欽此○○依克唐阿升再據辦理鳳遼安東等處礦務京都廂黄旗漢軍副都統榮和禀稱遼陽界内青山背一帶爲産磺之區現已派知縣用山西候補府經歴韓炳文招集宫商資本銀四千開採煉磺沙成色甚俠擬請每年提歸宫中若干外卽在奉天營口等處毅局煉磺抽稅又據辦理錦州府屬礦務升用佐領世襲雲騎尉成顯禀稱府屬大北嶺筆架山黑漁溝白楊木溝等處磺礦苗綫暢旺在人北嶺試採燒騐色碧　精最爲上品非東西　出産功能及現在稍股銀五千兩擬再續募銀一萬五千兩以資暢辦並分路設局銷售各等情先章報名前來奴才查硫磺一物　製造軍火所必需今該副都統等所稱遼錦各處磺礦甚佳亟應及時開採以濟軍需而收利權惟奉天向設有宫磺窰商人資薄採少照章抽釐别數甚微及宜稍　變通奴才擬於奉天省城設立官磺總局錦州營口並於天津吉林齊齊哈爾各設分局夥各處所出之磺採其最精美者按成提留　造軍火除磺　歸局中銷售如蒙俞允卽由奴才咨明吉林黑龍江各將軍及直隸總督查照以暢銷路一面將仍設廠設局前充公磺　妥議詳細章程奏明立案所奉省火硝一項向歸官商收買任意辦理庶可以絶私販杜流弊謹附片陳明伏乞聖鑒訓示謹奏奉硃批户部知道欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲光緒二十三年分蘇省應徵溜曰二糧核計起運交倉約　恭摺馳陳仰祈聖鑒事竊照蘇州等五府州屬本年應徵冬漕米石前經户部奏准飭减運米三十萬石折價撥還洋欵　准部咨新漕方籌足額各等因之咨前來卽經轉飭遵辦在案伏查蘇省漕額久蒙恩旨永减現值京倉需米孔殷極應力籌足額加徵起運以裕支放無加蘇州等屬自送兵燹荒田尙多節經飭屬設法招墾雖報增新墾不少祗以頻年歉收農佃工本不繼時驟難復額而本年應徵原復熟及應徵新墾各田譯人夏以後雨水過多交秋後又復雨多晴少低平各田所種禾棉被淹受傷收成實形减歉不得不確切查明剔荒徵熟業經飭屬逐一查勘被歉輕重情形分别蠲减緩徵另行奏懇恩施並將鎭江府屬之丹徒縣應徵漕籌循舊全撥旗營兵米謂免起運外今將蘇州等屬之長洲元和縣吳江震澤常熟昭文崑山新陽華亭奉賢婁縣金山上海南匯青浦川沙武進陽湖無錫金匱江陰宜興荆溪丹陽金壇溧陽太倉鎭洋嘉定寳山等三十一州廳縣應徵漕白二糧經臣等督同司道飭屬將原復熟及新墾届徵各田核實匣剔約計交倉漕曰正耗米七十七萬八千八百五十餘石内除改折漕糧正米三十萬石連同隨運各耗一併提出折價解司專欵存儲聽侯撥糧洋欵外實該起運本色漕曰交倉米四十七萬八千八百五十餘石又備帶津通經剥耗食等三欵米一萬二千九百九十餘石籌備二升餘米九千五百七十餘石統共起運米五十萬一千四百一十餘石外有支給沙船耗米三萬九千七百四十餘石今屆起運交倉及改折米數核與上年起運計短少米一萬八千三百餘石實因本年秋成减歉所致委係核實搜剔不遺餘力應請就　起運據蘇州布政使聶緝槼蘇松糧儲道陸元鼎言同詳請具奏前來臣等復核無異除飭同漕督飭各屬愼選乾潔稉米剥鮮驗兌起運並酌議辦運章程確核漕白各細數另行詳請奏咨曁户部查照外謹會同漕運總督臣松椿恭摺由驛馳陳伏乞皇上聖鑒訓示謹奏奉硃批户部知道欽此○○王文韶片再光緒二十四分北洋海防經費估需銀一百十餘萬兩業經臣咨請户部籌撥現准部咨仍照二十二三兩年所撥之數撥給浙江釐金三十二萬兩及山海關四成稅銀江海浙海兩關四成一半稅銀提所供用惟　二十二年僅估需銀七十萬兩嗣因續增用欵截至年終不敷銀十五六萬兩二十三年估需銀一百八九萬兩按照部撥計不敷銀二十餘萬兩當經奏請添籌部議由直隸海防捐欵内照數提支據海防支應局淮軍銀錢所會同擬議以七成撥供提督聶士成軍餉三成撥補北洋海防經費銀均經咨部在案嗣將各省關欠解二十二年防費陸續催提補解計是年借墊各欵尙可彌補無庸再撥海防捐所有三成捐欵已歸入本年列收濟用核計本年各省關解到並所收三成捐欵統共銀八十三萬兩仍不敷銀二千餘兩均係多方籌借藉顧軍食至二十四年分北洋經費估需銀一百十餘萬兩係屬有閏之年照二十三年分酌加一月餉需核實確算並無絲毫寛估部咨仍照上兩年所撥之數撥給無論浙厘近年短解甚鉅各關稅解無定額卽使處處報解足數統計歲收無多不過九十萬兩核與原估數目尙不敷銀三十餘萬兩之譜此項經費均係奏定額支計口授食之需無可撙節亦無可匀挪若不預爲陳明必致臨時貽悞查二十二三兩年不敷銀兩部議准由海防報捐欵内提用今二十四年不敷之欵事同一律自可援案提撥以期無悞要需惟海防捐本係專供聶軍餉項以之提撥北洋經費已屬左支右絀本年九月聞復奉部咨在捐欵内匀籌撥接船經費不敷銀二十餘萬兩能否湊足尙無把握而聶軍餉項益有顧此失彼之虞該軍爲北洋遊擊之師餉項不容短缺近年各省關應淮餉月益寥寥全賴此項捐欵藉資挹注而北洋經費又關海防要需亦不容稍有缺乏所有二十四年分不敷銀三千餘兩應請旨飭下户部添撥的欵同庫撥各省關厘稅源源解津以供支放如仍照案由海防捐欵内按三七成分撥應由支應局會同淮軍銀錢所隨時斟酌互濟盈虚以顧大局設來年捐數不暢難供兩局之用或各省關解不足額俟年終截數後再行隨時奏請撥補據支應局司道等會同詳請奏咨前來臣　核無異理合附片具陳伏乞聖鑒敕部核覆施行謹奏奉硃批户部議奏欽此○○　克唐阿片再查升用同知錦縣知縣樊恭佩前於辦團出力案内奏保候補同知後以知府用旋准吏部議覆樊恭佩履歴册内聲叙由奏天卽用知縣於光緒十七年三月因獲盜出力保俟補缺後以同知直隸州用檢查此案並無該員之名究　年月日奉旨仍應令該將軍詳細查明覆奏等因於光緒二十二年十二月初五日具奏奉旨依議欽此欽遵行知在案兹據該員以原名學賢於光緒十七年八月在部呈請改名恭佩委係獲盜奬小在改名以前履歴漏未叙明等情禀覆前來相應請旨飭部將升用同知錦縣知縣樊恭佩仍照前擬給獎以免向隅除咨部查照外謹附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十四年二月二十七日京報全録]  
　　宫門抄○諭旨四道録前○盛京將軍依奏爲蒙古王旗不具結交地礙難辦理請旨飭院派員查辦摺○桂撫史奏爲接署知府片○正月二十七日理藩院鑾儀衛光禄寺正藍旗值日無引見○恩點假滿請安○高賡恩謝授司經局洗馬恩○曾廣漢請假十日○增潤遞遺摺○召見軍機崑中堂○○奴才依克唐阿跪奏爲蒙古王旗借佔地土藉詞狡執礙難照議辦結請旨飭下理藩院另派委員會同盟長就近體察酌辦恭摺仰祈聖鑒事竊去年三月初七日准理藩院咨開具奏蒙古王旗借佔地土抗延不交請旨飭下盛京將軍仍照原議妥速辦理一摺於光緒二十三年二月二十二日具奏奉旨依議欽此欽遵等因鈔奏行知前來查此案前據博多勒噶台親王旗達爾漢親王旗佔住伊旗地土賣給民人應歸伊旗收取租項呈由哲里木盟長報經理藩院咨會前任任將軍裕禄派員會勘得此項地土在法庫邊門外一帶七十四屯與達爾漢王旗界相距二百餘里界址毫不毗連確係博多勒噶台親王借出之地有案據地圖可憑據達爾漢王旗委員林沁札木蘇眼同勘明具有甘結本應將招民開墾及賣給民人收租者均令撤還並曉示各該民佃概不增租奮佃均赴博多勒噶台親王旗地局換照納租惟達爾漢王旗王公貝勒等因該旗壯丁借佔多年藉租養贍一旦撤回生計頓絀不肯出結議令將其本旗界内無礙游牧現有墾田之鄭家屯東新店石頭井等處擴墾撥補安插俾得守各業免致轇轕等因奏奉院議照准行令遵辦並於議覆摺内聲明此項地内現有公主園寢以及王公貝勒墳墓之地悉仍照舊借佔等因經奴才派員會同前往該處換照復有匪徒李義顯及護衛史聘之等先後聚衆數百人分持槍械抗阻不遵報院奏准飭令嚴拿究辦旋據署昌圖府知府陳震禀稱查詢蒙民人等公云前次委員換照因達爾漢王傳諭不准退地是以聚衆抗拒至七十四屯地方查係達爾達漢王卓里克圖親王温都拉王達爾漢貝勒貝子那公法公七家所管並非達爾漢土一家佔據故前取結時僅止兩家允從餘公不肯具結若非與各王旗商允妥恊會勘明確有出具切結亦難撥補至民佃恐撤地增租驚惶觀望若不問其窒礙强令撤地將七十四屯内一萬餘户之壯丁無所依歸恐滋事端惟有變通辦理請將七十四屯之地仍歸達爾漢王旗照舊管業另籌東新店荒地撥通博多勒噶台王旗庶蒙民壯丁人等可以安居如故等情當經奴才札調各蒙員卽據博王旗派員到省而達爾漢王旗迭次札催差提迄未派員復經奴才先將李汶顯等捕獲解省管押一面咨院行文盟長飭催在案兹院奏内稱查閱所咨各節並未就達爾漢土旗借佔地土延抗不還認眞究辦輒擬變通辦法將七十四屯之地仍歸達爾漢土管業另籌東新店等地撥還博多勒噶台王無論博多勒噶台王旗不能降心相從卽達爾漢王壯丁等聚衆抗官目無法紀刁風亦斷不可長所擬殊未妥協仍當懍遵前旨妥速辦理不得意存遷就有失平允等因自是　牧界杜爭端起見當經咨會哲里木盟長及各王旗派員來省嗣因達爾漢王旗久未派員疊經札催亦未呈報奴才隨遴派協領崇文候補知府明徵前往昌圖會同知府錢開震就近等候各旗委員到彼商辦一面出示曉諭嗣據該印委等會銜禀稱哲里木盟長委員協理台吉呢瑪副管旗章京金其銑帶同達爾漢王旗委員恊理四等台吉拉特那巴薩爾副管旗章京阿勒瑪斯到府博王旗亦委員協理台吉烏勒吉管旗章京南楚克頭等護衛富勒琿愛興阿等前來卽於本年五月十九日在府署會商據呢瑪金其銑聲稱此事須緩俟秋後如必要印結仍須回旂請示再三開導堅執如前等情並據崇文明徵回省面禀據稱已與博王旗委員商允將來退地後凡各民佃所種之地概不增租不奪佃不清丈以免擾累並詳留壯丁游牧及自行耕種惟不准其再招民佃以示限制此次應將博王旂印結同時並取免費周折等語奴才復飭盟長委員帶同各旗委員回旗勒限取結彚送核辦詎逾限數月未據各旗將結送到迭次札催始據達爾漢王旗王貝勒貝子公等呈覆各蒙文大致以七十四屯有公主園寢王貝勒貝子公等墳墓乾隆四十六年曾經盟長繪圖挖立封堆議明日後永無爭競其看守之壯丁居住百有餘年斷難出結並日前將軍裕禄將該旗呈報各情尙未據實查明復經奴才催准盟長咨送各旗覆文仍執前說且據博多勒噶台王旗遞到印結於不增租奪佃五字上加入現今二字爲日後翻悔地步計自接准院咨九月之久委員會議多次公牘往返多次迄無成說而兩旗仍各執一詞均不相下奴才維此案一則借地一則索地其事本難兩全而地應還與否其理必有一是從前裕禄派員查勘禀覆而達而漢王旗借佔此地乾隆四十六年原議祗准該旗壯丁游牧居住以及葬墳不准招民墾地賣給民人倘有招墾出賣者仍由博多勒噶台王旗　地撤回今七十四屯半爲壯丁自行耕種半多民業是達而漢王旗之違約也現核達而漢王旗覆文謂公主園寢王貝勒貝子公等墳墓均係奉旨在法庫東西埋葬原有看守壯丁及各莊頭居住乾隆四十六年曾經盟長繪圖穵立封堆以杜日後爭競並不認借佔二字今必欲索還是又博多勒噶台王旗之翻案也前已勘明該地與達而漢王旗界本不毗連如非借佔則園寢墳墓何必請旨埋葬是達而漢王旗不認借佔示免有意狡執該地七十四屯屬民不下數萬户其佔墾當不自今日始在出借者何以當時絶無一言而事後忽有撤地之舉是博多勒噶台王旗索還借地未免有意刁難兩旗之曲直如此而奴才更有進者原議辦法將借地壯丁撥歸鄭家屯等處安插各守各業固屬持平辦理然人情安土重還以百餘年之生聚萬餘户之壯丁一旦全其棄去田園廬舍徙家發土更始經營苦累何可言狀其難一公主園寢王貝勒貝子公等墳墓原議仍舊借佔是明知難於遷葬也然看守豈可無人况壯丁先塋隨處生落其散葬於七十四屯内者不知凡幾因撤地而遷葬固無是理若止留墳地而餘地悉屬他人則將來平墳砍拆爭訟曷已其難二壯丁招墾之民撤與不撤同一納租固無損益然其間有賣給民間者不撤地則事出兩歧地則頓令失業其難三或者謂原議擬擴墾撥補之法壯丁仍召佃墾可無遷居不知鄭家屯石頭井等處距七十四屯或二三百里或白數十里不等身家與生計兩地懸絶富者已苦夫奔馳貧者更難於搬運其難四以上四難不過就蒙民受累者言其大概而奸徒之煽惑丁佃之頑抗不與焉今博多勒噶台王旗但知以牧地納租爲利達而漢王旗但知藉園寢墳墓爲詞卽哲里木盟長亦無調停善處之法但將達而漢王旗蒙文摘其錯誤字句咨請奏叅而奴才旣無節制兩旗之懽又無督責盟長之理取甘結則頻催罔應調原案則年遠無稽緩之則催文迭至急之則變幻多端再四思維實無良策且達而漢王旗援引原案核與裕禄委員所查之案語涉兩歧惟有請旨飭下理藩院細檢乾隆四十六年潭議案據圖說另派幹員前往體察情形會同盟長按期開導取具各結再行咨會奴才派員帮同換照以期妥速而昭鄭重倘查案不符或有揑造究應如何懲辦亦由理藩院據實奏明恭候聖裁除咨理藩院查照外所有蒙古王旗不具結交地礙難辦理請旨飭院派員緣由是否有當理合恭摺具陳伏乞皇上聖鑒訓示謹奏奉硃批　有皆欽此○○史念祖片再柳州府知府曾毓璠在任病故所遺員缺查有補用知府朱鶴年才具明練堪以接署據藩臬兩司會請前來除檄飭遵照外理合循例附片陳明伏乞聖鑒謹奏奉硃批吏部知道欽此 
 
