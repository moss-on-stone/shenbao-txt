# 1903 - 133 - 4910804

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事梢弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事言龐雜抉摘尤難是編總裦諸書采輯精要而芟煩冗每條注明原書出處無致增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思搏政典之淵海矣兹用本局大號鉛字鑄印装訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[書本報紀准設銀行後]  
　　銀行者商務之樞紐而財政之綱維也故泰西各國商業愈盛者銀行亦愈多綜其利益厥有數端國家有大興作如造鐵路設船廠種種工程銀行皆可代籌其費其利一國家遇軍務振務或有緩急之需苟向銀行借貸可以隨時通融中飽無虞息亦不重共利二國中各殷實商家以及銀號錢荘或一時周轉不靈諸多窒礙銀行可力爲轉移不至敗壞市面其利三各省公欵寄存銀行苟有所需隨時支應與存庫無殊而歲時應得之息仍歸諸公家其利四銀行貲本旣豐聲氣自廣無論五洲萬國凡名都大埠匯票皆可流通行旅往來無須携帶現銀致多累贅其利五有此種種利益洵足上佐國計下益民生百業總樞此焉爲最惜乎從前中國商務一切在上者皆不甚講求雖通都大邑商賈雲屯之處亦僅恃錢荘票號以爲轉輸而從無開設銀行之事迨互市之局旣啓滬上爲通商第一大埠西人之多財善賈者皆在滬開設銀行最著名者若匯豐若匯理若華俄若麥加利若正金大率貲本充盈章程明備華洋紳商士庶無不信之中國大憲知利權之日溢於外於光緒二十二年時由盛京卿宣懹奏請集銀五百萬元在京都上海設立通商銀行數年以來頗著成效然外省則仍未之見也兹者護理江西巡撫柯孫菴中丞奏請籌撥官本在　省開設銀行並行用官票旋奉旨飭由户部議准咨復略謂圖治之道人存則政舉其於理財亦然卽如銀行一端泰西各國皆有若謂施之彼則可施之中國則不可此黠賈阻撓之言於情理兩不符合今該省從官銀行入手由小進大尤爲謹愼必能大有裨益非徒托空言之比所有一切章程俟議定後迅卽詳細咨部立案以便商酌通行各省至錢票一節民間旣能通行斷無官票不肯行使之理該省現在甫經創辦民間完糧納釐卽皆稱便爭相購取此卽成效昭然應如何推廣之處務必益求進步其詳細章程亦卽迅速咨部毋任屬員遲延惟立法固貴開源而守法尤貴防弊其間有無變通之處宜慮周藻密不可有始無終爲人口實云云竊謂贑省並非通商大埠而一經開辦民間竟稱頌同聲倘他省果皆仿行亦何難愈推愈廣因憶春間天津某報載現在中國政府擬奏設户部銀行以天津爲總局其規制取法日本官設銀行并鑄造每枚重庫平一兩之銀圓頒行各省完糧納税一律流通本館曾作爲論説謂此事若成則中國財政商政必交受其益而從前權利之溢於外者至此亦可逐漸收回惜乎迄今數月雖有此議並未見諸施行意者或因貲本未齊故尚遲遲有待與今幸贑省已有成説倘各省皆得大憲以爲提倡又有殷實紳富輔佐之凡名都大邑無不設有銀行如此則内外遠氨周轉皆靈而中國富强亦可由此而肇其始矣豈非至美之事哉涉筆及此不禁拭目俟之矣 
[本館接奉電音]  
　　昨日午後京師飛電傳來上諭一道敬謹譯登○四月二十二日内閣抄奉上諭張仁駿奏要缺需員請将新授貴州貴西道文悌與河南河陜汝道崇繕互調一摺前因貴西道爲邊要之缺文悌政聲尚好特予简放朝廷量材擢用自有權衡張仁駿所請與崇繕對調殊屬冐昧著傳旨申飭欽此 
[電傳宫門抄]  
　　昨日午後京師友人專電告知本館云四月二十二日皇上召見軍機大臣及袁玉錫承瀛 
[俄員東遊]  
　　俄國陸軍大臣格栢康氏定於西歴五月二十二日自俄京聖彼得羅堡首途由西伯利亞前赴遼東及中國各行省遊歴約五月杪可至日本豫定二閲月歸國又聞俄國户部大臣維哀迭氏刻亦擬往日本遊歴云錄嶺東日報 
[增遣艦隊]  
　　傳聞俄國增遣戰艦若干艘巡艦三艘小電艇二艘開赴遠東游弋前月十一日已抵新加坡装運煤炭後卽駛往旅順又聞各艦由新加坡先赴長崎中有某旗艦擬往横濱蓋緣艦隊司令官海軍少将斯地克欲觀見日本天皇故也錄嶺東日報 
[江督魏午帥奏查明江蘇糧道被叅各欵摺]  
　　頭品頂戴兩江總督臣魏光壽跪奏爲遵旨查明江蘇糧道羅嘉杰被叅各欵據實覆陳恭摺仰祈聖鑒事竊查接管卷内承准軍機大臣字寄光緒二十八年七月二十四日奉上諭有人奏江蘇糧道羅嘉杰擅将糧米運至太古洋行輪船装載付過定銀十二萬兩嗣經覺祭勒令退議 
 
 

Page 2

 
 
事雖未成跡已昭著著劉坤一按照所叅各節確查具奏等因欽此當經原任督臣劉坤一札飭蘇松太道袁樹勛逐細確查去後兹據該道查明禀復又經前護督臣李有棻前署督臣張之洞一再批飭確查未及核辦移交前來臣到任後查核禀復案據如原奏内稱南漕海運向歸招商局装載糧道羅嘉杰擅由太古装運付定水脚銀十二萬兩一節查江蘇海運漕白二糧向歸招商局装運四成沙船分装六成於光緒二十五六年因京津運路梗阻沙船不能逕幸暫歸招商局併運無如舊漕尚未運竣新漕又復接踵屯儲維艱轉輸不及該糧道有督運之責深恐延誤遂援照光緒十年太古怡和恊運之案議将沙船承装之六成暫交太古輪船分運訂立合同先付水脚規銀二萬兩當經撫臣恩壽附片會奏在案是其禀請辦理並非擅爲之事亦無付過定銀十二萬兩之多又原奏十二萬兩之中扣付賄賂五萬兩一節查該糧道接奉軍機大臣電飭以恐礙商約令卽退議其時合同已訂西律毁議必須重罰磋磨至再始允償銀七萬兩退約由會辦商務大臣盛宣懷墊銀四萬兩歸招商局在應收餘米變價盈餘項下陸續扣還歸欵其餘三萬兩由該糧道向號商挪付自行清理實無賄賂之事况太古原議包定脚費等項每石規銀三錢二分較之招商局每石規銀四錢一分零約可省銀九分有奇此項節省餘欵當經奏明備抵廳倉茶果並承修太平倉厫並非取入私槖又原奏浦東原屯招商局糧米以五元一石買進截留平糶以七八元一石賣出卽以盈餘爲該道彌補了事一節查蘇屬二十七年秋收歉薄次年春夏米糧缺乏通商各口以及内地州縣同時漲價窮民餬口維艱深虞滋事經上海道袁樹勛與地方紳董籌借漕糧舉辦平糶議定俟新榖登塲買米補運亦經奏准在案所有辦理平糶出入一切悉由上海商業公所紳董一手經理與該糧道絶不相關又原奏謂係洋行買辦出身一節查該糧道由貢生於咸豐七年供職中書科俸滿截取同知分發到省光緒五年補授江寗府海防同知員缺嗣經出使日本大臣黎庶昌奏調出洋洊保道員其非出身微賤可知臣覆查該糧道羅嘉杰始因圖省經費分運漕糧繼因議毁合同認賠鉅欵核其情節實屬受累因公業經前任督臣按照被參各欵逐一詳查並無實在劣蹟自應由臣奏請仰懇天恩俯准免予置議所有查明道員叅欵移交議覆緣由理合恭摺據實覆陳伏乞皇太后皇上聖鑒訓示謹奏奉硃批知道了欽此 
[湘撫批示]  
　　湖南友人來函云月前分部主事易渥芝等禀請宣講聖諭廣訓並刊行通俗報章一事湘撫趙中丞批示云查維新之要務自以正人心開民智爲先自前建立學堂開設報館亦自爲啓牖民聰起見而蒙學小學旣未能徧立於鄉閭其村野之氓又多目不識字是學堂報紙尚未能收速效也本部院前撫晉疆奏陳本計十條首列宣講卽是此意該紳等擬仿東西各國社會章程定期演説延聘講生八名輪赴城鄉各處宣講聖諭廣訓並刊刻通俗報章一併於城鄉演説所陳宣講章程刊報辦法均尚妥恊具見留心時務深堪嘉尚是以本部院傳令該紳等來轅以便當面詢問前據李縣丞興業曾生慶榜何生雋藻來署當派令委員延見據縣丞等回稱所擬刊通俗報章現尚集貲未就應俟該紳等将報章刊成呈閲如果宗旨正大議論明通實於開通風氣有益而無一切新説之流弊本部院應准各禀通飭各屬一體購閲以廣銷路至聖諭自是當務之急本部院前已奏明辦理應俟定立章程通飭舉辦該紳等如願充當講生俟屇時試明再行延訂毋庸另行籌欵舉辦致涉重複至宣講之時一併将要政時務明白演説亦本部院前陳宣講一條所有之義也此批 
[招考醫學]  
　　欽命管理大學堂事務大臣吏部尚書張刑部尚書榮爲出示招考事照得本大學堂籌辦醫學實業館經本大臣於三月初五日奏進章程並附片請将學生卒業出身准照中學堂辦理别籌所以任使之者有三一将來各省學堂及官立醫局所需醫科教習及高等官醫均須曾給文憑之卒業學生方准充選一外省新練各軍近於軍醫一事頗知講求療治新法應令卒業學生隨營當并藉資實騐一向例出使各國大臣均有隨帶醫員卽於卒業學生中選派以上三項均須優給薪水効力數年後核其勞績從優保奬奉旨依議欽此查奏定章程内選取學生授以醫科並通學三年卒業以備遞升專科之選現擬考選學生數十名列館肄習考試一塲試以論説一篇中西醫學六問論説祗須文筆清順卽可錄取如年幼未曾習過醫學者六問可從寛免其曾習英文者於報名時註明年歲自十六歲以外二十二歲以内在館習業不收學費伙食紙筆課本均由館中備給今定於四月二十八日考試是日辰正初刻本大臣親臨點名限一日交卷仰候閲取列榜爲此先期諭示俾可遠近周知自示之後凡有志學習者開具年歲籍貫三代履歴各按本籍八旗佐領圖片各直省取具同鄉京官印結先在本大學堂總辦處報名投考限於四月二十四日截止毋得自悞切切特示 
[雙旌已返]  
　　蘇州訪事人云本月十六日江蘇藩憲陸春江方伯臬憲效述堂廉訪探知兩江總督兼南洋通商大臣魏午帥将蒞江陰查閲砲臺相約乘舟而往竭誠迎謁事畢卽於十九日傍晚回轅 
[意艦過潤]  
　　鎮江訪事人云月之十九日有意大利國兵艦一艘航海來華遊歴長江各埠旣抵京口卽下椗江中有頃管帶某君率同弁兵羣至租界及烏洲山一帶遊覽常鎭通海道郭月樓觀察特飭租界總巡周錦堂協戎親帶差勇隨往保護至二十日傍晚卽鼓輪上駛逕赴金陵 
[邗江罷市]  
　　揚州訪事人云州城開辦認捐猪業中人具詞求减未經俯允遂於四月十一日邀集同業閉門罷市江都縣宰吳明府聞之立繕簡明文告令地保肩示通衢略謂上憲設局委員開辦各貨認捐将來裁釐改税試辦捐務在前商民設有不便卽行具禀縣轅本縣爲民父母轉禀上憲從權切勿閉門罷市照舊開張爲先地保鳴鑼曉示各店勿再違言午後江某兩縣又會銜出示詳叙現僅查明各店銷貨數目俟将來釐卡槪撤始行照數報捐等語奈各店閉門如故十三日兩縣主復步行至名大鋪勸諭開門比至轅門橋東三義閣步入客廳飭役持名片請本街各董至曉以大義勸諭多方謂當禀請上峯從長計議各董隨唯唯而退十四日清晨各鋪遂一律啓門照常交易 
[鎭城火警]  
　　鎭江訪事人云月之二十日午刻城外荷花塘左近某姓家不戒於火致兆焚如幸經道署洋龍及巡防局勇丁前往救熄祗焚去草屋四椽 
[覆舟鉅禍]  
　　蘇州訪事人云蘇鄉有地名黄石橋者在金雞河畔每屇四月十八日鄉人集資賽會併雇梨園子弟在曠地支臺演劇以娛視聽各處好事之徒趨之若鶩香車寳馬熱閙異常本月十九日下午有客舟十餘艘興盡而返不意駛至中流狂風陡作舟子把舵不住致有七艘登時傾覆船中人約共百餘人同占滅項僅甲乙二人幸得誕登彼岸殊可憐也 
[鎭郡官塲紀事]  
　　鎭江訪事人云本月十九日新任常鎭通海道兼鎭江關監督郭月樓觀察之夫人由金陵乘官舫抵京口停泊官馬頭鎭城文武印委各官均詣江干迎迓有頃夫人乘輿進署○兩淮鹽運司升任廣東按察司程雨亭廉訪因兩江總督兼南洋通商大臣魏午帥 
 
 

Page 3

 
 
親蒞鎭江閲視砲臺特來鎭謁見禀陳要公小作勾留卽於十八日乘舟回邗上鎭城各官茶送如儀○前者上海糖捐局總辦許東畬太守因公至鎭拜會各當道旋於月之十九日附招商局江永輪船回滬 
[邗上官塲紀事]  
　　揚州訪事友人云兩淮運憲程雨亭都轉前檄飭方分轉至下河一帶密查事仵兹者分轉已事畢回揚都轉以所查未能詳實爰又添派某分轉會同前往逐細密查務得確情方准銷差兩分轉奉諭後已改装易服分道前往矣○署甘泉縣知縣張受之大令邇奉上憲調署桃源縣篆所遺甘泉縣篆經江寗藩司李薌垣方伯遴委候補知縣沈大令接署兹者沈大令已捧檄抵揚擇吉本月十六日接印任事 
[庾樓玩月]  
　　武昌訪事友人云蘇人程某向在武昌郵局充當司事近因癖嗜賭博債負纍纍竟将他處匯寄洋銀私自挪用事爲郵政司多君所聞立将程送交武昌府訊辦旋查得程挪用洋銀至二百餘元之多已由保人某甲賠補然典守自盜罪不容辭經武昌府梁集菴太守判令枷號一個月游街示衆彼作奸犯科者當亦聞風知儆矣○天門縣居襄河上游商務頗爲殷盛近由郵政司多君派西人前詣查勘擬在城内添設郵政分局鄉民蠻横異常聚衆抗拒竟将西人毆傷并毁壞衣物現巳由多君面謁端午橋中丞請爲澈底根究矣○江夏縣舉行縣試現将竣事武昌府梁集菴太守示知十屬文童於五月初齊集省垣聽候舉行府試聞太守以歴屆所取太寛雖文理荒蕪者亦得濫竽其閒未免有名無實此次擬認眞整頓凡頭塲未經錄取者一槪不准應院考蓋亦甯缺毋濫之意也 
[秦淮放棹]  
　　金陵訪事友人云此間自有馬路以來儀鳳門每夜啓閉不時掌鎖鑰者因以爲利事爲兩江督憲魏午帥訪知特札飭江寗藩司及城守協分别查取各員弁銜名詳候開參以爲藐玩門禁者戒○此間太平門外元武湖舊有一閘與城内秦淮河相通秦淮水淺則啓閘以引湖水水漲則閉閘以拒之以時宣洩居民利賴無窮嗣因閘忽閉塞城内遂有乾旱之慮邇者有督標世襲雲騎尉許某具禀督轅謂元武湖水高於城河請将舊閘開通引水入城庶幾旱潦有備督憲魏午帥深以爲然爰批飭派辦處司道迅卽委員協同許某尅日前往估勘詳候核辦頃聞派辦處已委朱沈兩大令爲估勘專員矣 
[瓊花艷影]  
　　揚州訪事友人云郡城灣子街馬市口某信局開設有年近以生涯清淡虧欠本街各店曁上局來往洋銀爲數甚夥局主史鴻章遽於上月某日将局中受寄之洋銀信件並緊要圖章席捲而逃翌日各欠户聞之咸向局中吵閙擾擾紛紛聲如鼎沸○揚城南門外賈家橋南忽有一無名男屍血液淋漓倒斃路側當由坊保來城禀報本月十五日上午甘泉縣某大令邑宰帶同　件親往履勘見屍身身受刃傷數處顯係因傷斃命遂令塡格標誌殮理回衙後立選幹役多名四出緝兇一面出示招人認領 
[江督行轅紀事]  
　　前日清晨蘇松太兵備道袁海觀觀察江南提督李壽亭軍門同詣江南機器製造局謁見兩江總督兼南洋通商大臣魏午荘制軍鐘鳴十下江蘇巡撫恩藝棠大中丞到轅報謁制軍延入内廳略叙寒暄卽行辭别旣而西門外湖南會館董事陳霽南明府及彭朱兩君柬邀制軍宴飲至上午十一點逾一刻鐘時制軍乘馬車而往各董衣冠肅入觥籌交錯略分言情直至午後三點二刻鐘時始返聞制軍定於今日清曉乘镜清兵艦回白門 
[大啓華筵]  
　　昨日兩江總督魏午荘制軍江蘇巡撫恩藝棠中丞在斜橋洋務局陳設西筵請駐滬各國總領事副領事繙譯官并西員福開森等人讌飲一點鐘時入座至三點鐘席散陪宴者爲吕尚書吳侍郎綽将軍李軍門杜統領及本埠印委各員約共百餘人賓從之盛可想見矣 
[蘇撫行期]  
　　江蘇巡撫恩藝棠大中丞於前日由蘇垣節署命駕來滬小駐行旌兹者公事已畢急須遄返蘇垣聞定於二十四日上午就道 
[札查實收]  
　　本埠四川振捐局前由蜀省發來實收六百張中途失去三百張禀由蜀督岑雲卿制軍行文各處按站稽查昨日上海縣署接到此項札文卽由縣主汪瑶庭大令飭差查察 
[人犯發回]  
　　上海縣所解秋審人犯金鶴昌朱錫春汪品山張阿榮傅阿妹等七名奉撫憲恩藝棠中丞發回原縣監禁候示昨已解回縣主王瑶庭大令逐名點騐正身刑具無悞卽飭分别收禁獄中又南匯縣前解秋審人犯王木華銀山兩名川沙廳前解秋審人犯唐月生一名昨亦解回由滬過站大令飭暫寄禁獄中聽候備文轉解 
[雙鳬並蒞]  
　　江蘇候補知縣高詹五陳荇香兩明府均於昨日因公來滬行装甫卸卽命駕至上海縣署拜會縣主汪瑶庭大令晤談良久而别 
[總辦易人]  
　　兩江總督兼南洋通商大臣魏午荘制軍由江寗秉節來滬察閲江南機器製造局各廠工程旋委前局中提調江蘇候補道王觀察世綬仍充提調總辦趙渭卿觀察則另調要差所遺局務委江蘇候補道陶榘林觀察接辦時適趙觀察政躬不豫遣丁至行轅請假數天以資調攝制軍諭令安心靜養一切局務槪由王觀察代庖 
[航船傾覆]  
　　前晚有一浦東東溝航船由滬載客三十餘人行經陸家嘴北首潮水湍急舟子不及支持遂致傾覆船上各客雖經鄰船救起若干人而凶占滅頂者尚多現在船主某甲已投上海縣署據情禀知矣 
[法員宴客]  
　　前晚六點鐘時駐滬法總領事巨籟逹君設筵署中恭請兩江總督魏午荘制軍江蘇巡撫恩藝棠中丞長江水師提督程從周軍門江南提督李壽亭軍門商約大臣吕鏡宇尚書伍秩庸京卿會辦電務大臣吳仲懌侍郎金陵洋務局總辦汪小芾觀察蘇松太兵備道袁海觀觀察道轅繙譯萬司馬荆州将軍綽軍帥安徽巡撫誠中丞及法提督法參将江南主教某司鐸法公司總理法書信館主人曁本署副領事文案繙譯等官宴會軍帥中丞辭不赴宴其餘各官紳依次戾止歡聨樽爼美盡東南直至斗轉參横始盡歡而散 
[讞員謁客]  
　　前日新任法界讞員魏蒓塢大令帶同繙譯姚君浼前讞員孫建臣大令陪詣法總領事及副領事繙譯官等處拜會繼至捕房與克總捕頭晤談片刻而出訂於禮拜四到堂會判各案 
[接篆展期]  
　　前日新委英美租界公廨讞員孫建臣大令發出紅示擇吉昨日接鈐任事並照會各國總領事訂期拜謁兹悉屆期大令另有要公因将紅示收回大約接篆之期又須選擇矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[中外大畧史漢評林廿四史言行錄史學叢書]  
是書久已風行薈群書之菁華助士人之識見每條下載明出處洵爲有用之書每部裝訂十二本價洋二元○是書爲讀史者正趨嚮行文者助波瀾每部裝二十四本價洋五元○是集仿名臣言行錄之體采廿四史菁華凡嘉言懿行畢載無遺每部裝訂八大原本價洋一元二角○是書搜羅宏富抉擇精嚴條分縷晰各以 
類從史學得此足資臂助每部裝訂三十二本價洋三元六角○船山經史論八種經則崇正關邪尤爲後學之津梁多士之 
楷模茲用大版出書每部裝訂十六厚本價洋二元四角○是集係李氏所選與時下所出各種義不同均采名人著作爲之集成眞 
[大板王船山經史論八種小臧室四書五經義新出鳳雙飛全傳]  
爲有用之書刻已出印每部裝十六本價洋三元○是書係程蕙英女史所著今本莊重新排定前後全傳內中俠義行仁忠孝節義悲歡離合驚奇娛目以備閫淑雅人共賞每部裝訂二十本價洋二元上海抛球塲愼記書莊文瀾書局啓 
[美國舊金山　無花菓糖水公司]  
啓者本公司所製糖水如人腹中不潔服之最爲美善且其味極佳易于服食倘患頭痛及他病用此亦卽消除茲特派上海英界浦灘二號門牌永茂洋行經理又零寄各藥房出售特此佈聞茂永洋行啓 
 [P臬司前大街洗馬池中市　福順祥江西廣吉祥 
湖北票全張洋六元江南廣東浙江票躉批零售比衆公道自辦金腿紹酒天津白玫瑰等酒精製洋廣糕餅蘇燭發客 
[收條遺失]  
二十日上存新閘立興棧鴨毛十包當掣回第一千七百四十一號收條一紙茲因在途遺失當向該棧說明登報作爲廢紙義泰告白 
[豐裕保險]  
啓者茲有英國納斯那公司集資本元一百萬磅公積元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也　豐裕洋行啓 
[眼科良醫]  
目疾沉重已瞎多時今蒙打狗橋北堍程德茂茶葉號內程禎祥先生一劑治明喜之不勝以告世之同病者金志山啓 
[燕製除痰聖藥　燕醫生除痰藥]  
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥棧經理人求啓 
[皮克度開往琿春]  
晵者本行之皮克度准於本月廿六日開往琿春倘各寳號有貨祈速到來扦字結關勿悮此佈　賜洋行白 
[水月電燈]  
禀准專利禁止假冐另有掛燈定價不二購電憑票用法詳註只此一家並無分出上海四馬路巡捕房西首中國水月電燈公司告白 
[日本郵船會社]  
啓者本公司博愛丸于二十七日卽禮拜六早七點半鐘開往長崎接續本公司船轉運釜山仁川等埠小包收到廿六日午刻客票賣到禮拜五日五點鐘止倘各寳號欲裝貨搭輪者務希早臨爲幸日本郵船會社 
[老裕泰馬房]  
新到頂上時式馬車傢生騎馬傢生大小男女馬鞍馬鞭馬車燈一槪俱全價目格外公道以廣招徠凡　貴客欲現辦或定製均便請至坭城外跑馬廳後背老裕泰馬房面訂可也 
[退股聲明]  
啓者今有長盛號張靄雲羅澤生等所占之上海二馬路慶和里永安洋廣貨號生意六股於本年正月全數頂與合成堂麥卓然翁等承受此後永安號生意盈虧與及從前永安號與　各寳號往來一槪永遠與長盛號張靄雲羅澤生等無涉恐未週知特此告白長盛號　張靄雲羅澤生仝啓 
ＳＣＯＴＴ＇Ｓ　ＥＭＵＬＳＩＯＮ 
[司各脫滋補䲄魚肝油]  
此油潤肺除痰養顏長肉補益氣血堅壯筋骨又能除爛肺之蟲去穢毒之血消胃經之積滯擧凡身體瘦瘠胃不消化肺經受病憂鬱癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃淸補而不燥滋潤而不膩之聖藥也諸尊欲購者請至上海及他埠經理各口事務豐裕洋行均可選買此佈 
[元亨洋行謹啓]  
本行向用陳可揚經理輪船侢事今已辭退若陳可揚在外尙有轕未淸祈卽向陳可揚理淸與現在接理輪船事黃逸三兄無涉如各寳號欲租輪船或認侢隨時黃逸三兄面商無悮恐未週知特此佈聞 
[四月廿三日匯票行情列左]  
銀行電匯銀票二先令四辨士八之五銀行現銀票二先令四辨士八之五五生行三十天期票二先令四辨士八之六二銀四個月期票二先令四辦士八之七五 
[四月廿三日進口船禮拜二]  
江天輪船由寗波招商局江裕又由長江招商局普濟又由温州招商局遇順又由香港招商局永生又由香港怡和行 
[四月廿四日出口船禮拜三]  
鄱陽輪船晚往長江太古公司豐順又下午往寗波温州招商局北京又下午往寗波太古公司新華又晚往天津招商局 
[四月廿五日出口船禮拜四]  
嫩江輪船開往長崎釜山元山琿春等處東省鐵路輪船公司甘肅又晚往香港省城太古公司美利又開往長江美最時行北直隸又晚往烟台天津怡和行桂林又晚往廈門汕頭太古公司遇順又晚往天津招商局新濟又晚往天津招商局江裕又晚往長江招商局江天又下午往寗波招商局 
[四月廿六日出口船禮拜五]  
應派挨輪船開往神户仁記行華利又晚往長江麥邊行載陽丸又下午四點鐘開往鎭海舟山日本商船公司瑞和又晚往長江怡和行通州又開往威海烟台天津太古公司張家口又晚往牛莊太古公司美而濮門又開往香港新加坡利康行 
[四月廿七日出口船禮拜六]  
博愛丸輪船早七點半鐘開往長崎神户橫濱釜山仁川等郵船株式會社蒙古又開往旅順靑泥窪等埠東省鐵路輪船公司 
 
 

Page 9

 
 
[飭拿流氓]  
　　前者流氓瞿聖遷徐阿介糾集羽黨至裏虹口将鄉民瞿關榮曳至荒僻處肆行兇毆並搶去銀洋若干事後關榮具詞控諸　　　租界會審公廨昨日讞員張柄樞司馬飭差前往恊同地保姚旭生務獲解案懲辦 
[英界火警]  
　　昨日午前九點三刻鐘時英租界福州路元豐衣荘後進披屋内忽然火起幸卽取水澆減未　巨災事爲包探李星福所知将荘夥荘惠元余進德拘入捕房捕頭詢問之下荘稱悞吹紙煤入某夥鋪蓋中致肇此禍捕頭令押候解送公堂禀　核奪 
[幸未成災]  
　　前晚美界吳淞路第八百八十九號門牌某藥店内不知緣何失火幸覺察尚早竭力施救始得火滅烟消然已受驚不淺矣 
[上海縣署瑣案]  
　　日前新閘錫金公所左近豆腐店夥吳森寳被邱嘉生毆傷身死控經縣主汪瑶庭大令升堂訊詰宋金和供小的開設豆腐店雇用夥友五人已死之吳森寳在店爲人代庖上月二十三夜吳将飯傾入汚穢竹籃中以致各夥不能下咽疑係學徒邱嘉生所爲向之申斥邱以爲吳所累與之口角并批頰一下吳不服與邱爭閙由小的喝散次日吳卽歇工出多糾令楊阿桂到來强欲拽邱出外啜茗評理經小的勸令邱備香燭服禮不料至二十五日吳忽患急痧身死求覽邱嘉生所供相同楊阿桂供小的與吳森寳爲中表行吳確係被毆身死大令謂本縣業已騐明委係急痧而斃爾何得妄供喝令笞責二百板屍母吳嚴氏供小婦人係鎭洋縣人兒子森寳聞被邱嘉生毆斃叩乞伸寃大令飭邱出洋銀二十元給吳嚴氏爲安葬之費各具切結呈案○前者浦東賽會路過張家樓數堂毁壞門窓雜物大令已将會首諸增桂秦銀狗尤炳昌等訊責枷號在案兹查悉尚有諸增桂之弟諸仁桂在塲滋閙因飭差續獲到案前晚升堂訊詰仁桂供認不諱大令判枷號一月發張家樓示衆○前日孫湯氏投縣訴求騐傷大令升堂研訊氏供夫故無子所遺之産歸嗣子松濤經管詎料故翁寄子　子卿意圖攘奪糾人将小婦人毆傷小婦人曾赴浦東總巡局控告奉准飭差查理笪隨赴南匯縣歧控縣主汪大老爺飭差拘提小婦人情急訴求騐究周子英投案供稱小的係浦東總巡局差役孫湯氏赴局控告之後小的奉謝大老爺飭拘詎料笪竟将小的毆傷叩求究辦大令謂周不應越境拘人咎由自取氏所供亦甚支離諭候查明再核 
[浦東總巡局瑣案]  
　　前日鄉婦楊陸氏投浦東保甲總巡局控伊子楊桂生任情違忤不顧養贍等情總巡謝岳松明府准詞提楊到案研訊之下楊供小的自知不合此後願出資奉養母親求恩寛宥明府飭具呈遵結然後交人保出如再違犯定干重懲 
[英租界捕房紀事]  
　　前日偷兒李子中潛入某姓家竊取衣物携至某押店質錢爲包探趙阿華所見拘入捕房捕頭令押候解送公堂禀請究辦○章生福在馬路中竊取途人某甲洋元爲包探趙銀河所見拘入捕房捕頭令押候解送公堂禀請究辦○甬人施某曾聘定某姓女爲室邇者女被人騙至上海匿於長裕里某妓院施訪知追蹤來滬忽有小流氓多人冐充探夥軋入某小客棧内勒令收受洋銀二百元與女離異其母情急奔訴捕房不知捕頭如何辦理也 
[美租界捕房紀事]  
　　昨晨王阿荘潛入蘇州路某姓家行竊衣物携之而出被包探劉阿炳所見連贓帶入捕房捕頭令押候轉解公堂禀請懲辦○前晚小工鄧毛囝忽投捕房訴稱頃在西華德路某茶肆内被同帮阿三等人兇毆並用刀剌傷肩背等處捕頭見鄧受傷屬實令送同仁醫院醫治並令某包探前往查明起釁情形以便拘拿兇手解送公堂禀請訊辦 
 
 
 

Page 10

 
 
   
 
 

Page 11

 
 
此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸 
服之立刻淸濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石陣門交易 
[祥泰水火保險公司]  
啓者本行向爲保險總董設立水火險公司在英國倫敦已七十餘年專保華洋房產火險江海船貨水險倘逢不測立卽照賠凡本公司○祥氣所鍾具是○泰山可靠故○水波不興或○火烈俱舉　歌天○保定爾共占履○如夷此皆○公道待人要亦○司理克已所致耳如蒙賜顧請至北京路英國書信館對門本帳房面訂爲盼此佈 
[地皮出租]  
茲有地一方坐落在楊樹浦考出浦工部局第二千五百號計地三十三畝該地係紡織新廠之處其地近要滿期欲租者是十五年爲限如蒙貴客合意者駕臨至廣東路第十六號門牌寫字房內面議可也特字此佈長利洋行白 
[失孩]  
十三日四點鐘在法大馬路玉露春茶館對街安甯里四十四號門牌走失女孩一口呌范月英年六歲身穿白絨衫花布褲眼下有痕如蒙仁人 
得知送到法馬路天益洋貨號謝洋卅元報信謝洋十元 
[出售]  
包裝電氣燈藥水鈴製造火小電燈機器無論廠局行號一切可裝專修電氣雜物格外公道如合意者在四川路老旂昌北首認明同興號啓 
[京都天寳齋　八寳化毒丹　珠黃下疳散　珍珠琥珀立止五淋白濁丸]  
淋濁一症夫因酒濕熱毒而成或花柳塲中傳染以致小便剌痛溺管閉塞點滴不止步履艱難腫痛不堪大受其累服此丸立刻消腫利便止濁定痛淸火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黃下疳㪚每瓶七角專治男婦楊梅結毒橫痃下疳小便腫爛等症服則立愈永無後患上洋二馬路中西鼎新里石庫門交易 
[立興内河輪船公司]  
本公司有堅置快輪船逐日開班往來蘇申搭客裝貨均極妥便倘蒙　各寳號裝貨以及拖船賜顧者請至盆湯衖橋西首本公司帳房面議可也此佈二馬路立興洋行經理啓 
[吉房召租]  
茲有六馬路南泥城橋西首重慶里口洋房一宅又德慶里內五間兩間明衖廳房一憧晒臺自來水俱全如紳商欲就公館甚爲合式又楊樹浦自來水廠東隔壁有大號洋房一宅上下水口極便倘欲意者請至後馬路乾記衖口本帳房面議此佈老沙遜經租帳房啓 
[吉屋召租]  
今有虹口西華德路東謙吉里內時式洋房一宅自來水廚房俱全又有公館華房兩宅自來水月臺等裝齊倘紳商欲意者移玉盆湯弄致遠街安藥里合義和賬房面議可也本主人告白 
[茂生經理火險]  
啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[揚州左衛街　萬寳來彩票行]  
本號兼售東洋印色朱油各種香烟香水洋燭西洋雜貨顏料富强戒烟丸各種丸散蒙士商賜顧零躉批發格外克已 
[新到]  
　　本行現　之一百四十塊頭二十條頭　肥皂　　於前其　　潔　　用善　一切　　　　　係　　大不　　請　　　格外克　　　　用　知價　　　　　　　　　　　　　　　　　　　　　　　　 
[聲明假冐]  
近有無賴之徒冐刻松郡張信來書柬并注名徐仲生經手向由江甡元絲莊冐取貨物幸該莊看出破綻尙未騙去想該拐騙私刻圖章不止一處望往來之各寳號加意留心騐明圖章爲要倘有受騙與小號涉特此告白張信來主人啓 
[尋女]  
十八下午失去廣東小女鳳彩年方六歲能說本地口音身穿舊藍白紗棉襖花布棉馬甲開襠褲黑襪鞋羅漢髮面白唇紅左耳上有舊瘡疾二點如指印大倘有君子知其下落報信者賞洋卅元收留者謝洋四十元决不食言中西書院後德仁里第Ｃ一千一百廿一號門牌梁庽告白 
[經收破布登報]  
本公司應用作紙破布均歸李欽揚翁經辦倘各寳號有布請交上洋三洋經橋法界臨平里內華章經理破布處李欽揚先生面議可也無論遠處本埠各客來布價目照市公批決不相欺特此佈聞上洋華章造紙公司告白 
[香港太古糖局　車糖出售]  
本行由港自運ＡＢ唛五温Ｂ唛四温半ＷＣ唛四温二五　唛四温　唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[]  
本號　　　　　　　　 
 
 

Page 12

 
 
   
 
 

Page 13

 
 
[光緒二十九年四月初八日京報全錄]  
　　宫門抄諭旨均錄正張○兼雲督林奏爲滇軍會剿粤西游匪摛獲巨魁各情形並隨案請奬緣由摺○署川督岑奏特叅貽誤關津各員請旨革職片○護晉撫吳奏爲申明改奬片 
林紹年跪奏爲滇軍會剿游匪迭次獲勝仗撲滅全股擒斬巨魁各情形並隨案請奬緣由恭摺仰祈聖鑒事竊游匪蹂躪邊境向以八角牙　等山大小八逹河爲窟穴以滇之剝隘爲門户林谷蔽障舟楫便利上下數百里横行瘴鄉復恃奸商接濟槍碼並以從其打　拜台卽不擾害爲患　惑百姓之計以致脅從日衆兇燄愈張南顧隱憂上勞宸厪上年八月滇派署臨安開廣道魏景桐前往督辦出奇堵　大加痛剿匪遂仇滇益深其擾滇勁匪不下百數十起而以李二老板陳亞秋巫滿周五唐老快等股爲最悍鷙臣與魏景桐反覆電商以爲欲制匪命必先奪其憑恃不董守剝隘不足以扼其咽喉不安撫八幸河岸之居民不足以散其轟脅不嚴斷其槍碼不足以殺其兇鋒因於春瘴未發之前昕夕肇畫正月初四十一等日先後派署廣南府知府方宏綸靖南營帮帶方開　将大小八逹河沿岸陷匪各村相機招撫先以斷其接濟之路派叅将魏榮斌率所部武威各營上與黔軍粤軍游弋於西隆八逹州各屬境下與右江鎭總兵黄呈祥所部楚軍及那勞駐兵游弋於西林縣各屬境裹帶乾糧循環擾巡　與剝隘相爲聲勢派叅将白金桂率速國相胡興等各以所部圑防嚴扼剝隘右流魏景桐隨分坐營兩哨並龍濟光所部圑防及駐剝之守備王國賓陸朝珍等圑營嚴密圍堵並由省派總兵劉樹元率柳字兩營前往游擊該匪等自知險要已失遂大隊繞歸順鎭邊安夕而兩翼圖　掇我軍後路我軍挑隊迎擊匪更極力抵扼　戰數　夜我軍全師會合五路兠圍萬砲齊轟聲震山谷斃匪無算匪首陳亞秋傷斷左脛倉皇奔避竄　命村脅從散盡然各股悍黨死黨猶不下三千饁各白金柱派趙武等營前趨截擊匪復竄踞百民紛紛散遁潘廣福率圑營截擊于白洋王文玉率選鋒營截擊於平沙白金柱率所部肇之於八角山二十八九等日大雨傾盆雷風迅烈将領士卒等苦戰愈力適龍濟光劉樹元率隊追至併力奮擊陣擒匪首王滿潘二巫二並搜獲僞印三顆又擒獲糾黨攻陷興義縣之巨匪巫滿及前陷皈朝匪目謝阿保陳明甫三名同日臬於剝隘人心大快此正月内各路戰勝之情形也自是以後圑防各營益踊躍惟查李匪尚於牙王山負固抗拒意圖報復其餘匪首多率其悍黨四處逃竄我軍分路窮追解散脅從卽用反正者爲鄉導連於初一初三初四初五等日苦戰岩谷陣擒匪首農阿楊陳阿輝鈕四梁阿春張占彩韋四釣王陸二鈞二鈞四僞差弁陳三僞文案張姓並槍斃李匪之弟李三其陣斃者無數訊悉匪首周五在其中陣亡哨弁楊朝榮傷亡勇丁不少初八初九等日防圑各營擒獲匪目關七潘祥福龍濟光營擒獲匪首小何二卽久踞越南老頭目何十二國祥之子靖南營親隊擒獲匪首大眼黄三時李匪尚率死黨藏匿深箐我軍併力圍攻而匪黨忽分忽合多方誤我且分股撲那南駐營冀我分援得以乘隙兎脱我軍悉其狡謀堅持不動富州通判王正　靖南營幫帶方開　調兵兠圍匪復拚死衝突自寅至辰齊力合戰斃匪無遺午刻于叢箐中獲一大漢　稱卽李二老板也提訊供認不諱是役也前後擒斬匪首及擒解訊明正法各匪共六百餘級餓斃山箐及傷斃溺斃者又四百四十餘名其竄斃轼壑及　　而死者更不計其數奪獲快槍約在千枝以外所擒匪首二十餘名均皆平日僞稱大王李二老板尤羣匪所推爲總目者此次糾合十七股圖攻剝蓋以剝隘爲水陸要衝可以四逞幸我軍早以匪所必爭先爲扼紥大布圍堵遂得将諸匪股悉行芟除而李匪獨悍黠異常力圖狡脱官軍窮其所向跟蹤不離各将領與之馳騁追逐幾及半月始得成擒當将該匪解到剝隘經右江鎭派員會訊卽於十七日磔之於剝市觀者數千人歡聲雷動居民爭食其肉割開其腹心大如碗肝重六斤衆人詫爲未見此二月以來各路戰勝並擒獲匪首之情形也現在諸股悍匪全數撲　西隆西林鎭邊一帶均無匪蹤但粤地遼闊必使無所附聲乃能盡絶根株臣已電飭魏景桐仍於防圑各營擇其耐瘴者扼要嚴紥會商右汪鎭黄呈祥隨地按清並電請廣西貴州撫臣嚴飭各營趁此機鋒迅圖掃　毋使瘴發復逞期於一律肅　藉紓宸厪伏查游匪窟居瘴鄉最爲健載我軍此次重扼剝隘棋布星羅斷其餉援各将士於崎嶇叢莽之中附藤攀葛忍飢拚死縱横奮擊往往相持數晝夜不得收隊時復冐險深入屢犯危難其勞勛誠未可没且以兇悍異常之陳李二匪一擒一傷其餘著名匪首亦擒斬殆盡洵足以彰天討而快人心所有此次尤爲出力之升用道員候補知府署廣南府知府方宏綸擬請免補知府以道員留滇儘先補用並賞加二品銜貴州補用直隷州知州龍濟光擬請免補本班以知府仍留原省補用並賞加鹽運使銜二品銜補用叅将魏榮斌白金柱均擬請免補叅将以副将留滇儘先補用並賞加總兵銜監翎補用都司速國相擬請免補都司以遊擊儘先補用並賞換花翎儘先補用守備胡興王國賓陸朝珍請免補守備以都司儘先補用並賞加遊擊銜同知銜試署富州通判王正雅擬請開缺以同知直隷州仍留雲南儘先補用並賞戴花翎指分雲南試用府經歴方開　擬請免補本班以知縣仍留原省儘先補用並賞加同知銜其餘出力文武各員容臣擇尤開單請奬並查明陣亡員弁彚請擾卹出自逾格　　鴻慈除将各員履歴咨部外所有滇軍會剿粤西遊匪迭獲勝仗撲滅全股擒斬匪首並隨案請奬緣由謹繕摺馳陳伏乞皇太后皇上聖鑒訓示再雲南巡撫係臣本任毋庸列銜合並陳明謹奏奉硃批該部議奏欽此 
岑春煊片再省城五方羅處百貨環列向來東西南北四城設有稽查委員抽釐驗票委員所以嚴門禁重榷政也無如川省吏治頽唐各該委員向不以公事爲念近來省外遊匪時有混跡入省者上年拳匪之亂該匪等竟敢出入省垣旁若無人又省城商賈雲集而現在釐金異常短絀幾有江河日下之勢若非該委員等玩愒因循亦何至如此之甚臣自到任以後屢次申誠上年冬間因公馳赴城外連查各門適東南北三門委員均未到差視事當卽一律撤差停委並嚴飭各僚屬嗣後務須振刷精神引以爲戒乃臣于二月二十日辰刻復至東門該處稽查副委員候補府經歴楊秉沅候補縣丞熊均　抽釐委員候補通判董紹勳驗票委員候補州判丁世　等有未到差者有晏臥局中者似此玩忽誤公屢誠不悛寔未便再事姑容相應請旨将四川候補通判董紹勳候補府經歴楊秉沅候補縣丞熊均霈候補州判丁世澄一併革職以爲貽誤關津者戒除咨行查照外謹附片具奏伏乞聖鑒謹奏奉硃批另有旨欽此 
吳廷斌等片再查前奏各省勸辦秦晉振捐出力人員懇恩奬勵一摺奉硃批該部核議具奏單併發欽此清單内開駐江分局候選道梅光速請仍以道員儘先選用浙江分局分省補用直隷州知州陳師禮請賞加知府銜均經恭錄硃批分别行知在案兹據籌振捐輸總局司道詳稱據駐江分司咨候選道梅光遠已由道員捐足三班分發試用前請以道員儘先選用與現職不符請改由分省補用知府賞加鹽運使銜等情詳請具奏前來臣等伏查前奬該員等花樣陞銜旣與現職不符自應據實聲明另行改奬合無仰懇天恩俯准分　試用道梅光遠　候補班補用分省補用知府陳師禮賞加鹽運使銜以資鼓斷出自逾格鴻施除咨部查照外謹合詞附陳伏乞聖鑒訓示　奏奉硃批覽欽此 
 
 

Page 14

 
 
[光緒二十九年四月初九日京報全錄]  
　　宫門抄　諭旨均錄正張○護浙撫誠奏救護太平縣洋面遭風難民在事出力各員照章請奬摺○署川督岑奏特叅諱盜不報之地方官請旨懲處摺○粤督德奏運司因病懇請開缺回旗調理片○漕督陳奏淮楊等屬額徵湖河灘租正耗銀兩完欠數目摺○又奏爲蘇松省漕倉隨奏册報帶徵漕糧數目片○又奏鎮道贊襄營務頗著勞績籲恩交部從優議叙片 
頭品頂戴新擾安徽巡撫護理浙江巡撫奴才誠勳跪奏爲救護太平縣洋面遭風難民在事出力各員照章請奬恭摺仰祈聖鑒事竊照總理衙門續議救護章程嗣後外海水師管駕人等遇有中外船隻在洋面遭風觸礁瞬将沈没者果能奮身冐險救出三十人以上准其照異常勞績奏奬每次不得　兩三員等因歴經遵辦在案兹查光緒二十六年閏八月初九日福建惠安縣金源發金義和商船由上海装貨回閩並有各商民趁兩船駛至浙江太平縣所轄七礁洋面陡起颶風兩船同時觸礁瞬将沈没正在危急之際適署松門巡檢陳寳麟等因公出洋並經就地紳董瞭見會督弓兵示役招同漁船九隻分往救援計陳寳麟等救出金源發船内難民張來順等三十二名指分福建試用縣丞畢衛垣等救出金源發船内難民江阿七等三十二名指分福建試用縣丞陳明園等救出金義和船内難民蕭有金等三十四名世職包珩等救出金義和船内難民趙德金等三十二名總共救起兩船遭風難民一百三十名尚有六名因阻浪滾去不及撈獲經前署太平縣知縣程雲驥點騐人數相符資遣回籍具文通報由寗紹台道覆查無異飭據藩臬兩司核明會詳請将在事出力各員照章奏奬前來奴才伏查遭風難民身没巨浸危在呼吸咳員等於風濤洶湧之際冐險拯救實屬異常出力其所救人數均在三十人以上核與總理衙門定章及浙省歴辦成案相符所有擬奬各員奴才逐加察核並無冐濫開具清單恭呈御覽合無仰懇天恩俯准照擬給奬以昭激勸出自鴻施除将各該員等履歴分咨查照外謹會同閩浙總督臣詐應騤恭摺具陳伏乞皇太后皇上聖鑒訓示再此案因往返行查致稽時日合併聲明謹奏奉硃批著照所請該部知道單併發欽此 
頭品頂戴署　四川總督廣東巡撫臣岑春煊跪奏爲特叅諱盜不報之地方官請旨懲處恭摺仰祈聖鑒事竊查川省搶劫之案層見疉出説者每謂川民浮動現又值饑饉之餘是以匪黨裹脅益衆民間刧案益多然使地方官有案必報俾該管上司得以隨時通緝則不逞之徒當亦有所儆懼不敢肆行無忌無如川省諱盜之風纞於牢不可破上年拳匪之亂其始不過一二莠民藉圖搶刦而各地方官相率容隱得過且過於是該匪等　得煽惑滋事浸成燎原言之實堪憤　臣上年到任後當以各地方官諱盜不報不過懼罹因公處分隨卽誥誡務令将强盜各案情事蹟照例依限勘報並准寛其因公處分如該地方官果以民生休戚爲念當不復再有顧忌乃兹查得調署雙流縣事巫山縣知縣白曾煦於孀婦費張氏家被刧一案諱匿不報迨聞臣派員查辦始倒塡月日補禀彌縫迹其弁髦功令玩視地方實屬咎無可辭伏查定例地方官諱盜係革職私罪當此萑苻未靖吏治頽唐之際自應據實叅劾以儆其餘相應請旨将調署雙流縣事巫山縣知縣白曾煦卽行革職並勒令在雙流縣恊緝此案贓賊不准擅離所遺巫山縣知縣一缺川省現有應補人員俟奉旨後再行照例請補除咨行查照外謹恭摺具奏伏乞皇太后皇上聖鑒訓示謹奏奉硃批著照所請吏部知道欽此 
德籌片可據二品頂戴兩廣鹽運使國鈞禀稱前因感受風濕手足發麻語言蹇滯當經禀請給假醫調雖步履稍愈語言尚欠靈便顧此病軀斷難勝任禀懇奏請開缺並先行委員接署俾得交卸回旗安心調理等情前來奴才查該運司國鈞蒞任以來於緝私裕課各事認眞考究辦理悉臻妥恊上年因病給假醫調兹稱假期已滿病仍未愈查係實情合無仰懇天恩俯准該運司開缺回旗俾得安心調理如蒙俞允所遺兩廣鹽運使缺應請旨迅賜簡放以重職守其運司印務現經檄委廣東督糧道周開銘接署合併陳明謹會同署廣東巡撫臣李興鋭附片具陳伏乞聖鑒訓示謹奏奉硃批另有旨欽此 
漕運總督臣陳夔龍跪奏爲淮揚等屬額徵光緒二十四年分湖河灘租正耗銀兩完欠數目恭摺仰祈聖鑒事竊據江寗布政使李有棻詳稱淮揚徐海四府州屬額徵灘租錢糧向係将徵完正銀批解河庫撥用入於河務歎内報銷耗銀解司入於司庘耗羡報銷册内報撥仍由司庫按年查明各州縣完欠數目造册詳由前南河督臣題咨歴經辦至道光二十九年止因江省用兵奏銷緩辦復於同冶十年起至光緒二十三年止前項灘租册籍由司核明完欠造册詳由前漕督臣先後題咨在案所有應行接辦光緒二十四年分淮安府屬之山陽阜寍清河桃源安東等五縣並中正塲大河衞揚州府屬之高郵甘泉儀徵寳應等四州縣徐州府屬之銅山邳州睢甯等三州縣海州屬之沐陽縣共額徵湖河灘租正銀九千六百九十四兩七錢四分耗銀九百六十九兩四錢七分四釐内除邳州被水成災六分蠲免銀十七兩五錢九釐耗銀一兩七錢五分一釐又沐陽縣被水成災五分蠲免觾八兩四錢三分三釐耗銀八錢四分三釐又邳州沐陽蠲剩緩徵同各屬勘不成災緩徵正銀四千六百二十九兩八錢五分一釐耗銀四百六十二兩九錢八分三釐實徵熟田正銀五千三十八兩九錢四分七釐耗銀五百三兩八錢九分五釐經旬督飭徵完正銀四千五百九十一兩四錢一厘耗銀四百五十九兩一錢四分二厘寔在未緩熟田緩徵正銀三百四十三兩一錢一分耗銀三十四兩三錢一分一厘未完民欠正銀一百四兩四錢三分六釐耗羡銀十兩四錢四分三釐除徵完正銀批解河庫兑收入於河務欵内報銷其耗銀均於光緒二十四二十五兩年先後解司另歸該年司庫耗羡報銷册内報部外相應查明完欠彚造細數清册詳請具奏等情前來臣覆核無異除将送劉清册咨部查核外所有淮揚徐海四府州屬光緒二十四年分額徵湖河灘租正耗銀兩完欠數目謹恭摺具陳伏乞皇太后皇上聖鑒飭部查照施行謹奔奏奉硃批户部知道欽此 
陳夔龍片再據蘇松糧道羅嘉杰詳據蘇松省光緒二十七年分漕倉隨奏册報帶徵光緒十三年起至二十六年分止原報熟田未完漕糧等項正耗銀六千三百三十七兩八錢三分四釐内徵存未解銀一百二十四兩八錢八分一釐應歸叅案追完另報又緩徵銀六百七十二兩五錢六分二釐俟豁免定案另報仍有遞緩緩徵漕倉等項正氂銀五千五百三十兩三錢九分一釐因秋歉請緩屇限帶徵等情造具清册詳送前來臣覆核無異除将原册分送部科倉道查覆外理合附片具陳伏乞聖鑒飭部議覆施行謹奏奉硃批户部知道欽此 
陳夔龍片甫淮揚鎭總兵潘萬才淮揚海道沈瑜慶經前任漕臣及臣先後委派總理清淮全軍營務處均能竭力贊襄深資臂助歴年以來率同地方文武　姦　　緩靖閭閻不無微勞足錄合無仰懇天恩俯准将潘萬才沈潘慶二員交部從優議叙出自逾格鴻慈謹會同兩江督臣魏光　附片陳明伏乞聖鑒訓示謹奏奉硃批著照所請該部知道欽此 
 
