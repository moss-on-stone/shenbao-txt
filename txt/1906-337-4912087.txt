# 1906 - 337 - 4912087

 

Page 1

 
 
[諭旨恭錄十月十六日奉]  
　　旨揀選舉人梅汝羹著以直隸州州同用熊會昌著以鹽庫各大使用胡宗程著以鹽庫各大使用王樹元著以直隸州州同用曹榮紳著以鹽庫各大使用李念詒著以鹽庫各大使用胡紀辰著以直隷州州同用陳兆祺著以鹽庫各大使用楊雲翔著以鹽庫各大使用楊鳴珂著以直隷州州同用向成著以鹽庫各大使用胡其敬著以直隸州州同用顧耀乙著以鹽庫各大使用張思　著以鹽庫各大使用呂銘澤著以鹽庫各大使用宋功煒著以鹽庫各大使用魏鏡波著以鹽庫各大使用王篤弼著以鹽庫各大使用分發直隸試用道翁之廉江蘇試用道郭寳銘賀光鼎文廷楷湖南試用道袁學昌薛鴻年浙江補用知府楊　綸山東試用知府危之韶浙江試用知府史揚善江西試用知府周紱藻福建試用知府戴培基湖南試用知府盛松直隸試用同知陳夢　陜西試用知州張存善浙江試用通判文祖蔭西川試用通判張　銳直隷試用直隸州州同傳作楫江蘇試用直隷州州同范采晋蔣琛趙　煌安徽試用直隷州州同徐佑曾劉信淇岳障東胡作霖陜西試用直隷州州同金夢魁福建試用直隷州州同陳啟人傳作舟四川試用直隷州州同張燾廣東試用直隸州州同謝賢霖廣東補用知縣春慶直隷試用知縣尙葆初杜際淸劉克勤郭輔唐江蘇試用知縣張宏彬何良康江蘇補用知縣徐良弼江蘇試用知縣徐嘉彥山東試用知縣李基中寗權廖以仁林心杼河南試用知縣曹昌蓮陜西試用知縣松福韋國楨江西試用知縣蕭焜垣劉翰飛福建試用知縣陳樹銘黃鄭銓湖南試用知縣黎啟勳傅運亨四川試用知　張拔沆鄭曰敬廣東試用知縣薛瑩陳林淞陳居綸周汝晸俱着照例發往欽此 
 
 
 

Page 2

 
 
[電傳宮門抄]  
　　十月二十五日召見軍機榮慶嚴修李豐元 
[論各省宜設局調查物產（漢）]  
　　昔周禮司徒之職。以五會之法。辨　地之物生。于山林川澤邱陵原隰之地。各辨其植物動物之所宜。所以物土宜而布其利也。後世以降。此制盡廢。各省之物產。僅附見于郡邑志乘。然大抵因襲故書。非必得之于目驗。不知物產之調查與否。於一國之貧富。有密切之關係。何則。國何以富。富于開利源。利源旣開。斯能無曠　無游民。然欲開闢利源。必因地之所利以爲利。物產者。有形之地利也。今也大吏巨紳。文人學士。訽及本方之物產。昧焉不詳。則利棄于地多矣。利棄于地者旣多。國家安得而不貧乎。故中國之貧。由于不善用本邦之物產。不善用本邦之物產。乂由于不事調查。近歲以來。東南各省。間設礦產調查局。然礦物僅物產之一端。礦產而外。植物動物。均宜與礦物並崇。考之本草爾雅則中國物產之殷蕃。冠于地球各國。故中國恒言。物曰萬物。夫一物均有一物之用。惟先知其名。徐觀其質。叅互考驗。然後其用始呈。即古人所謂格物也。旣能格物。則物之有益于民者。徐圖推廣之方。有害於民者亦可籌翦除之策。卽周禮所謂辨其。物與辨其利害也。其有裨于民生。顧不大哉。且中國各學校。其敎授博物。均用東西之書爲課本。推其極弊。養成重外輕内之風。于保存國粹之意。大相違馳。夫一物不知。儒者所恥。然博物之學。　由近而及遠。若並鄉土之物而不知。夫亦可恥之甚矣。今學部所頒定章。凡初等小學格致一科。均敎授鄉土物產。又學部咨各省督撫文。亦以敎育用品。宜取材本國。以養人民愛土物之心。夫中國博物學。所以取材異域者。以中國無調查物產之書也。無調查物產之書。則敎科之書。未易從事于編輯。惟各省之中。先設物產調查局。隸于提學司。頒發表格。于各邑各鄉之有學校者。撰擇諳悉學務之人。按地調查。列爲一表。復將所產之原物。製爲標本。以廣流傳。旣供學校敎科之用。兼備製造物品之資。庶愚民可以使之智。而貧民亦可使之富。或亦振興中國之一助乎。 
[端督奏准吳淞開闢商塲北京]  
　　日前江督端午帥奏請將吳淞藴藻濱北官地並鐵路購存民地變價充北市開闢商塲經費一摺奉旨該部知道昨經農工商部咨行度支部照准辦理矣（友） 
[中日商議交収營口之條欵]  
　　西十二月二號北京訪函云營口關道梁如浩自西十一月十六號到營後卽與日本委員阿部中將商議交還營口事日前特將議定各欵電達直督袁世凱（一）營中　察衛生事宜從速交與中國管理（二）中國應以相宜之價向日本收購日本在牛莊置設之電信（三）日本軍政署於日本軍隊佔領營口時判定之民法刑法案件除刑法重大案件外凡無關重　者　牛莊交還後中國官員不再提審（四）日本人在營口開設之行棧曾在軍政署註册發給憑單中國官員應一體承認此節據梁觀察云日本行棧應在北京農工商部註册其餘如自來水電燈電車等問題數日之内卽可議結矣譯字林報 
[電請派員參議滇緬界約京師]  
　　英使朱邇典催促開議滇緬界約政府已電滇督請酌保明習邊情地勢人員來京隨同叅議（呂） 
[粤督電派巡緝西江廣州]  
　　前外部據駐京英使電飭巡緝西江盜匪迭紀本報茲粤督周玉帥電覆外部略謂廣東盜風雖熾而搶　輪船之案尙不多見惟單行小船沿途搭客匪徒遂冒充商民搭船行　中途威嚇行刼盜匪均諳駕駛行輪雖船主司機被困而船行如故俟船到荒僻處所盜匪挾贓上岸遠颺船中水手人等不致擒拿各叚巡船倉猝間亦無從防範此西江英商小輪被劫實由於此前岑督與各領事及稅司等擬訂章程輪船非在指定碼頭不准搭客各碼頭均設駁艇凡搭客上駁艇艇上設有巡弁必搜客人身無槍械始准上輪船此爲淸源正本之法各領事尙未遵從現與稅司等籌議必使妥訂章程保護中外免再遭刧至各江均有巡船分段巡緝已通飭嚴防近又擬在香港添造巡河小兵輪十四艘一俟上竣卽派赴西江一帶巡防其梧州以上已飭梧州道府督飭西省巡河小輪江師巡船認眞保護似此嚴密佈置匪徒自然歛迹若撥巡船交稅司管帶固侵地方官緝捕之權而稅司力量亦斷不能辦到徒滋紛擾反使巡官有所推諉望轉復英使查照云云（王） 
[某使詰問度支部京師]  
　　駐京某國欽使照會外務部公文一件略謂議約合同之内註寫户部字樣聞已將户部攺爲度支部實與條約兩歧將來議約恐有轇轕等語（閏） 
[伊犂將軍致農工商部電（爲新疆開辦織布局事）]  
　　新疆之吐魯番葉爾羌和闐首產棉花俄人購回織成布疋復行販來獲利甚鉅是我利權之失由於不能紡織庚飭吐魯番廳收花雇匠設立織布局業經奏明在案建房二百餘間製機百張先以土法自行紡織如購外洋紡紗機器則出紗多而且速方能收回利權茲在滬訂購一萬五千挺紡紗機器並鍋爐電燈修理各器其價屢次磋商落至十五萬五千兩由英運至俄國倭木司克製箱運脚保險等費七萬兩繼因令其由倭木司克送至中國吉木事卡倫交貨又添運脚四萬兩共計二十六萬兩未知是否可辦務祈惠念未諳購買外洋機器並運路情形俯賜覈明誨示以便遵辦又庚籌欵維艱 
 
 

Page 3

 
 
擬向户部銀行息借二十六萬金付給以各省關恊餉撥還銀行一日交還不淸庚認一日之息如此辦理是否可行並祈酌示專電懇商惠復庚（性） 
　　按此事略情已見十六日北京專電 
[德國備款建造濟南領事署]  
　　二十三日柏林電云德國一千九百零七年之財政預算表載明籌備英金六千磅在濟南府建造領事署又英金三千九百磅在北戴河爲駐京德使建造住宅藉以避暑又英金一萬四千五百磅擴充日本東京之德國頭等公使署譯字林報 
[吏部訂定外官引見新章北京]  
　　吏部現訂新章凡外省同通州縣赴京引見均於驗到日先由本部堂官扃門考試其文理優長者均照例帶領引見其文理欠通順者或咨回原省或留京學習三月再行考驗由十月分起即照新章辦法故到京引見各員其向不能文者無不憂形於色云（兄） 
[郵傳部用人消息北京]  
　　郵傳部右侍郎胡燏芬病故開缺後繼其任者大約非楊卽王不日卽可揭曉又聞該部已派陳總辦爲右丞朱子文爲左丞馮次台爲右叅議金向辰爲郎中均可謂便宜極矣（南） 
[請築張家口鐵路之風聞]  
　　大阪每日新聞云新設法部員外郎葛維森具禀郵傳部畧謂該職現已集合中國人資本金八百萬兩爲建築鐵路之用該路綫從張家口起至山西省歸化城止請批准立案收回利權云 
[都察院籌建公所京師]  
　　都察院陸總憲飭將大堂後官役房間拆攺建造辦公之所奏請添設兩院並將跨院空地修蓋議政廳以免侍御在松筠庵會議所擬修工之欵奏請通飭各省督撫認籌欵項以資修工添補經費此摺擬妥定期入奏（閏） 
[袁慰帥之心事]  
　　大阪朝日新聞云袁世凱自解去兵權後見管理練兵經費者乃爲生平所最惡之鐵良心中大爲憤鬱擬俟振貝子由奉天回京道出天津時極力運動以挽回已失之權力云 
[張督請解兵權]  
　　大阪朝日新聞云鄂督張香帥見袁世凱解去兵柄因亦仿其法特電奏兩宮請將兵權歸還政府並將各兼差一體解去不知能邀兪允否也 
[江督出巡之預備鎭江]  
　　鎭地官場聞江督端午帥將往江北各州縣考查吏治察訪災情并擬向鹽務籌欵以備鎭江練兵一協之用道經鎭埠又須上岸視學並赴東鄉孩溪測勘地勢擬設砲台故自榮觀察以次均已布置一切矣（任） 
[自治期成會將次開會天津]  
　　天津目治局組織自治期成會已紀前報茲聞該局局員已將議事會董事會各章程草成惟其中如選舉及權限各問題最爲複雜解决極難近日自上午九時至下午五時先由督理率局局員逐條研究務期斟酌盡　大約遲至月底即邀集紳商學界開會公决並聞增方伯定於十六日親臨該局云（呂） 
[西報紀萍醴亂事]  
　　二十二日湘潭電云萍鄉醴陵兩縣左近有亂庽居其處之西人皆已避地他往傳稱有華人四千名向萍鄉前進德文報云江西省南境與湖南省接界處大腿會匪徒作亂所持旗幟上書革命軍字樣萍鄉礦山聘用之德國礦師及旅居該處之西人已由官兵護送前往長沙江西撫台已派兵由南昌開往萍鄉矣以上譯字林報○二十三日長沙電云江西省萍鄉縣湖南省醴陵縣交界處匪徒作亂萍鄉煤礦萍醴鐵路所用之工程師（大都係德人）已由官兵保護送往長沙德文報云除江西巡撫所派軍隊外湘撫岑春蓂已派步兵三隊前往叛匪在安樂（地名）與官兵接仗官兵敗績萍鄉礦工已與叛匪結合萍鄉縣城現頗岌岌可危萍鄉煤礦主盛宮保已請鄂督張宫保調派陸軍一隊開往以保危城以上譯文匯報 
[九廣路工近狀香港]  
　　九廣鐵路工程已在大角嘴敷設有二里之遙直抵獅頭山下現在招集工人數萬從山之两旁開掘地洞以通車行以故每日工人逐隊成羣從事操作且多婦孺敲擊石碎以備塡築軌路之用是以山下工人寓屋以及機廠貨倉鱗次櫛比自成一小村落且有一廠中置電機設線引電貫於谷口以助工作而載運泥土重物之車鄰鄰不絶故登獅頭山一望居然一幅好圖畫也（出） 
[起獲私鑄銅元機器湖南]  
　　常德府東門外石公橋地方有鄉民何佩泉購辦手搖鑄造機器在家私鑄銅元爲日旣久爲該處團保所聞禀由武陵縣廖子才大令飭差至何姓宅中將機器銅模等件一并起獲解縣惟何則早已畏罪遠颺矣（時） 
[批飭勸諭米商捐助路欵江西]  
　　贛省各屬米商近以米禁雖弛捐欵太重日又益以鐵路抽捐作股實屬力不能支遂聯名禀請贛撫量予核減當奉批示云昨據鐵路局呈報以南潯首段勘估已竣購地興工一切費用應廣爲籌備請援照安徽湖南等省鐵路勸集米榖商販入股辦法擬議章程請於販運湖北出省米榖每米一担酌収龍洋二角作爲路股榖則减半照章週年七釐行息路成之後得有盈餘一律分紅以酬衆商之誼公舉商會坐辦修紳思永前往湖口擇地設局定期開辦並請通飭各屬一體知照等情業經本部照准批行司局通飭知照在案該商會之設原以鐵路爲全省要政所關需欵旣鉅且殷亟應踴躍勸辦共謀公益卽使議抽稍重然散之各販所出究屬無多况復給股分紅非如他項抽捐可比此時雖覺竭力尙可取償將來且米榖旣販運出省自必有利可圖酌分贏餘以濟本省地方之用亦屬義不容辭仰布按兩司會同農工商礦局鐵路局妥爲勸諭遵辦如果日後米價低落再由鐵路局會商酌减可也（田） 
 
 

Page 4

 
 
[粤省截止國民捐廣州]  
　　粤藩出有告示略謂奉督部堂札開胡國廉等創議開辦國民捐爲日已久各處捐得若干未據具報此事原因中國新舊賠欵爲數甚鉅國債一日不淸財政困難爲害無窮故思各盡國民義務以維大局但必須衆情樂輸不得稍有折勒即逐一查明母論有無捐款統限文到三個月内將原發捐册收單按照粘開淸單内數目一併照數解繳藩司注銷已捐者連銀並繳由司發交官銀錢局存儲詳請奏明惠撥賠欵之用不得挪作别項其未捐者即行停收合就札飭仰司即便移行遵照等因奉此除分别移行遵照辦理外合出示曉諭官紳商民人等一體遵照云云（出） 
賑撫徐海水災 
[江督奏請截漕展捐]  
　　江督端午帥近以徐海各屬災重且廣籌辦工賑竭蹶萬分因擬奏請截漕十五萬石並懇展辦江南賑捐一年及　　七項常捐以資接濟業已會同蘇撫繕摺具奏矣 
[派員籌設粥廠]  
　　蘇撫陳筱帥以徐海飢民流離失所淸江一處雖經官紳設所留養惟人數過多勢難普及自應設法籌欵在揚鎭二處廣設粥廠以輔淸江之不逮因派朱官振觀察前往鎭江會同常鎭道榮觀察妥籌辦理（鼓） 
[西敎士電陳救荒之策]  
　　江北姚灣（譯音）地方來電云黎民苦饑當以自西歷正月至六月爲止目前居民之饑餓不得食者共有三分之一救荒之法以運米前往爲最善（　此電係江北法國敎士所發原電所稱三分之一之居民核計之爲十萬人）譯文匯報 
[蘇撫奏州縣徵解規復銀價應定考成片]  
　　再查江蘇各州縣光緖三十一年忙漕項下應解規復銀價丁漕平餘漕米公費年外加價四欵除已解外欠解之數尙多詢其原因各屬皆以徵解不敷無力賠墊爲詞伏思以上四項或籌還償欵或撥補厘金或抵支練餉均屬奏咨有案指濟要需之欵乃各州縣因循不解積欠纍纍難保不因無關考成意存延宕除飭司通行各屬勒限繳解外擬請將江蘇各州縣每年應解規復銀價等四欵嗣後田臣責成該司認眞督催如有延不報解者卽比照未完雜項錢粮例奏明分别議處以重公欵而儆效尤是否有當謹會同兩江總督臣端方附片陳明伏乞聖鑒訓示謹奏奉硃批度支部知道欽此 
[蘇撫奏核定知府公費片]  
　　再前以蘇省州縣辦公困難入不敷出飭據各屬開呈淸摺逐一檢查其中有指送知府之欵或名公費或名漕敬或名座船工食名目不一多寡不同各屬皆有沿爲常例今若悉予革除則知府廉俸無多微獨辦公不敷即日用亦將不給然此等欵項介在公私之間究非名正言順當此事事崇實之際亟應變通辦理使舊習一日廓淸擬卽通飭府州廳縣各將近年所收所送之欵據實開報就其原有之數酌中核定知府公費從前各項名目一槪蠲除以後各縣於季首以銀元解司各府於季中赴司請領領解槪用印文並無絲毫花費知府遇有交替按日攤算廳縣遇有交替專欵辦理不人交代以免糾葛倘於定章之外私相授受即以贜論與受同科如此明定章程庶廉者有以自存貪者無從多取於體恤之中寓杜弊之意似亦整飭吏治之一助據署蘇州布政使按察使朱家寳具詳前來臣覆核無異除飭核定數目詳請立案外是否有當謹會同兩江總督臣端方附片陳明伏乞聖鑒訓示謹奏奉硃批度支部知道欽此 
[滬道致江督蘇撫電（爲請展病假事）]  
　　前因感冒請假五　現假屇滿𠻳恙雖漸减輕惟仍氣喘不寐不能起坐乞准展假五天不勝叩禱澂漾（明） 
[德國新簡公使來華]  
　　文匯報云德國新簡駐京公使黎克司上禮拜六抵滬後已於昨日乘輪北上 
[倫敦金融巾價]  
　　廿三日倫敦電云金融市面仍爲人所注意倫敦金價之吊由於印度埃及兩處欵之故 
[美國大學校失火]  
　　二十三日倫敦電云美國紐約省之高納爾大學失火學生死者四人救火夫死者三人 
[英内閣會議敎育條件]  
　　二十三日倫敦電云昨日英國内閣會議上議院修攺之敎育條件 
[西報訪員不直美人之所爲]  
　　二十四日倫敦電云泰晤士報駐　金山訪事以美人排擊日本人並無原因失喪道德全出於工黨之計爲之歏惜彼又云日本雖已百端受辱尙能忍耐然日本人設計行兇之事則已數見不鮮矣　金山頗有岌岌可危之勢云 
[港督出游養疴]  
　　二十四日香港電云港督因醫官勸往瓜哇島養疴所有公事由叅贊官梅君代辦梅君已於昨日回至香港矣 
[日本海面運船失事]  
　　二十四日東京電云有運船一艘載送水兵九十五人民兵數人赴戰艦登舟忽在東京相近横濱灣覆沒當即施救而在船之人已有一半不知下落矣 
[日俄會議商約近聞]  
　　二十四日倫敦電云日俄兩國在俄京會議商務漁業條約進步甚爲遲緩俄人以日本人不肯和衷頗有怨言並謂日本所開條欵皆不能照允云 
[列强允准法與西班牙會辦摩洛哥亂]  
　　廿三日倫敦電云法與西班牙會同行文各國聲明兩國如何干涉摩洛哥之辦法已由列强允准照覆兩國矣譯字林報 
[日本財政之豫算]  
　　二十四日東京電云日本大藏省大臣謂日本一千九百零七年零八年之財政豫算表共需日本洋六百兆元較之一千九百零六零七兩年約多一百兆元其大宗出款即係修造港口振興外國商業兩項 
[美國學部對於亞洲人求學之辦法]  
　　二十五日倫敦電云美國學部提及舊金山學校問題謂現設之學校雖决定專爲亞洲人而設然校内一切皆與他校一律亞洲人所得敎育之利益與他國學童所得者並無二致 
[俄皇接見前相]  
　　廿三日柏林電云俄皇接見前任首相韋特伯爵 
[法與西班牙遣艦赴摩洛哥]  
　　廿三日柏林電云法與西班牙之艦隊已由喀弟斯開往丹支亞 
[日本駐韓統監更調消息]  
　　二十五日東京電云伊　候　殆將告退所遺駐韓統監一職當由前任首相桂太郎伯爵接補 
[舊金山地震]  
　　二十三日柏林電云舊金山又復地震譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湘撫抵任半月尙未放告長沙]  
　　新任湘撫岑堯帥自蒞湘以來闔省人士屬望彌殷以爲不日即將舉行新政乃自上月二十六日接印後迨本月初三日由行轅遷入署中深居簡出士紳屬僚槪不延見所有收詞放告諸事至今尙遙遙無期闔省紳民已覺大失所望矣（佐） 
[臬鹽兩憲定期接篆武昌]  
　　鹽道童瑤圃觀察日昨委署臬篆所遺鹽道篆務已委牙釐局總辦曾履初觀察署理均定於二十二日辰刻接印（爲） 
[邗江官事揚州]  
　　淮北水陸緝私統帶胥明德現奉皖撫調辦安徽全省營務處所遺統帶一差已奉江督攺委前痕山鎭總兵李定明接辦○泰分司所屬之丁溪塲缺現奉運司札以項玉桂鹺尹詳請署理已奉江督批准（引） 
[蕪湖道上皖撫禀（爲運洋磺事）]  
　　敬禀者本月十三日奉憲台札據上海道電漢口爕昌火柴廠購有洋磺千二百石分批運向應用道經蕪湖卽知照等因查此案先過電飭卽經函知稅司查驗照章辦理放行在案又職道前在省垣奉憲台給示上海道電安蕪硝磺公所第二批向三井行購洋磺四百石由東洋公司船運蕪等因亦經函知稅司查驗照貨相符照章辦理放行在案（正） 
[秋操犒賞給領武昌]  
　　此次秋操經閱兵大臣每鎭犒賞銀五千兩以旌其勞日前鄂省督練公所特將此項銀兩分派匀妥官佐每員銀元一元三角軍士每名紋銀三錢二分已經按名發放矣（爲） 
[營員領餉衝突揚州]  
　　運司所招新軍五百名已委李祖培統帶而管帶林茂生仍照向例赴運轅領餉爲李偵知將餉項邀截入營開放林管帶大不甘服拔刀砍李李亦以坐椅揮之幸司務各員力爲解釋未致釀禍（引） 
[設局徵兵揚州]  
　　現又有徵兵委員來揚設局於新城萬壽寺已出示開招所有程度皆如前次格式（指） 
[鎗砲留滯宜昌]  
　　四川砲隊副叅領留學日本畢業生徐申甫奉川督命赴日本採辦鎗砲計裝七百九十五件之多在宜躭延四禮拜查其底藴皆因報關棘手之故以致徐與稅司各執一詞相持不决後經徐君電禀川督專電張宮保再行電飭荆宜道監督知會宜關稅務司始得放行然電費已耗去不資矣其械件仍報土銷分裝釐金船上渝（生） 
[江督嘉奬砲術學堂鎭江]  
　　象山總砲台官温朝儀創辦砲術學堂一所各種功課悉臻完善現爲江督端午帥查知已傳諭嘉奬爲熱心興學者勸（並） 
[議設監犯學堂武昌]  
　　鄂臬憲梁心海廉訪連日親赴司府縣各監挑選識字監犯百餘名擬就各監内分别設立監犯學堂授以各種淺近普通學並工藝學俾宏敎育（生） 
[變賣校塲創辦學堂寗波]  
　　提標創辦警察學堂已由浙提呂軍門禀准浙撫將左營敎塲變賣得價二萬元充作經費日前提標六營將弁已將該地丈量四址歸繳買主矣（易） 
[提學使飭辦女學蘇州]  
　　江蘇周提督近奉江督電飭興辦女學因諭飭長元吳三首縣詳查所屬菴觀寺院如有不守淸規者立將僧道驅逐以備攺建女子小學堂之用（且） 
[票匪正法蘇州]  
　　票匪喻廣明在上海緝獲解省後經府署發審局迭次研訊供認不諱已於念三日午前禀奉蘇撫批飭就地正法（且） 
來函 
[寓揚安徽同鄉上李京卿書]  
　　伯翁京卿大人閣下凝等竊附吾省路股承頒到股票息摺檢收之下輙欲有言而自漸昧未敢遽發旣念事雖微細而關係似大故敢爲我人陳之一貴總辦宜將圖記宣示也查浙路股票息單均有湯劉二君簽名下加印記在二君名位資望豈遽足爲浙路重而責任所繫遂亦不辭况我公獨任艱鉅尤非明白宣示未足以堅衆信似宜倣效浙例簽名加印庶于票中所列示文更昭鄭重亦與商辦宗旨相合一股票息摺之製當求華美也近來公司股票及銀行鈔票無不付諸石印力求細緻或加圖畫紙亦堅勒非徒飾觀實以防僞此次所發股票似未盡精美然猶有騎縫與關防可驗也若息摺則並此無之明知股東决不自造膺鼎而在外埠取利者未必不展轉託人設有心存影射刻意摹倣排印何難區别匪易僞者冒領而先去眞者取利而後來未知公司何以應之糾葛叢生勢所難免風聞勸股彩票已有僞造可見民德墮落亟宜預防 
　　右列二節在今日衆摺已發收回換給似覺煩難然度我公爲桑梓擔任義務必不吝精益求精以饜衆望其如保攺良之處惟裁察是幸許德凝等頓首 
　　敬啟者連日閱貴報知應桂混混入仕途殊爲可詫此人實係匪黨地販憶二十四年應桂馨强吞馮庚生產業砲哮公堂辦押縣署捕廳盜賣沈虎金之地畆則案有卷宗二十六年硬吞李春來之資本則具有甘結佔民田則屢遭按案唱淫戲則累次違章罰洋二百美領事註有母許領照再開之條搶奪天娥旦兩押捕房姦霸小喜鳳而限交身價甚至以銷註道契奸騙某道台之鉅欵僞造印單盜取官銀而其案之再鉅者則莫如毁牢越獄拖累趙二尹出缺逃犯罪案迄今未銷二十五年强搶妓女三十年同范高頭股開報關行串同縣役朦請印諭三十一年因案被捕房在其家中抄出私藏軍械以上種種罪案均經各報登載乃猶厠迹省垣爲印刷局坐辦其貽害於我蘇甯有涯量爲此略述一二告之當道以維繫我江蘇之大局江蘇一份子公啓 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[土藥局蓋用度支部小戳漢口]  
　　户部土藥統稅總局前接部電現攺爲度支部暫用舊印俟新印鑄就即更新名所有已印照單旁似宜加奉旨攺名度支部小戳等因總局刻已札飭駐漢士藥專卡吳大令遵照辦理矣（爲） 
[委辦鹽卡南京]  
　　江督端午帥以現奉部議飭將淮北五洵正陽兩卡及六岸局均收歸淮運司統轄自應攺委知府以下之員接辦因將正陽卡一差委現署太倉州姚炳熊直牧接辦其餘尙未見明文（甲） 
[飭委坐收煤稅安慶]  
　　日前有涇縣繁昌縣礦商等晋省呈報商務局謂該處礦煤刻已出嶐該局總辦因卽委王少尹滋前往該處照章坐收煤稅該委奉飭已首途矣（多） 
[籌欵調查礦政杭州]  
　　杭省現遵奉部文設立礦政調查局應需經費由司庫籌措所不敷者甚鉅特禀請撫憲示奪現張筱帥批令先行開辦以興利權云（的） 
[蘇府定期勘荒]  
　　蘇州府何太守連接屬下報荒詳文因定期念四日啟節先赴常昭二縣次往江震崑新四縣各鄉勘荒所有長元吳三邑各鄉擬俟回蘇後再行蒞勘云（且） 
[通飭學堂撙節浮費杭州]  
　　杭省仁錢二縣高等小學堂今秋攺延項君爲堂長以來大加整頓查有津貼縣書辦公費至三百餘元之多當即禀明裁除復奉撫憲札行學務處通飭各堂遵照略謂籌欵興學極爲艱難所有一切開支尤宜撙節本部院訪聞各屬學堂於各地方官衙門書吏有私給津貼規費之事興學爲方今要政書吏　公自有薪水若添辦一項新政輙爲吏胥開一利源是則弊隨法生尙何新政之足言亟應嚴行禁革爲此通飭嚴禁分飭所屬一體遵照辦理云云（的） 
[鋪商求入市塲武昌]  
　　鄂省火巷及杏花天兩處前經大憲飭修市塲共數十間招商貿易刻已開工武漢各商户連日赴警察局禀求入場設肆貿易者約二三百户云（爲） 
[請懲鄉董私造荒册蘇州]  
　　蘇屬各鄉區董串造荒册由紳士禀請蘇府嚴行查究等情已誌前報茲悉長洲縣蘇大令已訪得區董姚正石林兆廷周友近周阿七蒯曉風顧景泉等六名實有得賄揑造情事因即先行斥革禀請蘇府核明懲辦（且） 
[無故釋盜蘇州]  
　　蘇捕營某艙長於二十一日在吳江縣治之横扇地方緝獲盜犯甲乙丙三名當連旗幟洋鎗單刀併贜物等於習日解回省垣詎甲盜係震澤縣刑役周文華之徒周與飛划總巡方弁爲同帮弟兄甲被擒後周卽向方緩頰遂將甲立時釋放乙丙二盜亦留作眼綫並不禀報該艙長爲權勢所迫未敢與較（且） 
[偵探緝獲拐匪蘇州]  
　　偵探孔慶琳於二十三日在閶門外山塘橋陳榮昌冥器店内查見陳薛氏一口稱係揚州人年十九歲與二十六歲之姑母同被素　相識之陳九高從無錫誘拐來蘇藏於是處姑母已先被售去云云孔遂飭各夥四處尋緝當在馬路中將陳九高及榮昌店主陳鳳岐一併獲住解由閶胥門外警局略訊日供移送吳縣請辦（且） 
[上海官事]  
　　直隷州用調署無錫縣伊立勳由蘇來滬昨日到道禀見并定於今日乘火車赴無錫履新候選知州王佶由北京來到道禀見濬浦局收支委員郭曾益禀請銷假（宜） 
[海運總會辦將次來滬]  
　　浙江海運滬局總辦葆謙會辦李承淵將於日内來滬定下月初開局（尺） 
[駐滬比總領事由漢回滬]  
　　文匯報云駐滬比總領事薛福德偕其夫人乘坐德和輪船於昨日由漢口回滬 
[推廣監獄習藝所]  
　　積榖倉房屋議攺監獄習藝所已誌前報茲因該處地位狹隘不敷展布故已設法購地推廣（尺） 
[禀請酌撥軍服]  
　　留防隊自攺爲巡防隊之後四隊官均以軍服無多不敷應用且係舊式殊不足以壯觀瞻因將情具禀滬道請爲酌撥更換以振軍威（宜） 
[紀滬南家政攺良會]  
　　第二期主講葉鴻英夫人蘇本淸女士講主婦之天職楊覺巽夫人楊王震女士初級小學校校長程頴女士相繼演說昨日午後二時開第三期講筵主講者爲范通甫夫人演講賢婦相夫淸理家政俾其夫盡瘁於國事聽者逐次增多云（也） 
[水菓業之大會議]  
　　本埠南北市水菓行前認水菓生薑等共二十六種落地捐已歷多年近有平湖史關昌串同嘉興劣紳計某等額外加抽迭次禀控釐局在案茲因計某等仍抽捐費前日水菓同業邀集南北市同業七十餘家齊集小東門内水菓公所會議並設筵公讌到者二百餘人由認捐董事黃君江君演說大旨謂同業宜結團體力圖抵制不許外人敗壞捐章擾害商業如以勢力不敵惟有遞禀層憲電達商部仗全力以冀挽回如再不伸則祗有一律罷市而已並擬就抵制辦法六條公同議决各簽允而散（宜） 
[運動會定期比賽]  
　　南城羣學會定於下月朔日一時假西門外務本女塾操塲開第一次會友運動會計十二種凡中學各校有愿與比賽者皆可先期報名與會每技前三名皆贈以銀牌留作紀念（宜） 
[危樓拆卸]  
　　大東門城脚有南北過街樓兩所年久失修將次傾圮經總工程局董查知因提右營赴寗未回特照會守府葛鳳齡將該兩樓一併拆去以防不測茲已拆畢將情禀知道憲瑞觀察查核（宜） 
[妓院命案紀聞二則]  
　　皖人汪挺俊被姚瑞生跌斃由道札委松海防秦司馬相騐係被跌内損身死徽寗紳商鄭全奎等羣抱不平會議各情迭詳前報茲悉皖幫在道轅遞呈公禀到者計一百二十餘人禀請札縣另調隣縣件作開棺覆驗昨日鄭董除函追屍妻屍姪即日來滬外前昨兩日又有徽州府屬之歙州婺源黟縣休寗祁門績溪等六縣寓滬紳商分别會議上控之策並預籌經費一千數百元以備上控之用云○又聞上海縣以徽幫公憤未平飭差赶提兇手姚才生到案重查並移請公共公廨派差協提鴇婦謝素 
 
 

Page 18

 
 
珍移解到縣歸案訊辦（宜） 
[請究不戒於火]  
　　南市施家弄蔣招生家保有火險迭次起火由隣居公禀總工程局訊明斷罰洋銀二百元並建醮三天在案詎蔣抗不遵繳且近又幾肇火災各鄰居因又報案請爲嚴究（尺） 
[引翔港盜刦]  
　　滬北引翔港鎭晉元米店前晚二鼓時被盜匪數千人明火執仗破門直入刧去衣服銀洋約値四百餘元昨晨由事主投報該處巡局及美捕房禀請查緝（似） 
[會訊盜案二則]  
　　盜犯黃顯標趙雲卿王瑞根許成寳張老頭趙阿四蔣雲才及接濟軍火之徐龍海昨日由法租界捕房一併解請公堂會訊各盜俱稱是紹興人在滬充當小工事前由徐小春張阿常金阿大等起意騙至義昌珠寳店搶劫旋有馬差西捕到來彼此分散所有贜物均在徐小春張阿常處小的等分毫未得詰之徐龍海供開銅器店小春是學徒所有洋鎗係主顧嘱修並不知若輩作此無法之事中西官得供命一併還押限徐龍海二禮拜將小春交案訊辦○又夥搶婁縣七寳鎭某姓家之盜犯楊福生郭雨生朱阿和胡寳蘭眼綫喬福康等五犯昨亦解訊據供是在逃之高福喜陳羅等邀往中西官得供命一併送縣訊辦（深） 
[上海縣案]  
　　兪鍾源控汪金生拆機敗壞廠業前晚奉帮讞洪明府審訊兪供翻沙廠自雇汪金生經理後聳令擴充小的復糾股本五千元不料汪勾通司賬將機器私下折售因此各股東不交股本求究汪供兪糾股擴充各股東因伊終日徜徉妓館退股不交乞鑒明府判兩供各執查明復審○王子雲喊控訊問供前月母親有病已嫁胞姊陳王氏前來侍奉從此不歸母故之後胞姊反逐小的出外圖佔房產情極喊控明府判候查（宜） 
[總工程局記事]  
　　朱殿香朱子芬弟兄爭產由南區解案請訊孫明府判自邀親戚理勸○田玉山控王蔡氏同伊歇夥揚瑞友誘女九　至鎭江一案前經訊斷在案昨又復訊氏供聞得九囝現在鹽城縣地方楊姓胞姊處官判候移文該縣提到九囝及楊質訊○廖友鵬竊張章氏家棉被由南區解案訊係游勇迭次犯竊判戒責二百下押一月（寸） 
[公共公廨早堂案]  
　　美捕房包探解到常熟人陳阿春朱銀全朱馮氏等請訊原告單朱氏供前小婦人荐一傭婦至某公館帮工因該主人誣竊金表拘捕自縊次日捕房請上海縣相驗並無别情隨即安殮不料陳阿春等前來拆梢因此訴探求究襄讞孫明府訊得陳阿春等旣非屍親向之查問顯係拆梢行爲商之巴君判將陳等三人一并解常熟縣原籍交地方官管束○唐華虎竊鄭恆記燭臺布衣由探解辦襄讞孫明府判唐管押三月贓給失主○包探倪順泉解誘拐小孩之徐順林到案判還押候禮拜三覆訊○二十九號三道西捕控李阿三漏捐車照判罰洋两元○前匯三捕房包探錢榮堂解病馬駕車之王阿三曾判罰洋一百元後王供出崔太喜了當由公廨將王交保候核在案昨該探將崔大喜子拘案明府判交保於禮拜三傳同王阿三質訊核奪○西婦控侍者王阿筱抛工由探傳案王供小的有病回家並非不辭而行洋東處尙有工資二十三天計洋十元未給明府判罰去三元令西婦找給七元完案陳阿福控莊阿毛兇毆由探解究判莊罰洋五元以二元充公以三元給陳養傷○頑童王阿奎攫取李姓吳姓等家小孩之金耳環昨由吳扭案求究明府以十四齡之孩作此不端判發攺良所三個月○王阿金李王氏投廨控羅王氏羅阿蘭張羅氏藉端行兇求究昨由差探將二羅及張解案判押候過堂訊奪○吳秋道章石林揚阿喜串竊陳福坤管哲甫李三林等家衣服由探陸恊庭拘辦判吳章各押西牢六月楊押捕房一月○沈蔣氏控莊阿金竊洋七十元並金飾等件明府研訊之下毫無証據判莊開釋○陸根華控吳阿寶誘拐伊妻由探提案判還押於禮拜五訊核○萬李氏控婁仁桂朱王氏誘拐女兒昨由探將婁朱提案判還押限五天内交人如違嚴辦○捕解拉客雉妓王寶玉至案判罰洋二十元○粤婢鄭來香投美捕房稱主人凌虐求爲超拔昨日解案該婢主人投案請領明府判交主人帶回詎該婢不允抵死不回因攺判暫發棲流所再行核奪○流氓周來生由包探徐申慶拘案判押捕房兩個月○工部局管事洋人以王桂林鴨簍多載鴨子致有擠死情事王供此項鴨子由蕪湖裝來並非在上海所裝判罰洋十五元（力） 
[法租界公堂案]  
　　朱春芳控任阿寳吞沒絲廠圖樣一案任供圖樣被瞿松順木作主瞿松記騙去賣在北京得洋一千八百元當由公堂將瞿提訊命交保限十天將樣交案○作頭趙紀生前日在永安街修造房屋悞將電燈綫損壞奉傳到案判罰洋五元充公○法商伊麽田控南昌賬簿店主婦梁陳氏積欠貨洋五百餘元經官提訊判交保每月拔還洋一百元以五個月淸理○四十六號華捕送張阿新到案禀稱在洋行街驅逐看戲法之人張竟不服出言汚辱並被掌頰請究張俯首求宥判押捕房五天○王阿發王永文串竊張心泉戒指衣物分當與寳泰源昌兩質店吳阿四陳金靑偷陳元梅時表質在蔚康押店俱由捕房將典夥及竊賊解訊中西官判阿發押一月永文押廿天吳陳各押十天並諭各該典夥嗣後不准再收賊贓（深） 
[美租界捕房事]  
　　兆豐路某西人侍者陳阿和昨因索取工資無著反被兇毆爰報捕房請究奉飭自投該領事署控告○周阿梅偷竊木料由七百四十三號捕將人贓並獲送入捕房因查無失主飭押丐牢一天贓暫存○華記路陳新法之妻張氏昨與同居人某甲細故口角甲即吞烟圖盡由陳報知捕房奉　將甲速送醫院求治再核○楊阿法至靑雲里被龔阿利用木器繫傷頭額當即報捕請究奉飭赴廨控告○粤人梁某近生一子雇乳母某氏哺養前晚將孩壓斃昨晨氏即逸去梁至荐頭處追究荐頭亦乘間而逸爰報捕房請究奉飭包探查辦（似） 
 
 
 

Page 19

 
 
　　知府用旋因辦理順直賑捐出力保准仍以同知歸先儘班補用該員才力富强講究修防以之請署永定河石景山同知實堪勝任與例亦屬相符合無仰懇天恩俯念員缺緊要准以先儘同知沈葆澄署理永定河石景山同知實於河防有裨如蒙兪尤俟試署期滿另請實授給咨送部引見所有揀員請署河工要缺同知緣由理合恭摺其奏伏乞皇太后皇上聖鑒訓示謹奏奉殊批吏部議奏欽此 
　　宮門抄八月二十日户部宗人府正白旗値日外務部引見四名正黃滿二名廂紅滿二名火器營十四名户部奏派盤查銀庫派出禮王孫寳琦召見軍機唐紹儀 
[陜甘總督升奏援案預估光緖卅三年分甘肅關内外協餉懇恩飭部照案籌撥的欵銀四百四十萬兩以顧邊陲摺]  
　　頭品頂戴尙書銜陜甘總督奴才升允跪奏爲援案預估光緖三十三年分甘肅關内外恊餉懇恩飭部照案籌撥的款銀四百四十萬兩以顧邊陲恭摺仰祈聖鑒事竊奴才案查關内外協餉向章每年估銀四百八十萬两承恊各省關均係年淸年欵並無蒂欠自庚子以後各省驟加償欵籌辦新政均有兼顧不遑之勢以致欠餉積至五百餘萬經前督臣崧蕃與伊犁將軍塔城叅贊新疆撫臣等往復籌商並督率甘肅司道等通盤覈議力加裁汰截至光緖二十九年底止關内外每年共裁减銀四十萬兩藉紓各省餉力奏請自三十年正月起每年共估撥銀四百四十萬两仍由甘肅統收分解欽奉諭旨允准由户照核减銀數估撥在案茲屇預估三十三年協餉之期查甘新兩省轉運公用銀四萬两甘肅關内新軍綠營勇營俸餉糧料草折廉費製造火藥軍裝倒馬價値等項銀八十八萬兩靑海王公俸銀西寗辦事大臣寗夏凉州莊浪三滿營俸廉紙紅公費兵餉銀二十二萬两關内歷年裁節旣續撥關外封存除減估外分儲甘庫銀二十八萬兩共應估請指撥銀一百四十二萬两新疆巡撫提鎭恊標防各營曁司庫例支不敷等項歲需銀二百五十萬一千四百五十兩伊犂將軍滿蒙旂營需銀三十四萬塔爾巴哈台叅贊大臣歲需銀十三萬八千五百五十兩關内外共應估銀四百四十萬两減平封存一併在内除關内攺設巡警馬隊勇餉及子藥夫口糧仍照向章由此項封存欵内動支造報應解償欵銀甘肅三十萬兩新疆四十萬兩共銀七十萬两請照上屇成案由部分指代解各省關就近撥解滬關交納以免周折而期迅速甘新兩省仍將自籌償欵提還恊餉並應交補平銀兩亦由兩省按期匯解滬關各淸各欵俾免糾葛其餘應解甘庫銀三百七十萬两懇恩敕部照數估撥分催承恊各省俯念邊瘠苦區極力減估務照定章於年前趕解三成其餘七成銀兩分批掃數淸解以顧邊防而維大局據甘肅藩司豐伸泰詳請具奏前來奴才覆查甘肅關内外新餉截至念九年底止共減銀四十萬兩惟現在攺練陸軍更定餉章各項支欵較之上年所需有增無减關將應解新餉依限淸解尙恐不敷周轉且積欠纍纍愈形枯窘當此時艱欵絀旣不敢另請加增實萬難再爲議減惟有援照上届成案仍請飭部指撥銀四百四十萬两並由户部分催各省關將三十一年以前欠餉趕緊分年帶解淸欵以顧邊防所有預估光緖三十二年甘肅關内外恊餉曁分催歷年欠餉各緣由謹會同新疆巡撫臣聨魁合詞恭摺具奏伏乞皇太后皇上聖鑒訓示謹奏奉硃批户部知道欽此　　宮門抄八月念一日禮部太常寺正紅旂値日太常寺引見二十六名廂紅漢十一名道府宋乃鵬徐家保陶湘林資鏗錢振聲趙文粹朱恕徐銘新張鳴珂等謝恩富侯由白龍潭回京請安陳璧由東陵回京請安左孝同謝授宗人府丞恩裴維侒謝署順天府府丞恩召見軍機袁世凱 
[陜甘總督升奏爲舉劾屬員以澄吏治而肅營伍摺]  
　　頭品頂戴尙書銜陜甘總督奴才升允跪奏爲舉劾屬員以澄吏治而肅營伍恭摺仰祈聖鑒事竊奴才奉命督甘于茲一載曾將屬員賢否隨時甄别在案茲查有甘州府知府劉振鏞品端學裕表率有方丁憂前寗夏府知府高熙喆盡心民　勞怨不辭渭源縣知縣梅樹楠愷悌慈祥循聲卓著截取直隸州知州侯葆文學養兼優精明穩愼敎習知縣楊金庚廉幹有爲實心任事以上五員應請傳旨嘉奬成縣知縣吳茂書岡上殘下以酷濟貪丁憂前候補知縣王汝昌市儈出身衣冠敗類前署紅水縣丞西大通縣丞詹恒春縱子虐民行同無賴補用縣丞劉明發性情狡險動挾上司以上四員均請革職永不叙用劉明發並請驅逐出境不准逗遛碾伯縣知縣吳寳琛内行不修聲名醜甚修補知縣閔同文挾制干求肆無忌憚候補縣丞陳淸灝營私舞弊有玷官箴試用縣丞孔繁溶藉勢招搖貪汚卑鄙　　縣丞程慶增攀援無恥取于招搖以上五員均請即行革職安西直隸州知州何慶衍才力竭蹶委靡不振平番縣知縣李瑞徵患得患失每人而悅均請開缺另補記名提督戴富德劣跡昭著驅逐復回保安營都司劉貴和貪詐妄爲年復衰老佛坪守備吉步陞避案回籍久曠職守應請一併革職所有甄别文武各緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[山東巡撫楊奏爲勘估山東省光緖三十二年分應辦運河各工需用銀數摺]  
　　頭品頂戴山東巡撫臣楊士驤跪奏爲勘估山東省光緖三十二年分應辦運河各工需用銀數恭摺仰祈聖鑒事竊查山東運河堤岸殘缺河身淤淺挑濬修防均關緊要經前撫臣周馥奏明删併繁冗名目減定常年經費自光緖二十九年爲始每年歲修經費銀三萬兩搶險經費銀二萬兩募夫挑工銀二萬五千兩共銀七萬五千兩奉旨飭部議准咨經轉行遵辦業將三十一年分應辦運河各工勘估銀數分别奏咨在案茲據兖沂曹濟道兼管運河各工勘估銀數分别奏咨在案茲據兖沂曹濟道兼管運河事務胡建樞詳稱光緖三十二年分運河工程歲修沛冀濟鉅嘉東平等汛各工六十二叚計長六千五百二十一丈九尺應需銀二萬九千九百九十七兩二分八釐又搶　嶧縣滕濟寗鉅嘉汶上等汛各工七十六段計長七千五百二十八丈三尺應需銀一萬九千九百九十八兩五錢三分九釐又挑挖濟嶧滕東平汶上鉅嘉等汛各工九十八段計長七千八百九十四丈應需例津工價銀二萬四千九百九十三兩以上通共應需銀七萬四千九百八十八兩五錢六分七釐實屬撙節估計較之原定常年經費有減 
 
 

Page 20

 
 
無增等情由運河捕河兩廳詳經該道呈請奏咨前來臣覆核無異除咨部查照並飭將修過工叚用過銀數另行造册報銷外所有光緖三十二年分應辦運河各工估用銀數謹恭摺具陳伏乞皇太后皇上聖鑒敕部查核施行謹奏奉硃批該部知道欽此 
　　宮門抄八月念二日兵部太僕寺廂白旂値日侍衛處引見三名學部二十四名巡警部二十二名内務府二十名前貴州學政朱福詵到京請安新授浙江遺缺知府卓孝復謝恩那王請假五日召見軍機卓孝復朱福詵 
[湖廣總督張奏爲鄂省每年應還俄法英德两欵本息前經户部議覆准將糧庫幫津兌費劃提凑備等因片]  
　　張之洞片再鄂省每年應還俄法英德兩欵本息前經户部議覆准將糧庫幫津兌費劃提湊備因當經轉飭遵照在案茲屇本年五月分籌解英德洋欵之期據湖北布政使李岷琛詳稱在於漕粮兌費欵内動支銀五千两又幫津欵内動支銀五千兩共湊庫平足色銀一萬兩委員解赴善　局交收湊還洋欵等情詳請奏咨前來臣覆核無異除咨部外理合附片具陳伏乞聖鑒謹奏奉硃批該部知道欽此 
[太子少保北洋大臣直隸總督袁奏爲揀員請署要缺知縣以資治理摺]  
　　太子少保北洋大臣直隸總督臣袁世凱跪奏爲揀員請署要缺知縣以資治理恭摺仰祈聖鑒事竊查大名縣知縣嚴以盛升補滄州知州應以光緖三十二年四月二十三接到部文之日作爲開缺日期歸四月分截缺所遺大名縣知縣員缺幅員遼闊政務紛繁係繁難二項沿河要缺例應在外揀選調補查定例各省知縣如係奉旨命往或督撫題明留於該省候補者無論應題應調應選之缺准該督撫酌量補用其新進十奉旨分發各省卽用知縣如遇應題應調缺出亦准該督酌量補用又應調缺出令該督於現任人内揀選調補如實無合例堪調之員准以候補人員題補又員缺緊要人地實在相需而所保之員與例稍有未符者亦必須將該員不合例之處詳細聲明專摺奏請各等語今大名縣知縣缺必須實心任事人地相宜之員方足以資治理臣督同藩臬兩司在於現任人員内逐加遴選非現居要缺卽才難治劇一時實乏合例堪調之　未便遷就自應在於候補並進士即用班内揀選請補茲據署藩司毛慶蕃升任臬司增韞查有各項出身候補知縣楊鴻儀堪以請署會詳請奏前來臣查楊鴻儀年四十二歲奉天海城縣監生由分發直隸試用府經歷因辦永定河工出力保以知縣仍留原省補用光緖二十七年十一月初五日蒙欽派五大臣騐放堪以留省補用初十日奉旨依議欽此二十八年正月二十七日到省業經照例甄别在案該員才識明敏奮發有爲以之請署人名縣知縣實堪勝在雖該員係初任候補知縣請補要缺知縣與例稍有未符但人地實在相需例得聲明奏請合無仰懇天恩俯念員缺緊要准以候補知縣楊鴻儀試署大名縣知縣實於吏治有裨如蒙兪允該員銜缺相當母庸送部引見仍俟試署期滿另行實授除將該員履歷淸册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
　　宮門抄八月二十三日刑部都察院大理寺廂紅旂値日無引見侍衛處奏派口外賜奠派出慶恩恩祥召見軍機沈家本 
[湖廣總督張奏爲籌撥本年第六批鹽釐京餉六萬兩飭委管解赴京交納片]  
　　張之洞片再前准户部咨豫撥光緖三十二年京餉一摺淸單内開湖北鹽釐每年原撥銀十五萬兩續撥銀五萬兩據該省奏請將湖南應解撥補宜昌鹽釐銀九萬两自光緖二十九年起攺解部庫作爲湖北應解鹽釐京餉等因當經奏准行知在案現屇豫撥三十二年京餉應遵奏案將湖北鹽釐僅撥銀十一萬四行令分批趕解等因業經　解本年第一批至五批鹽釐京餉共銀九萬兩附片奏報在案咨據湖北布政使李岷琛鹽法武昌道馮汝騤籌撥本年第六批鹽釐京餉六萬兩飭委試用知縣曾紀淸試用知州李本和管解赴京交納以淸奉撥原數等情詳請奏咨前來臣覆核無異除分咨外理合附片具陳伏乞聖鑒謹奏奉硃批户部知道欽此 
[署山東巡撫楊奏爲彙案報銷山東省賑捐自光緖二十六年起工捐自二十八年起至三十一年收支各欵開單摺]  
　　頭品頂戴署理山東巡撫直隸布政使　楊士驤跪奏爲彚案報銷山東省賑捐自光緖二十六年起工捐自二十八年起至三十一年收支各欵開單恭摺仰祈聖鑒事竊查前准户部咨令將各項賑捐常捐自二十六年起共收銀若干歸何項動用分年分欵開單限三個月送部核辦等因當即轉飭工賑局遵辦去後茲據該局司道詳稱查東省六府二州濱臨黃運兩河迭遭水患户鮮盖藏一遇災歉即須工賑兼施司道各庫比年用欵倍多人不敷出羅掘已盡全賴振捐藉資挹注而振捐開辦積欠已成弩末加以庚子亂際人懷觀望集益難推當時事機亟迫東省居南北要衝籌備地方事宜刻不容緩需欵自多且遭亂徙避者麕　一時顚沛窮途設令迫以饑寒難保不滋生事變因寓防範之意　拯濟之中當經前撫臣於省城東西兩關及德州齊河武定臨淸等處分設粥廠廣爲收養並於登萊靑沂四府舉行平糶　將被擾　敎災區黎庶多　撫恤閭閻始獲乂安而所費浩繁不能不百計騰挪以顧大局迨地方漸就安謐流民相率歸農乃復波臣爲虐河决仰蒙深宮軫念災民恩賞賑銀十萬兩並開辦七項捐輸昏墊餘生得免轉乎溝壑五成振捐旋又奏准減爲四成然各省辦法不一捐生趨避又熟幸賴寕津粤津東省勸捐各局員勞瘁不辭竭力設法勸辦集成巨數於是二十六七年間各項移緩就急之欵甫得逐漸歸償維時因民埝有碍河流經前撫臣奏明遷民拆埝河身展拓寛暢隄身亦加高培厚藉資屏蔽所　挑築河提經費以及購耶建房移家鑿井各項津貼尤屬不資又如别省災歉頻仍乞資協濟兼籌並顧出欵復增故前此數年動用欵項旣鉅且繁而本省外省之蚩蚩孑遺受益實非淺鮮此振捐用欵之詳細情形也若夫七項捐輸自光緖二十八年奏准開辦以來所有馮工劉工寕工王工堵口並搶險不敷及購買磚石培修隄工各項經費均 
 
