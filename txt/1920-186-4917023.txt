# 1920 - 186 - 4917023

 

Page 1

 
 
   
 
 

Page 2

 
 
   
 
 

Page 3

 
 
時評 
[今之所謂戰（冷）]  
　　北方兩派軍事行動之信一週於兹矣北方兩軍接觸之信二三日於兹矣然面今所得之信一則曰兩方皆按兵不動也再則曰兩軍士官與兵座以同學同鄕故皆不願交手也然則今日中國之所謂戰者果如是而己乎 
我非幸災樂禍而爲是言也蓋在國家人民方面言之固不願有此戰并不願有所以釀成此戰之原因然而然彼交戰之兩方言之旣己無可通融而情勢至於此極矣情勢至此不戰更將何待乎 
况乎交通斷紙金融恐慌人民流連外債高築國民所受之痛苦其與戰時己無異 
[命令]  
　　七月十日大總統令張厚琬授爲陸軍少將黄家濂加陸軍少將銜譚家駿張國元均授爲陸軍步兵上校袁績熙加陸軍騎兵上校銜陳魏授爲陸軍一等軍醫正此令 
又令陸軍部呈請授董岳山爲陸軍步兵中校徐士　爲陸軍砲兵中校汪國楨加陸軍砲兵中校銜均照准此令 
又令趙瑞龍晋給二等嘉禾等繆慶善晋給四等嘉禾章此令 
又令葉棟民黄仲訓均給予二等嘉禾章楊禧黄鐸陳綸均給予四等嘉禾章此令 
又令陳紹五晋給三等嘉禾章此令 
又令曲受豊給予三等嘉禾章此令 
又令師景泉馮寳森晉給四等文虎章此令 
又令金祖蔭賈爾魯江濟孟掛翰均晉給四等文虎章此令 
又令吳廣濤謝紹安均晉給四等文虎章此令 
七月八日大總統令　任命徐焕爲總檢察廳檢察官此令又令參謀總長張懷芝呈請任命傳卓霖爲陸軍第地十四混成旅參謀長應照准此令 
又令參謀總長張懷芝呈請任命宋蘭芝署襄鄖鎭守使署中校參謀陸嗣華署少校參謀均照准此令 
又令陸軍部呈請任命陳堯鑑爲湖北陸軍第四混成旅步兵第二圑第二營營長應照准此令 
又令内務總長田文烈呈京師警察廳署警正黄炳彝懇請辭職應照准此令 
又令伊薩剛給予一等大緩嘉禾章此令 
[専電一]  
　　北京電張懷芝人謁徐謂曹有進無退無法和解予惟引咎告退以謝國人張願赴津勸曹請總統暫容忍出府後再謁段述徐意段云祇要吳佩孚來京領罪我亦不爲巳甚張遂専車前往與曹協商故雙方皆按兵不動（十一日下午三鐘） 
　　北京電徐告退文屬草將向新國會提出（十一日下午三鐘） 
　　北京電閣員請下討吳令以段督師（十一日下午三鐘） 
　　北京電京漢京奉兩路雙方軍隊相距祇數里昨國務會議議决派叚祺瑞叚芝貴爲總司令吳炳湘爲副司令保衛京畿並電曹錕停止進兵因此京津人心稍定（十日下午十二鐘） 
　　北京電姜桂題奉命赴津勸曹息爭無效張懷芝續往（十一日下午四鐘） 
　　北京電徐樹錚赴前敵督戰曹錕己返保（十一日下午三鐘） 
　　北京電兩方軍官兵士均因同學同鄕關係不願交手（十一日下午四鐘） 
　　北京電外圑决議軍事機關客籍軍官一律退出現航空處英人首先告退（十一日下午四鐘） 
　　北京電張作霖電九日抵奉（十日下午十鐘） 
　　北京電張宗昌電贛督囑赴省商防務擬卽前往（十日下午十鐘） 
　　北京電山東獨立說不確田督頃有電勸告息爭詞極沉痛惟津浦車售票至德州止（十一日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　北京電管金聚電羅玉山不肯接任請催飭並請開去十五旅旅長職管部四團長電欠餉十數月羅不肯接任無負責人請另派員接替（十日下午十鐘） 
　　北京電吉電新到日警百名分布頭道溝等處請與日使交涉務令撤回（十日下午十鐘） 
　　北京電顧使電美民主黨選定烏海河州長考克司氏海軍次長羅斯福氏爲候選正副總統（十一日下午四鐘） 
　　北京電今日閣議（一）張口設蒙邊造幣分廠派顔世清爲廠長（二）設駐義脫利斯脫領事並攺駐崴副領爲正領（三）揚由關監督以陶瑗簡補（四）嚴令各省保護外人生命財産（十日下午八鐘） 
　　天津電琉璃河今日無戰事長辛店有小衝突（十一日上午九鐘） 
　　天津電京奉路張莊邊防軍楊村直軍柑去咫尺均己掘就戰壕預備作戰（十一日上午九鐘） 
　　天津電黄河以南之津浦路有安武軍把守（十一日上午九鐘） 
　　天津電安福以京漢京綏兩路抵日欵六兆元並擬賣四洮路（十一日上午九鐘） 
　　天津電京奉局任餉百萬昨今己解京半數（十一日上午九鐘） 
　　天津電京津車槪被扣留截用車輛（十一日上午九鐘） 
　　天津電津浦路己不通車聞因直軍己將德州路軌拆斷以防止馬良軍兵北上（十一日下午八鐘） 
　　蘇州電今晚又有兵車十數輛由寗開來消息（十一日下午七鐘） 
　　蘇州電今日下午第二師添派軍隊分乘十餘車開抵崑山（十一日下午七鐘） 
　　南京電由寗至蘇之各列車除區間車外今日照常開行有自蘇來之五號客車在新豐附近軋斃小工一名（十一日下午五鐘） 
[公電]  
　　長沙魯子材通電頃接楊友棠君由廣州來電楊魯總副司令鑒功密承推舉棠爲貴軍駐粤代表巳奉政務會議照准有案諒巳鑒及惟湘局時生奇變主座愛念貴軍殷勤希及時整頓力圖發展棠擬日間親行來湘晤告前途如何盼覆楊友棠印等語閱之不勝詫異查在湘滇軍遙隷唐聯帥李部長指揮近秉承駐在地最高級長官譚湘督行事絶非超然於範圍外者派遣代表愛與政務會議此係最高級長官之權衡絶非部下所得干預兹楊君敬電云云不知何所根據而云然况所謂駐粤靖國第一軍副司令者子材不屑爲亦不忍爲楊自粤至湘奉上率下仍以旅長名義行之非簿司令而不爲實以滇軍系統建制神聖不可犯也乃遠稽靖國第一軍總副司令先後通電近按楊友棠君電不惟紊亂系統仰且喪失人格事前旣未與聞事後槪不負責特電聲明幸垂諒察滇軍第六混成旅旅長魯子材叩庚印 
世界路透電 
[斯巴大會五紀]  
　　十日斯巴電斯巴大會德代表昨日以關於縮減軍備事之覆文提交協約國德國外交總長聲明彼願簽定議定書但謂協約國所定德國不履行條件之懲罰非經　國國會認可後德政府未便接受喬治氏答稱德國如不履行和約中之軍事條欵協約國自當取報復計畫德國國會似無干涉之理由德總理殊以爲然謂德代表擬簽定議定書大會將戰事罪犯問題商妥後一致决議應立即開審諸犯次乃討論煤斤問題法總理米勒蘭氏堅持法國之要求並有牒文規定德國須允每月供給煤斤十五萬噸如違約則法國將加懲罰限德代表於今晨答覆大會次乃討論俄波事務米勒蘭氏定星期二日晨間遄回巴黎 
　　八日巴黎電米勒蘭氏曾語美國訪員謂德人己在大會在示明願有所遵行而前則事事拒絶法人因此具有良好之印象米勒蘭氏現信大會可於星期日閉會米氏昨日在大會演說謂彼望比京大會能在七月二十三日開會大約美國亦有代表一員與會米氏此言衆皆視爲法國與協約國皆信各問題連賠欵問題在内今均可得一解决而爲比京大會討論之基礎惟須候縮減軍備及懲治戰事罪犯問題解决後始可討論賠償問題 
[俄波戰事紀]  
　　十日巴黎電法報載稱波蘭軍曾接命令由目下之陳地退至後方佈置之陳地波蘭軍遵令退走極有秩序波蘭軍現扼守新陳地並重創過激軍 
　　七日柏林電據華沙電稱過激軍巳在摩爾特志諾至波洛資克鐵路北面之北陳線取攻勢用兵五師 
[土耳其戰事紀]  
　　七日君士坦丁電聞土耳其國民黨領袖基瑪爾將軍在亞拉土里亞下總動員令凡男子能勝戰役者不聞信奉何敎均須入伍 
　　八日倫敦電每日郵報君士坦丁該員電　法軍一萬二千人己在亞力山特里太登岸預備佔據阿剌伯區域亞里波與化姆斯二地均在内 
[德交戰器於法]  
　　十日巴黎電法國得將德國按約交出之潛艇留而自用海軍部將選其能長寿者用之 
　　十日黎電齊泊林飛機日七二號不日將由德政　　　法　今日第一次試飛 
[法國與敎廷]  
　　十日巴黎電衆院外交股員會决議反對展緩討論恢復法國與敎廷交際之議案 
[俄將之共産評]  
　　九日倫敦電俄　苦魯巴金氏刻仍居莫斯科附近近致書英國工界主張恢復西方各國與俄羅斯之交誼並警告西方勞工以俄國現狀乃共産主義不能實行之證其言曰設立共産民國而以大權集中爲根據使國家處於一個政黨之鐵腕迪克推多制度之下此種計晝今巳歸於失販矣不過勞工的權利與地位之新思想仍存在耳俄之行動非所以使革命成功之道但使革命不能實現苦魯巴金氏勸英國勞工不可採行此種行動 
[英國之貿易統計]  
　　八日倫敦電商部發表六月份出入口貿易之統計入口值英金一百七十兆五十萬鎊去年同月爲一百二十三兆鎊入口原料以原棉與廢花增加最多約增四五百十萬鎊出口值英金一百十六兆鎊去年同月爲六十四兆五十萬鎊出口品之大宗爲棉紗值一千七百萬鎊今年六個月内入口貨共爲一千零在三十三兆鎊去年同時爲七百十七兆鎊若在一九一三年上半載則僅爲六百五十四兆五十萬鎊耳今年六個月内出口貨共爲六百三十七兆鎊去年同時爲三百三十五兆鎊一九一三年上半載僅爲二百五十七兆鎊 
[美國近事記]  
　　八日華盛頓電國務院取銷對勞農俄羅斯通商之禁令惟原料可直接用於軍事者則仍在禁列 
　　八日華盛頓電官場消息日軍巳占據海參崴南面之波塞特海灣其地爲俄國所有乃旅順口以北之最後頭等海港 
[太平洋路透電]  
　　十日海參崴電中國盜匪攻擊雙城子附近之某村莊搶物縱火焚屋百間口人派兵由雙城子至被刦地點但盜巳遠去海參崴外商仍閉門不營業但民間尚未覺困苦因零售食物之生意向操諸華人之手者今由俄人自爲之也盧布跌價生計愈高各聯合會依允六月份工資照舊藉以扶助財政現狀博克羅夫等不　將被押解到海參崴候審 
　　十日東京電今日衆議院以二百八十三票對一百四十五票打銷憲法會提出之彈劾陸軍省案天氣甚煩熱但旁觀席殊擁擠以爲必有驚人之發展也此議打銷衆咸失望大隊警察圍於議院四周防杜騷亂有鼓噪者數人被拘 
　　十日長崎電長崎全境共發見虎列喇症二百五十起城區内僅有數起 
[北方戰局之外電]  
　　十一日北京電輿論對於對敵各方面之目的非常注意殆爲前此所無北京各華字報雖不將吳佩孚舉動之理由佈告國民然衆視吳佩孚爲反對軍閥之人物吳抱誠摯意思欲增進國家之幸福使中國爲中國人之國而不爲他國之附庸此次爭端不可忽視蓋媚日派之前途若何即視此而定也外人輿論略分三類（一）有以爲在最後五分鐘必有調停者（二）有以爲戰事卽將發作各處將宣告獨立以便觀看風勢將來再與勝利方面通欵者（三）有以爲南方將助吳佩孚造成新勢力團者段祺瑞所委任之前敵司令段芝貴昨己出京赴京漢路前敵徐樹錚己乘京漢火車出京大約赴廊房京張路客車巳停蓋爲便利邊防軍第三混成旅之運輸計也河南第二混成旅之消息傳說不一據識者云此旅與時局極有關係一說此旅巳線出軍械一說此旅被困而安福部則稱此旅巳擊販來攻之兵今仍安全無恙德州消息亦復言者各異惟津浦鐵路在德州附近己被拆斷之說則各方面皆有之至於拆路者何人則皆未言及張動昨私自離京大約刻在天津昨國務院會議後政府卽電論曹錕撤退鐵路一帶之軍隊否則將有嚴峻辦法以處置之邊防軍出兵經費由日人供給之說日人雖否忍之然邊防軍兵士開赴前敵者己領欠餉六個月後備兵領欠餉三個月此則事實也 
國外要聞 
[中國與巴黎和會（再續）密勒氏著]  
　　俄國大使館致日本外務省公文一九一七年三月五日（俄曆二月二十日）俄羅斯大使館兹答復日本外務部於二月十九日之來文特向日本政府保證關於日本希望繼承德國在山東省及在太平洋赤道以北德屬各島（現爲日本軍隊佔領）之權利一事俄羅斯帝國政府將予以贊助日本政府可以完全倚賴之 
日本外交部致俄國使館公文一九一七年三月八日日本國外交部敬收到俄國公使館一千九百十七年三月五日來函即侮答復本部二月十九日一書者來函具見俄國公使館盛竟殷拳一力擔保俄國政府完全贊助日本政府提出和會之希望條件由德國將山東及太平洋赤道以北屬島中之種種權利悉歸日本承受日本政府對於此函深表感激　俄國政府慨允贊助日本政府之希望條件也 
日本大使館致意大利政府公文一九一七年三月二十三日日本帝國政府擬於和會進行期間要求德國政府將戰前在山東及太平洋中赤道以北諸屬島之領土權與各項利益一委讓予日本日本帝國政府觀測目下事勢不得不求英法俄諸國政府之完全贊助俾於和議時將上項要求之條件送交德國今者特以　事奉白於意大利國政府之前俾知日本帝國政府關於此等條件與英法俄諸國政府巳有接洽日本帝國政府明知竟不利國政府爲兩國友誼上之感情計必能知雙方互助之必要俾得逹到大戰勝利之最終目的想此次對於　述之條件亦必慨然表示其滿意也 
意大利答日本大使館公文一九一七年三月二十三日來文巳讀悉意大利外交部大臣敬覆日本帝國公使意大利政府對於此事並無反對之意 
研究遠東事情之人於戰事未終以前固巳早發見許凡研究遠東事情之人於戰事未終以前固巳早發見許多有力之微狀足證各聯合國間有此等關涉中國之密約之存在然此等密約之在巴黎宣布則仍使人大爲警歎蓋由此可見當美國將次加入戰局立勸中國取同一行動與德國斷絶外交關係並向中國保證中國取此行動後其領土與主權卽可穏固之時彼聯合各國正在互訂於中國利益大爲不利之密約如果實行即足使美國對中國之擔保歸於無效也且計約之後並不通知美政府或中政府直至兩年以後始在巴黎和會中宣布此爲何等惡現象乎兹將威爾遜總統與藍辛國務卿在參議院外交委員會之說明與此事有關者摘記於下一九一九年八月十九日威爾遜總統與參議院外交委員會在白宫會議中之一節（從速冩記錄中摘出）參議員波拉氏問余對於密約欲有所問余欲知日英意法四國間關於德國在山東之所有權訂有密約我政府於何時始知之威爾遜總統答作以爲藍辛國務卿己電而告汝矣今余祇能就余所知告汝余之得知及在到巴黎之後也 
一九一九年八月十一日美國國務卿藍辛在參議院外交上星期三日質間中余曾兩次被問對於日英法意俄五國間訂有密約有無所知諸君此等質間之意味顯然以爲余於此種密約必於藍辛石井條約訂立之前先巳知之或應先知之余今告諸君余之第一次知此等密約實在一九一九年二月初期迨是月二十六日美國媾和委員團將各約副本錄送國務院在彼時以前則國務院旣無密約之紀錄且絶無所知至謂余於往巴黎之前己知英約者則科余可言參議員約翰森曰汝指何英約試言之藍辛曰日本與英國問所訂者約翰森曰汝頃所言之其他密約均指與日本所訂者乎藍辛曰然余現在則指英約約翰森曰與日本訂者乎藍辛曰然當藍辛石井協約於一九一七年九十月間議訂時余並不知英法兩國對於太平洋德屬各島之處置至少得有一種了解且當余最初與石井子爵因談判而會見時（一九一七年九月六號）石井告余彼於一千九百十五年回日本道經倫敦見葛雷爵士石井告以日本願還膠州於中國惟德屬各島則須保留因倘有一約規定須還各島於德則日本任何政府不能忍受石井又言當時實際上己約定關於佔領德島一層日英兩國間應以赤道爲界綫參議員海區考克曰彼二國當吾國加入戰局以前己有條約乎藍辛曰然時在一千九百十五年間參議員波拉曰國務卿先生閣下除知英國之條約外後以何日得矣以上所述之條約乎藍辛曰時在一千九百十九年二月上旬波拉曰然閣下由何處得此消息藍辛曰除巴黎委員會一處外恕我不能一一奉告波拉曰關於承受山東及德國在華利益之密約非訂定於一千九百十六年十月間乎藍辛曰否波拉曰閣下以何時知此密約藍辛曰在一千九百十九年二月上旬波拉曰閣下其能將石井子爵所告英日間之了解簡言之乎并請舉其時日藍辛曰石井之告我在一千九百十七年九月六日彼謂一千九百十五年間（時巳在日本佔據膠州與德層諸島之後）方在倫敦曾告葛雷爵士謂日本擬將膠州交還中國惟德屬諸島則須保留波拉日石井子爵所告閣下對於德國在華利益事件英日間之了解祇有此一說足爲表示乎藍辛日此說並不表示波拉曰彼另有他項說詞表示英日間關於德國在華利益訂有盟約乎藍辛日先生别無他項說詞除言日本將還膠州於中國外後此亦不再語及波拉曰閣下今亦知石井方以此語相告時日本巳與英國及他國訂有密約乎藍辛曰今巳知之波拉曰石井之不肯明言其意即欲瞞吾國之國務卿乎藍辛曰良然第吾不知其隠秘不言爲有意抑爲無意彼寗並不告吾以此事波拉曰竊有不能巳於言者適聆閣下開始所語似謂吾輩指閣下曾知其事者惟吾意並不如此吾但欲知石井作何行動而巳吾今欲宣讀一九一八年三月四日英國下議院中議員辯論之一節（宣讀）甘恩君問外務大臣自一九一四年八月四日以後本國與他國所訂各項條約秘密或非秘密者曾否錄副以示威爾遜總統如猶未曾送示則此等公文副本是否將交與駐在倫敦之美大使貝爾福答稱貴議員當巳深知協約國方面凡事必使威爾遜總統知之閣下由此可知諸國問之各項密約蓋巳使總統知之矣藍辛曰吾極不願解釋貝爾福君之言波拉曰此殊無需多所解釋者然否參議員海區考克曰此辯論之一節爲何日所說波拉曰一九一八年三月四日問藍辛吾國政府以何時使中國知有此等密約乎藍辛曰吾不知政府曾否通知中國因中國亦有代表在巴黎吾意彼等或亦與吾華同時知有此等密約波拉曰雖有石井子爵與貝爾福氏之說詞而吾美國國務卿則確於停戰條約簽定後始知此等密約然乎否乎藍辛曰良然良然（未完） 
國内要聞 
[直皖兵爭之外訊]  
　　大陸報十日北京電云滙業銀行借與段祺瑞之債額聞巳增加不少以前借欵係以京漢路收入爲抵現悉張作霖巳抵奉天聞段祺瑞調馬良之兵若干由山東向天津進發徐總統擬發命令通飭各方面將帥保護外人又電云政局今日稍　衆意吳佩妥必在京漢路線厚集軍隊會同曹軍禦敵故衆咸注意於京漢路線之戰事吳曹之友聲稱吳曹必堅持到底然則免曹懲吳之命令不爲吳曹所接受亦可略見一斑矣段祺瑞仍斷續備戰調兵四出分佔要地聞段一面微調軍隊由津浦路北行一面遣發軍隊由京漢路南下對敵兩方之軍隊現在京漢路線日見接近美砲艦一艘停泊北戴河美使署通告在北戴河一帶歇暑之美人囑勿慌恐據確實消息陸宗輿之中日銀行己以現銀三百萬元紙幣五百萬元借與段祺瑞供其軍費前敵迄今未有開戰之確報段部下兩師有不穏消息但軍餉在途一旦發餉或可收拾軍心聞陸宗輿現赴津擬運動張作霖助段便以衆所知張作霖己赴滿洲調兵矣聞曹錕亦往天津留吳佩孚統帶全軍 
大陸報十日漢口電云今日此間官場消息安福部要人段祺瑞内弟吳光新巳得北京開來大批援軍現擬攻擊鄂督王占元王爲直隷派在鄂省頗負時譽聞巳籌備迎敵 
日人某通信社十日北京電云在京奉京漢兩路沿線之直皖兩軍漸次接近戰機巳迫在楊村之曹銀軍隊巳北上今明日中恐有戰事發生徐樹錚本日急赴廊房自昨晚起段軍時發槍砲聲以圖威嚇敵軍同時各飛機飛行各處視察敵情北京俟兩軍開戰即將布戒嚴令昨日晚間街道中行人極少與直隷派有關係之大員等毕巳匿跡居民赴天津避難者不絶於途定國軍現正大招新兵又電云今日在楊村之曹錕軍爲防禦段軍起見在該處開鑿壕溝不但違背條約侵及距守備鐵路之日本兵營二百邁當附近並捕去守備路線之日兵關於此事外交團及日本方面恐不能坐視終將惹起外交問題又電云昨日徐總統派某中將赴保定陳述北京之實在情形求曹服從中央命令停止進兵姜桂題等亦向曹銀進同樣之勸告又電云某氏語曰日此問謠言甚盛謂日本援助希祺瑞巳與段締結借欵近契約云云但此種消息無非出於有所爲者之撏揑造在日本人個人方面或有同情於徐總統者或有同情於段派者固未嘗無之但日本政府則當然中立並無干涉中國内政之意且斷不至於此時有趁火打刦之舉也云云 
十一日北京電云對於段祺瑞曹錕之衝突北方各督軍之動據至本日爲止見於北京各報者大略如左（一）張作霖之態度對段派方面聲稱嚴守中立又稱依事機之轉移將援助段派而對於曹錕方面則有援助曹派之意現送與由意國購入之飛機攻擊砲二尊並將在北京之奉軍司令部移設於天津即其明證（二）山東馬良接段氏電報後巳先派二聯隊協助（三）山西閣錫山巳集兵於該省邊界且通告段氏聲明贊成討曹（四）陜西許蘭洲决計助曹（五）張家口王廷楨巳出兵援段（六）熱河姜桂題現在北京爲段派效力一面仍事調停河南之趙倜陜西之陳樹藩山東之田中玉態度如何皆未有所聞倪嗣冲在北戴河養病王占元専心維持鄂省治安從大體觀之無論爲皖派爲直派皆在旁觀而尚未明示態度也又電云日本軍司令部爲在楊村之曹錕軍現在該處開鑿壕溝因該處現在日本守備區域内行將提出抗議要求撤兵又電云在京漢線方面之段軍現集中主力於長辛店欲一舉而衛衝保定曹軍則集大隊於商碑店涿河方面軍之前哨錯綜甚近該處有北軍之一步哨無意中深入敵境 
遇一敵兵問其姓名其人即舉姓名相告因兩人皆操山東口音遂甚相得乃携手至附近茶社互述内情旋各歸隊以了斥候之任務亦一佳話也又電云聞段曹兩軍己在涿州開戰但尚無確報 
十一日奉天電云張作霖因調停無效回奉本　擬開秘密軍事會議或謂張氏將暗助皖派近日卽出兵但此說不確恐將照例對於時局維持中立唯以張氏之不平見事之敏捷彼今後依時局之轉移將取何種態度頗堪注目也又電云張作霖回奉後即命從嚴監視此間中交兩銀行蓋防段派命該兩銀行運遂軍用金也 
 
 
 

Page 7

 
 
[北京通信（野雲）]  
　　北京大學圖書館消息 
北京大學雖在暑假之中而各種事業則仍進行如故就圖書館一項言之關於將來之大擴張旣己着手籌備記者日前通信業經略述大凡兹又續得消息數種亦認爲有可紀之價值爰再分項述之如下（一）該校於未放假前曾由圖書館委員會通知各敎員並發出空白購書單多張請將應購書籍塡人單内彚交圖書主任室以便照單購辦據聞該校所定購書一項預算費爲數頗鉅（二）該校雖經放假而圖書館則仍照常開館蓋因校内學生假後未返里者尚居多數或居寄宿舍或居近校公寓每日上午均必到讀書數小時惟以天氣炎熱特由主任布告攺訂時間由七月一日以後每日自上午七時起至十時止餘時及休息日均閉館（三）附屬於圖書委員會之出版部爲該校發售書籍之一種營業機關所售者除該校所出版之書籍外並代售其他各種書籍營業狀况頗佳聞每月平均售書價額約及千元以上（四）該校職員學生兩方面熱心敎育之士現擬擴張圖書館事業以爲普及平民敎育之計特建設通信圖書館一所意在以通信方法使各地有志讀書者得以少量金錢閱覽多數書報此在美國即所謂流通圖書館之一種各處均早盛行我國直至今日始有人出而提倡言之亦殊可憐兹特將該館募捐啓及章程附錄於次通信圖書館募捐啓近日攺造社會的聲浪一天比一天高但是攺造社會是一件很重大的事不是少數人可以包辦的所以我們必要使人人均有讀書之機會領受一點新智識新學說從使不能爲攺造社會之前驅亦不至爲改造社會之障碍但是在今日私産制度之社會中能夠有長期研究問的人都是少數的資格階級這種人不特不能望其爲羣衆謀幸福實足以助長其作惡之程度我們所最崇敬的工人日出而作日八而息飢則耕而食寒則織而衣勞則築而居人類之能夠生存皆藉賴他們之力乃因没有智識的緣故致爲他人所鄙視且所應得之幸福均爲强有力者所奪去我們若要援助他最好是增進他們智識使他們能自巳覺悟近來關於平民敎育的機關雖是很多但是或則限於時候或則限於地方難得收並遍之效果所以我們雖是頂有心求學但是多爲職業或金錢所限制雖欲自行研究但没書可看知有很多良好之書籍但因個人之財力而不能多買若買回來了看見有不懂的地方又没有人可問有這幾種原因所以文化運動雖是鬧得很高興亦祗是少數人受其益我們欲補此缺憾特用通信的方法輪流借閱想亦是促進文化最良好之工具但是我們能力很少務望熱心諸君或惠贈書籍或慨助金錢這都是大衆所最感謝的通信圖書館章程一本社利用通信之方法使各地方之有志讀書者得以得少的金錢閱覽多數的書報爲宗旨二本館編有圖書目錄按人分贈一份新到書籍每月對於閱書者報告一次三閱書者須先交保證金若干元至不閱時除租借費外餘數歸還但不到一年者不得取回保證金四所借書籍之價值不得超出保證金以外五借書者須照書價按月納費百分之五郵費在外六閱書者知有新出書籍爲本館所無者可以隨時通知本館酌量購置七借出書籍如有遺失或損壞時須酌量賠償八書籍送還時須在郵局掛號如有遺失歸閱者負責九閱書者對於書籍的内容若爲不能了解者可隨時提出質問本館負答覆之責任十本館的地址北京大學第一院傳佐（五）此外復有一事可附述者即該校學生會所設之平民夜校近亦組織閱覽室且廣徴書籍是也其徴書啓略稱本校爲增長學生智識做將來社會攺良的綦礎現在擴充閱覽室便是因了經濟和各方面情形未能多備書報殊爲缺憾兹特請求熱心社會者如有通俗書報多多捐助或係珍藏之本倘能出借亦所歡迎云云該校同人熱心圖書館事業於此亦可見一斑矣（七月八日） 
[岳州空前未有之浩刧]  
　　自陽曆六月十二日張敬堯敗退岳州至二十五日晚十二時棄岳州而逃然此兩星期中岳州人民被塗毒者不可勝述兹將張氏在岳州半月之情形略記如下自十二日早敗兵退至岳時爲數有兩列車至午後一時許敗退之兵愈來愈多皆駐紥商店及居民家有由小輪拖帶來者有由民船裝載者有由沿鐵路步行者然小輪拖者甚少最多數均係乘民船沿鐵路步行此兩種敗退之兵約一星期始行過盡此一星期之内沿河及鐵路之居民横距十餘里之遠無不搜括一空被殺之民約百五十餘人婦女被姦而死者十餘人被逼自盡者三十餘人十二日下午逃至城時即大肆搶掠岳城居民數萬户在此半月之内每户約遭百次至數十次之搜括稍有家貲者無不掘土三尺不徒銀錢衣服搜洗一空卽存儲鹽倉之鹽南貨店搬剩之桐油洋油亦曁搶刧净盡民船約二千餘號盡皆裝滿其不能搬運之木器及不值錢鐵鍋水缸酒曇等類槪行搗毁門窗桌几盡行折燒卽間有遺留之物件復被地痞搜洗是以岳州全城居民除地痞外不獨柴米俱無即鍋盆碗筷亦無存留其因護財及指爲南軍偵探被殺被搶者三十七人婦女之被逼而自盡者五人又復在魚巷子同興店及竹蔭街陶宅街河口楊復泰放火哀哉岳民何辜於天遭此鉅刧當其未退之先亦有赴漢赴滬避難者不過百分之一人皆以爲張敬堯擁兵近十萬即敗亦不應如此之速是以多未防備不料變出倉卒逃無可逃幸福音堂設立救濟會棚蓋尚未完竣難民即行逃入計在該堂避難者男女老幼近三萬人日則立於烈日之下夜則露宿靑草之中天又復下大雨數次大雨之後繼以烈日穢氣薰蒸不可嚮邇無論紳商學界盡皆徒首跣足鳩形鵠立兼之岳城榖米早經告罄又無來源該會所存之米無多是以每日由該會備粥兩餐每碗買銅元一枚又幸天主常亦容難民五千餘人小補善堂亦容難民五百餘人不然福音堂將無立足之地後韓理生牧師見人數過多張敬堯又復在岳作戰誠恐一遭不測則數萬人之性命莫保是以電漢紅十字會租輪船二隻裝載難民赴漢不取船貲於是赴漢避難者約千餘人今張旣巳逃遁而沿街沿户之人屡人尿以及馬糞穢污不堪之物遍地皆是惡濁之氣處處觸鼻天空之清氣亦不爲下降吾恐岳州之民今雖免於兵禍而瘟疫之禍恐將不免矣 
[陸榮廷之最近觀（平）]  
　　陸榮廷爲武人中有勢力之一人物遭遇時變坐擁巨鎭舉足左右便有輕重遂爲社會中所注視至其宗旨恒守老氏之戒不爲物先執定榮廷老矣不欲多事八字故熊度常處於消極軍府之組織國會之召集俱非其意之所欲爲西林故對於護法招牌亦不能不姑任仔肩但始終仍向和局進行且對南對北俱不欲多所得罪試觀政變幾年好以電報駡人者多矣陸除以一電指議員爲猪仔俘虜外毫未傷其他之各派陸雖與直聯絡而亦間與皖聯絡其代表曾彦贊成王唐接洽是其明證他如雲南及中山少川各方面陸嘗有使節往還可謂面面俱圓自立於不販之地者其地盤問題亦取保守無甚進取之野心惟抱廣西及湖南主義除廣東力謀鞏固以爲根據外更向湘省發展故討袁之役陸親自入湘討段之役特派譚浩明率部前往此次驅逐張敬堯又令馬濟力躡其後蓋湖南在在與廣西有關係握有勢力之半足資門户之保障也然以湘人富於排外性故祇收入範圍湘督一席亦可任湘入自爲之至於廣東爲餉械之策源地不能不歸桂人掌握如有覬觎此禁臠者　視爲仇敵李耀漢龍濟光莫擎宇李協和皆因此排斥而去者也最近如陳炯明亦在剪除之列特以其表示讓步姑與優容耳但其對於廣東内政則不甚過問與廣西截然不同故廣東軍民兩政紛如亂絲而廣西則秩然不紊兹述廣西最近情狀如下（一）軍政廣西軍政實權操諸陸譚之手外此求足與其抗顔者獨陳炳坤一人耳然並無利害衝突之虞因能和衷共濟其各將領所轄部隊多混合散駐各地並無兩軍爭執之事故發生蓋其軍令尚能統一故也（二）民政廣西督軍與省長用人行政之權限尚能劃清絶無督軍委任廳長道尹及鎭守使直接發放縣知事之行爲查全省知事及關稅人員尚能量材錄用不至政以賄成此固由譚浩明之知足而亦由陸之鎭攝其間故能維持不敝也以頻年多事之民國而廣西獨晏如桂人莫不頌陸之德惟陸之對於廣東徒視爲征服地而絶不一爲整理此則粤人不能無所怨憾耳 
[陳炯明態度之一說]  
　　廣州聯合通信分社云自滇桂相爭風潮停頓後一般神經過敏者不曰東江將有戰事即曰陳競存巳下動員令實則毫無影響蓋蝸角觸蠻素爲競存所痛惡前次與方聲濤失和實緣方氏相逼太甚故事後經人調解卽和好如初滇桂情勢雖日趨險惡然非立於絶對地位競存雖愚安能因無謂瑣屑自取紛擾故其部下凡有以返粤進言者均被競存婉言解釋日前某公赴閩探問對於粤桂意見競存答以值此軍閥破産期國人視軍隊甚於蛇蝎吾人與其尚鷄鶩之爭取罪父老何如自圖攺建爲社會造福請看狼子野心一意孤行者將來結果定受相當之裁判某公聞此極意贊同競存在漳亦極閒適每日除從事地方上之職務外對於時勢若毫無聞知或者謂競存態殆所謂劉備種蔬醉翁之意不在酒也歟此某公親信所口述特記出以供關心時事者 
[粤聞紀要]  
　　軍府濟湘八萬元聯合通信廣州分社函云湘南自被暴政於張敬堯地皮己刮低丈許現　雖將其逐走元氣實摧喪殆盡故籌財政一節暫時萬難設法然值用兵之際軍需刻不容緩譚總司令特派張參謀來粤告急聞軍府己勉籌八萬元着副官李琦日内隨同張君渾湘交納 
　　湖南省長問題之紛傳湖南省長一缺向由源南督軍譚延闓兼任此次湘戰發生湘軍旣下長沙復下岳州於是湖南省長問題遂風起潮湧而生有謂湖南督軍譚延闓己委林支宇充任者有謂軍政府委財政次長歐陽振聲回湘爲特任爲湖南省長之張本者又有謂李根源此次回省爲運動湖南省長一缺而來者說者固言之成理但據某要人說湖南省長一缺仍由譚延闓兼任林支宇充任並未見來電報告想非事實歐陽振聲之回湘另有他事與省長問題無涉李印泉回省則與當道商榷開拓瓊崖實業亦與此問題無涉且軍政府亦無另委湖南省長之動議云云誰是誰非記者不敢妄加臆斷也 
　　西南政府之新任命昨（六）日政務會議岑林温三總裁及各部長均列度一致議决特授譚延闓爲陸軍上將趙恒惕加陸軍上將銜免去蔣尊簋參謀次長職任命陳坤培爲參謀次長任吕公望爲參謀總長經巳分别布告矣 
　　四川戰事之近報日昨某處連得熊克武三屯第一電徑日所發略謂現爲對滇黔作戰將委但懋辛爲中路總司令劉湘爲東路總司令向傳義爲左路總司令劉成勛爲南路總司令陳洪範爲右路總司令第二電沁日所發略謂劉湘隊伍敗潰劉成勛不穏請此間下討伐令以振士氣第三電儉日所發略謂葉荃巳入川境吕超與之聯合除免其師長職外請下令褫奪官勲又云顧品珍無能爲力據報唐與疎池有轉圜意此三電到逹甚遲聞係經重慶電局壓擱因重慶屬黔軍範圍而熊與此間之消息實不易通也然細觀電中意義則熊之處境困難可想 
　　軍府又爲湘事覆薩鎭冰電北京薩鼎銘先生鑒接誦勘電敬悉張敬堯退出岳州查張敬堯前棄長沙譚督徇紳民之請前往維持兵不血刃事實具在長沙岳州均張敬堯自行放棄其致尊處之電宜直認不諱乃不自引咎反謂南軍進攻倘非聳聽何能掩人耳目况張敬堯殘暴好殺事實昭彰即如此次師徒所經民無幸免甚至傷及外人湘人爲桑梓計出而維持秩序以此爲罪詎得謂平使尊處早能俯納湘人請求撤罷張氏又何至三湘人民再罹浩刧同人企望和平迭次宣言可質天日執事明逹當能相諒也除切電譚督軍約朿將士保境息民静待解决外特此奉覆即希察照岑春煊陸榮廷林葆懌温宗堯歌印 
[兩粤潦水消長紀]  
　　粤屬三水河口函云日前西北兩江潦水同時發洩以致上下游同遭潦害沿江田畝墟市咸被其災永豐良鑿等圍昨聞决去數尺經人民晝夜搶救幸獲無恙而羅格圍同時亦有警耗聞亦搶救得力惟此一二日上游天氣轉晴潦水巳退尺餘又據佛山商人謂近日埠内水患較去年高度略遜因去年最淺水處亦有二尺餘本年高度最深水處亦不過三尺日來水勢己大退落須架街橋之處僅沿河各街而巳聞最深處不過尺許此一二日間潦水可望完全退下如上流無新潦增加則各店户皆可復業矣清遠石角墟函云此間日前患潦水勢頗猛一號夜墟圍堤有險象發生幸卽發覺防禦不至意外二號日水度大加至三日以後則退落異常迅速現計己退落三尺有奇天若再晴十日則潦患可望銷滅矣新會江門埠内頻年遭受西潦爲災動輙浸淹賀池月餘不退商業損失不貲現聞王警廳長擬設法整頓以避水患其計劃在倡築長堤擇地遷泊杉竹筏又新會屬各沙潮田連年被西潦浸淹爲害不淺現據農家者言本年西潦幸來稍遲各屬潮田早熟者經巳收割豊登現雖潦水迭漲惟在夏至節後故于禾稻尚無若何受害轉瞬間各圍田早造亦將收成而各圍亦未續有崩决報告預料早造登場當不致减色也至桂屬梧州前因陰雨連綿西水泛漲勢未急遽迨初八下午三時撫河潦水忽然繼至兩江合併水勢始大自初八下午七時至初九日下午七時巳漲至七尺餘自初九下午七時至初十下午七時又漲四尺餘現上四坊街及開底下之直街均己浸没會館前及天后官前兩處地勢本稍高現亦受浸南門城拱内巳浸尺許西門城拱内則浸至數尺矣其餘第一師範外操塲城南學校前東學塘廣仁醫院下路南區學校前上下沙街均成一片汪洋城外各居受浸者紛紛遷徙形狀至爲狼狽各學校被浸者如正蒙南區城南崇聖育蒙各國民學校及宏道幼稚兩女校第一通俗圖書館均放假及停止閱書云 
[龍州會議閉幕之消息]  
　　陸榮廷巳回里岑春煊將來邕 
廣西通信云前兩粤巡閱使陸榮廷曾於前月召集桂省高級軍官會議於龍州議决對付時局態度并擬暫時駐節龍城候滇省代表唐繼虞蒞會開議現聞陸氏與滇省代表磋商西南政事經巳妥當遂將此種會議宣布閉幕故陸氏特於日昨（本月一號）偕同該省財政廳長崔湘琦及旅長韋德耀等由龍回邕登岸時邕垣文武官員均至水閘門碼頭歡迎督軍譚浩明於銀獅巷新建府第設宴爲之洗鏖翌日陸氏亦以離邕日久又於石牌坊公館邀集文武各官暨紳商人等前來酒叙并演桂林戲及上海女班助興又翌日陸氏乃由南甯遄返武鳴惟聞粤省軍政府岑春煊氏以龍州會議旣己閉幕所議决各件尚未見明白宣布至軍府近日情形陸氏亦多不欲問及故岑氏特致電來邕告桂督譚浩明謂將於本月中旬會同粤省財政廳長龔政由粤回邕會晤陸氏 
[一波三折之馮旅撤防]  
　　七月四日長沙通信云駐常德之馮玉祥旅長自譚督先後派劉傑（按劉爲吳子玉駐湘代表經譚督加委派往常德與馮旅接洽）賀學海康忠勷三人爲代表前往接洽後馮旅即允撤防賀代表先回省將所商各件請由譚督照准日來即從事於籌措開拔費及預備船隻兩項二三日間卽籌得光洋二萬元銅元五萬串又雇火輪民船數十艘將於三日晚向常德出發適是日下午劉康兩代表回省報告此事己發生波折先是自賀返省後劉康復與馮氏鼓吹磋商又决定兩事（一）馮軍撤防之際由湘軍劉叙彝司令派三百人先行入常接防馮軍亦派兵一營帮同料理俟馮旅大隊撤盡湘軍大隊再行入城（一）馮軍所用軍話電燈各機具槪以留贈湘軍該兩條旣接洽妥善又邀同湘軍軍官數人會晤馮旅亦無異詞且馮旅曾電譚氏中有承備船隻何日開來敝旅即何日出發等語是馮旅之撤防巳無疑義旋以得北京電令飭馮旅在常堅守不許輕自撤動馮接電不得不遵遂立請劉康兩代表到署詳細告知並謂敝旅在此仍是貴省友軍無論若何决不爲吳助言次又力表其願助湘軍之意且建議防守之策態度極誠懇劉康聞此以馮旅撤防計劃旣未能即刻實行祇得立時返省另定辦法賀代表乃與劉康同謁譚督開拔費及所備船隻遂中止赴常現在譚氏擬再派礦務局長蕭仲祁即日赴常向馮旅陳說利害以期仍前妥協至吳光新督湘一節此間人士皆謂其徒擁虚銜故聞此消息均不過一笑置之而巳 
[杭州快信]  
　　督署昨召各法團領袖暨文武僚屬在本署議决維持本省治安辦法擬定章程八條午後四時卽通令各屬一體遵照辦理人心大定 
高京總商會下關商埠商會南京地方公會江寗縣敎育會等昨電杭總商會云頃以風聲險惡人心恐慌公同晉謁督軍要求維持地方和平秩序督軍出示上海各團體公電暨復電並切實聲言江蘇督軍斷不越境一步亦斷不首先發難皇天后土實鑒斯言但須江浙固守和平始不至生靈塗炭等語嘉帥（浙督）茂使（何豐林）主持和平當與蘇督無異第雙方意見必須有人溝通方足以召和平而免誤會請聯合各團體設法疏通 
杭總商會昨通告各商業領袖省外軍事問題自必能和平解决與浙省金融毫無妨礙勿爲謠言所惑 
杭總商會會長王湘泉昨己由京旋省報告沈金鑑决不就浙省長任王以會長職務業經辭去誓不到會該會昨開臨時會議絶未與聞 
黄岩某校長吳詢蕘在温嶺洋面販米漏海現被該處士紳截獲與閩商往來函據攝影呈省巳飭從嚴提究 
　　尚有要聞二及地方通信轉入後頁 
雜評一 
[斷絶交通（默）]  
　　戰禍未開而人心不安至是者交通斷絶之影響也交通斷絶則眞相不明謠言紛起而人心之惶恐愈甚自京漢津浦滬寗車相繼停止後北來之信俱阻所恃以傳遞者僅此一線之電報耳而電報又以檢查擁擠而遲滯則消息之被阻多而人心之因懷疑而不寗者乃愈甚其影響固不僅商業市面而巳也 
嗚呼阻斷鐵路交通僅戰爭中之一事耳而此一事己遺禍於地方人民不少然則今日之喜兵爭者盍亦稍稍顧念之乎 
 
 
 

Page 8

 
 
國内要聞二 
[旅鄂川人籲請息戰電]  
熊錦帆唐蓂賡劉如周顧小齋王電倫趙又新石靑揚盧錫卿黄復生諸先生鈞鑒蜀民不幸罹禍頻年公等身尸上位護法衛民豈漠然不加意於蜀民耶溯自罹周肇釁劉戴爭督滇黔師旅船據川中重以北軍兩次之攻入姦淫屠虐滿目瘡痍蜀民己不堪命矣方幸客師漸退熊督主川鋒鏑餘氓或可偷生旦夕詎意滇黔軍捲土重來川中羣帥又互爲雄長旣猜忌之日深復陰謀之煽惑觸機迸發慘劇横生在公等或爲護法而戰或爲靖國而戰或爲侵略割據而戰或爲一巳之地盤個人之私利而戰是非自有公論母庸吾人之嘵嘵惟戰禍重開兵匪充斥主客各軍奸搶燒殺寡人之妻孤人之子逃亡死喪慘目傷心向之偷生僻地者今巳搜除殆盡矣向巳十室九空者今更赤地無餘矣春深未種盛夏不耘此時縱倖獲餘生他日亦終成餓殍悽愴痛苦至於此極川省之元氣盡矣川人之生命財産竭矣川民何罪徒供公等之魚肉豈殺人不多不足以護法乎虐民不甚不足以稱偉人乎抑殺人卽足以洩憤殘民方可以示威乎公等所爭者欲佔據地盤以擴張勢力掠奪民財以豢兵自重耳方今和議重開南北即將携手區區呈省竭澤而漁所得又有幾何况周逐羅代劉起戴亡今熊督坐席未温四境之烽烟又熾是兵力之不可久恃川人之不可過虐而前車之不可不鑒也明矣又何必此戕彼奪以博一時之快以重苦吾水深火熱之蜀民哉公等休矣萁豆相煎鷸蚌相持寗知鹿死誰手所願公等罷兵息民言歸於好同袍賡賦鞏固西市公等護法之初志得伸川民之生命可續黔滇之同胞亦減輕負荷公等將名播千秋矣同人等誼深桑梓痛切肌膚揮涕陳詞幸賜觀覽四川旅鄂同鄕學會叩 
[豫省之暑假敎育講演紀芳草]  
河南暑假敎育講演會六日星期二講演題目爲美博士席懋先生之美國人對於政治及社會之觀念席氏以英語講演由留美預校校長張幼山轉譯大致述美國搆成共和國家之歷史及人民服務社會之狀况爲我國下一針砭語頗痛切一爲凌濟東博士之學生自治問題演詞極長頗足代全國敎育家之商榷因本其大意撮述如下吾國自五四運動以來學潮湃不可收拾不唯爲中國敎育界之創舉實爲世界敎育史上所僅見職敎員驟當此衝都束手無策以致潮流所届全國風靡而學生自治問題因而發生恒見許多學校學生對於管理敎授及校内一切事宜莫不干涉職敎員反退處於被動地位殊非學生自治之眞精神此項問題敝校校長張伯苓先生極有研究刻下渠因事不能來汴鄙人姑就年來經驗所得與諸君一討論之（一）學生自治確爲德育上的自動非所以治人其範圍以學生互相砥礪互相規勸爲限不得涉及他事（二）學生自治所以補助管敎員管理所不及非與職敎員有同一之職權其補助之界說亦應以學生自身之事爲限如南開學校向來考試無夾帶講義之弊去歲寒假試驗大學班中有某生携有夾帶被查見管理員尚未决定辦法即有全體學生要求謂某生不能自治敗壞全體名譽非將某生斥退不可此卽補助管敎員管理所不及之明證也又五四運動後中學某級學生因英文敎員某君在講堂上好申斥學生即羣起反對請求校長下逐客令校長不惟不允所請且懸牌將全級學生開除後學生自知理屈每人遞一悔過書其事始平唯此事最須注意者職敎員不欲令學生干涉校務須以身作則不授學生以可干涉之隙延聘職敎員須擇其品行學術俱堪師表者方好（三）學生不可假自治名義爲偷安地步近來學生多有要求臨考劃範圍者此事與學生人格關係極大開封各校此風尤甚允宜早日革除又學生要求廢考之說甚盛亦極可研究中國學校考試之不良無可諱言但可設法攺良萬不宜高唱廢考凡此含有偷安性質爲學生自治問題中之大忌（四）不可因學生自治問題牽入政潮漩渦敎育爲神聖事業須有獨立的精神方能養成高尚人才若因開除一學生要人爲之緩頰辭退一敎員議會提出彈劾是直不認管敎員有人格也設此學校更有何益若學生結團請求長官運動議會或爲議會長官所利用則更自貶人格可爲浩歎凌君又言小學校與中學校一二年生絶對的不許有自治會中校三四年級雖許其有自治亦須加以嚴格限制又言職敎員自處須刻苦自厲朿身自好爲學生作師表若學生無理取鬧須抱一犧牲精神凌博士講演畢由席懋博士演說美國各學生自治情形大致謂美國中學學生絶對不許有自治行動大學校學生自治亦在試騐時期因學生年齡較幼血氣未定自治能力尚甚薄弱也云云其餘聽講各員討論時間甚長尚有公民敎育問題未得講演而散 
[贛西軍事誌聞]  
　　張宗昌移駐袁州時之軼聞 
　　中央指令潘鴻鈞旅留守萍鄕 
　　七月二日萍鄕通信云第二路援湘總指揮暫編第一師師長張宗昌退駐萍鄕後自以敗軍之將不敢言勇其接待商民較前年第一次來萍時態度更爲和平而商民轉疑其故示好意或有籌餉作用羣起猜想又因客軍過多軍權不相統一均懐杞憂惟祈禱其速去現張師軍隊己由圍長程國瑞王康福賈振國褚玉漢等率領退袁萍鄕兵站業經撤銷張尚暫留萍城不欲遽去終日醇酒婦人豪氣盡消及奉褫職電令始知懲懼遂於三十日晚偕犒軍代表南宫拱宸董錫成乘輿就道張未去之前數日曾有一趣味之事發現緣張日前偕衛兵數人赴距東門外數里之鄕村間察看地勢適遇大雨偶至一楊姓家暫避該族因風聲鶴唳突如其來疑係搶刦急遣人進城請縣紳楊子榮（現開銀樓）來鄕照料楊聞信趕回始知爲張師長卽殷勤招待亂以他語是日張幾受窘與楊子榮閑談許久恨相見晚張詢知楊僅有一子遂以提携自任領爲螟蛉楊喜極日前設席歡餞親家並請方鎭使及各旅團長作陪現張己委楊子充師司令部副官萍人詫爲奇遇引爲笑談其實情因萍人反對故極力交接楊姓思託以解釋意見也散駐湘東老關一帶山東旅長張克瑤所部雷田兩團之軍頃巳全開到萍就張師部原址駐紥不日亦將退駐袁州緣中央因湖南失敗實由軍隊複雜不不聽號令所致故電陳督准留中央第一旅長潘鴻鈞部駐萍與贛西鎭吏方本仁同負防守責任不得藉詞推諉其湘東老關兩要隘原有贛省防軍甚少現由潘旅兩團分駐萍鄕主軍勢力薄弱除方使兼轄第一團長李定魁步兵一團外僅有省防團長劉殿軍所部步兵一營及省防十二團部砲兵一營砲均舊小不能適用而醴陵南軍馬濟部下三團兵精械足未免相形見拙方使巳呈督軍請將調駐蓮花縣（萍鄕旱道至蓮花僅二三日程）之劉殿軍部兵二營開回萍鄕助防並發大砲數尊以備不虞未知能邀准否 
地方通信 
[無錫]  
　　官廳維持治安錫地自聞滬軍開赴蘇州蘇軍開赴崑山消息後人心大爲恐慌至九日更盛傳滬巳獨立一時風鶴唳人心皇皇駐錫水警第二區區長師景山特於九日下午邀集代理知事王賢第一二科主任科員縣警察所主任警佐吳午亭審判員孫稚靑開會集議共商維持治安方法至五時餘始散當晚全城各警察即一律武裝站崗以保治安 
　　大雨淹斃蝗蟲靑城市六三圖地方於五日下午四時天忽昏黑霎時大雨傾盆約一點鐘始止河水頓漲四寸田水亦皆充盈即該圖所發生蝗蟲亦悉被大雨淹斃農民莫不稱快 
[南通]  
　　預備招待美議員美國議員團將次來華抵華後擬即至通參觀張嗇公聞訊特將模範路之有斐旅館大加擴充并另建南通俱樂部一所整理清潔爲該議員團下榻之所現兩項工程巳着手興造竣工之期不出八月内云 
　　水淺縮短航線大逹内河西班小輪向駛揚州刻因如臯以上水勢漸淺不能開駛遂於昨起由總公司規定以如臯爲終點除登報廣告外並繕寫報條分貼通衢曁該輪各碼頭矣 
[溧陽]  
　　請飭查禁邪敎電上海申報館轉南京齊省長鈞鑒近有劉春波來溧以同善社名目廣招黨徒托名正心修身竟以神仙鬼怪煽惑愚民尤可怪者秘密口授法術僞立天運年號行同邪敎跡近叛逆除將證據呈縣存案外特電懇求通令查禁實爲公便溧陽公民周鳳岐沈宗璜沈潤洲宋咸德費拯等叩佳 
[嘉興]  
　　城區開辦平糶嘉興城區巳於十日設局開辦平糶該區貧户約在萬人以上因恐人衆擁擠特於南北兩門及城中共設三局又以局中經費有限購備米石甚少故大口每日僅准糴米六合小口三合價格每升冬米九十文客秈入十四文局中辦事人員均由四城各米行夥友及各董事輪流帮辦糴米者需繳騐執照並繳納價錢由辦事人發給收錢憑證然後持付櫃友照糶手續甚爲完備米色亦甚佳故第一日己糶出三百餘擔云 
[杭州]  
　　拒沈代表回杭浙江省議會議長周萍　等前推杭總商會會長王湘泉代表晋京拒絶沈金鑑長浙王抵京後曾向沈氏勸阻並與旅京浙紳說明浙中情形業於日前偕蔡谷清君出京昨日十號下午一時即由滬乘早快車回杭手執報紙一捲方下月台時有人詢以沈氏行蹤據云决不來浙云 
　　浙議會呈平政院文浙江省議會昨呈平政院文云（上略）查本會民國八年常會期内議决裁撤舊温屬護商警察局案於十二月十四日咨請浙江省長依法公布旋於同月十七日准咨開此項護商警察係官治行政不屬於省議會議决範圍等語咨覆撤銷當經本會討論僉謂此項護商警察局應否裁撤姑勿具論但按其性質確係地方自治行政之一種原在本會議决範圍以内應即依照省議會暫行法第三十九條之規定提起訴訟祇因當時常會法定期未决議者次會議得繼續之規定因將裁撤舊温屬護商警察局案重行提出依法議决於五月二十九日咨請省長公布嗣於六月四間適巳届滿該案無從議决進行本年五月間本届臨將會開會查照本會暫行議事細則第一百六十六條開議會己届閉會議案及建議案之日准咨復仍依照八年同案撤銷即經本會討論公决提起訴訟兹奉前因相應檢同關於咨復撤銷原卷壹宗備文呈送鑒核施行此呈 
來函 
[戊通航業公司來函]  
　　申報館大主筆先生閣下敬啓者近日上海及哈爾濱各報紙盛傳戊通航業公司有與日本合股辦理之說查敝公司開辦兩載除航行吾國松花江嫩江外其黑龍江烏蘇里江額爾古訥河等中俄國際河流亦己先後航通現仍積極經營以保航權並無聯合外資之舉各報所載當係傳聞失實用特専函聲明敬請代將此函登入貴報俾免發生誤會不勝感禱之至此頌時祺戊通航業公司總經理謝霖啓 
 
 
 

Page 9

 
 
   
 
 

Page 10

 
 
本埠新聞 
[護軍使問題釀成大風潮]  
　　寗滬間戰事之醖釀 
　　戰衅將開之種種 
北方直皖兩系衝突致生本埠護軍使問題浙與蘇軍事行動亦己實現第十師一部份前晚昨晨由滬出發絡繹於途松江衛隊團第二團第三營昨午由松附車來滬以第十連駐紥上海連站餘即開往龍華軍署第十師三十五團二營亦留一連在上海車站駐紥松不方面運夜由杭開拔往松塡駐之第四師軍隊聞己逹二團至由滬出發之軍隊計有第十師步兵二圑砲兵一營工程隊一連騎兵一營皆駐紥崑山海翔一帶崑山以上相距五十餘里則有蘇軍第二師步兵一團餘分駐吳江常熟角直木瀆陽羡湖一帶兩方皆派斥堠步哨掘壕築壘預備作戰前晚并有某軍將靑陽港附近滬寗鐵路鐵橋拆毁致前晚滬寗鐵路夜車未能開行昨日除滬杭車淞滬車照常開行外滬寗車僅開至南翔爲止惟末次（五點十五分）開至安亭而南翔崑山開來上海之火車滿載避難者甚擁擠租界旅館客幾爲滿前晚有人由南京附車來滬見沿途軍隊露營蓬帳密佈如星直至上海附近黄渡地方始不多見聞上海領事團以滬甯鐵路阻斷大不滿意於昨會議曾電浙盧寗李及何代使有所警告本埠各公圑及紳商亦有弭兵之電勸據軍界某君言兩方接觸己近恐非空言所能調解紅十字會總機關巳准備救護隊出發俟戰訊證實即將前往戰事區域服務救傷之職云 
[火車運兵中之鐵路方面消息]  
　　前日（十號）夜七時許上海兵工廠及龍華軍隊業經發動開往崑山南翔一帶由松江嘉善兩處軍隊來滬塡防上海龍華兩處故兩故火車之運輸極形忙碌彚錄如下十號晚間駐紥龍華之軍隊忽奉開拔命令當由何代使囑寗杭甬兩路局長任小山預備車輛及機車聽候隨時出發遂由該局長電令車務總管照辦故滬寗滬杭兩路前夜（十號）輸運車輛絡繹不絶第一次計由上海北站送客車十三輛到龍華車站又由上海南站送貨車九輛牲口車二輛往龍華所有出發兵士之軍裝等自夜間十時起裝至深夜四時半始畢當即専車出發運往上海北站復轉運至崑山南翔一帶下車又當夜由吳淞砲台灣亦運到砲彈及兵士共四車附由秅 
龍華出發之専車前往龍華第二次専車又經北站於十一日晨五時許送往客車九輛貨車四輛在龍華等候至十一日上午十一時許始行出發聞亦開往上述兩處所有駐紥松江嘉善兩處之軍隊亦於十號夜奉命開拔來滬由滬杭路於當晚備足車輛在該兩站候發松江軍隊於十一日晨將車輛附於由嘉興開滬之區間車來滬計有客車八輛裝滿兵士分卸在龍華及上海南站數約各半當於上午十一時半到逹又十一日午刻由上海南站送空客車四輛貨車三輛専車送麥根路載運軍隊到龍華及高昌廟一帶分守鐵路要道又嘉善軍隊聞係附掛於杭來早快車至上海北站昨夜（十號）上海北站開寗之夜特别快車停駛其原因係崑山附近之靑陽港軌道有損壞所致一面即將空車送往龍華應用滬杭甬鐵路因空客貨各車全數搜羅以備軍事輸運故各車車輛均滅少上午十時二十分由滬開杭之四等車僅掛三等車一輛餘用空箱車四輛以代四等客車一切貨物槪不裝載軍隊方面需用客貨等車仍源源來索恐一二日之内必有停駛區間車及四等車之事滬寗鐵路麥根路于前日（十日）下午十一時曾奉何代使令開兵士専車赴蘇尚未到着而南京方面己將所有該路停放蘇州車站之客車貨車一律由李督令扣赴寜以備裝兵之用即於是夜開駛兵車三次駐紥靑陽港並于靑陽港排列大砲數尊當時上海之兵専車得此消息故即駛至崑山駐紥而滬寗全路遂佔軍事上極重之關係自十號夜十一時後南京上海兩方面之往來客車一槪停止售票不載旅客昨日（十一）除滬杭水車與淞滬火車照常行駛往來外滬甯之客貨不通上海北站則鐵門關閉極形蕭條至於上海南車站前日（十號）下午六時本有軍機裝車出發嗣於八時後得南京消息卽由何代使飭將軍械缷下將該車輛爲調撥軍隊之需開行非常忙碌該路局長任小山車務華總菅沈成拭等於前日下午六時即在上海北站督率各員照料一切直至昨日（十一日）下午始各散歸當時曾接津浦鐵路來電以該路現巳斷絶交通所有聯運客票請即停止又據京漢鐵路消息該路貨車現被吳軍截留貨物停滯不通云云當經任局長電令兩路各站卽日起運北各貨一律停止並停售北京之通車聯票云滬杭鐵路由滬開杭之夜貨車於昨夜（十一日）起停止開行因該路接何代使令開兵士専車即將該貨列車攺組計分兩次行駛第一次開行在夜間十二時由龍華出發駛至上海北站掛用客車五輛貨車五輛以備裝載軍裝之需第二次開行在夜間二時亦由龍華出發駛至上海北站所掛車輛與第一次相同此項兵隊到北站後卽轉由滬寜路運至南翔駐紥並聞松江王司令昨夜飭該路站長特開専車來滬約十二時後到站因該司令須與何代使面洽機宜云 
滬寗路局自得悉靑陽港軌道被毁後昨晨上午十一時滬寗路救險車由韋燕君帶同養路工程師脫斯福隨帶工匠數人一路查察路線至距崑山十六里之陸家浜車站止旋又帶救險車於八時半回滬裝水裝煤以便再往聞靑陽港卽西人賽船之處蘇兵將該段鐵道拆毁數里並放危險品物故不能修理俟與李督商量以便接通並聞昨晚李督由寗開蘇兵車十數輛又蘇州二師開至崑山兵車十數輛寜蘇間列車照常通行 
昨晨陸軍十師三十九團及砲兵一營由滬開至黄渡車站滬安之間如無别事發生火車可照常開駛大約 
今日可通至陸家浜　 
[軍警特别戒嚴之佈置]  
　　松滬護軍使署昨發出布告云爲布告事照得近日以來北京發生政變時局險惡人心浮動謠言　起影響巳及於東南頃復迭據密報滬寗等處將有匪徒乘機肆擾並聞南京方面有派遣兵輪調動軍隊掘毁鐵道之事危機四伏險象環生松滬水陸交衝華洋雜處中外人民之生命財産所關至巨本使對於地方負有保護之責不得不迅籌防衛業經酌派軍隊馳赴崑山一帶嚴密查防以遏亂謀所有松滬區域本在戒嚴期内兹特再行布告自今日起一律實行特别戒嚴地方治安責成軍警協力維持凡我商民人等務須各安生業勿得輕聽謠言自相警擾倘有匪徒乘機擾亂藉端造謠冀圖破壞秩序妨害公安定即嚴拿依照軍法懲辦决不姑寛其各懔遵母違切切此布 
淞滬警察廳長昨發布告云爲布告事案照淞滬區域本在戒嚴期内兹因地方不靖奉松滬護軍使重申布告自本日起實行特别戒嚴自應遵照辦理查此次戒嚴旣稱特别自與前此情形不同所有本廳前發之通行證當然一律取銷作爲無效除通令各屬遵照曁分别函知外爲此布告仰地方居民人等一體知照此布松滬代護軍使何茂如前日（十日）晚間傳集所部各軍長官開軍事緊急會議以時局不靖各軍隊對於防範自宜格外注意應於十一日（昨日）起特别戒嚴並面諭京師憲兵第三營長張傑三自戒嚴日起調派憲兵在車站輪船各碼頭認眞稽查並於晝夜加派馬巡四出梭巡以保治安張營長奉令後以南車站及大逹輪埠各碼頭應師憲兵第九連連長邢玉連派兵游巡北車站曁閘北一帶則歸憲兵第十連連長朱玉軫派兵巡邏嚴加防範 
第六混成旅第二團團長王保安以高昌廟地方爲軍事區域兵工廠造船所皆在所轄境内現奉令特别戒嚴則晚間之巡防自當特别注意自西栅口起至望道橋以内於十一日起每晚十時以後至翌日天明五時止均加設雙崗凡在境内所居之人民應各知照其趕早返家倘夜間欲入西栅及望道橋兩處者須由崗兵詢明居住地方作何營業方准放入否則卽當阻止所有城内各街道並中華民國兩路南市十六舖裏外兩馬路西門斜橋以南等處應由所部各營抽撥士兵於夜間十時以後分段扼守阻止交通至天明五時方准通行業於昨日分令各該營長遵照辦理矣 
淞滬警察廳長徐國棎因奉代理何護軍使令飭卽日起實行特别戒嚴是以前晚星夜召集所屬各區署所警正佐曁各隊隊長到廳特開會議加防之法議决每晚十二時後一律斷絶交通八時後宜加班巡邏實行防護至天明五時止各長警操演一事戒嚴戎内暫免舉行昨日各該警正佐隊長等分别點騐後傳諭各長警各隊士務各一體遵照不得於落差後擅自告假出外云云 
[護軍使署昨日之會議]  
　　松滬護軍使署於前晚迭據密報南京方面派遣軍隊掘毁鐵道故於即晚宣布特别戒嚴一面遴派軍隊二營亦於卽晚開拔至崑山一帶防堵並於即晚諭令警廳長徐國樑通飭各區署傳知各崗警對於北來人民一律搜檢方准入城昨軍署何代護軍使召集本埠政商軍紳各界於午後二時在署開緊要會議到者王道尹許交涉員徐警廳長沈知事以及南北商會正副會長地審檢廳長榮旅長張團長曁第四師長陳樂山等當由何代使宣布戒嚴原委略謂日來北京發生政變時局險惡人心浮動謠言蠭起本使對於地方有保護之責且奉盧浙督命力籌淞滬治安貫澈始志自當密籌防衛務使鷄犬不驚各安生業倘有匪徒乘機擾亂藉端造謠業由各軍警長官嚴密查拿在商民人等亦不得聽信謠言自相驚擾務請轉知各商云云當經各軍警政長官討論之下咸各以維持秩序保護治安爲職志議畢散會 
[總商會昨日之要函]  
　　（一）致滬寗鐵路銀公司請止運軍隊函逕啓者日來風聲險惡蘇浙兩省有調動軍隊之舉人心恐慌於地方秩序生命財産關係至巨本日午後會議以敝會名義函請貴公司查照無論何方軍隊皆不得以火車運途免致敬惶庶足以維持秩序而安人心不勝感佩之致（二）致公共租界領袖領事請止售軍械函逕啓者日來風聲險惡蘇浙兩省有調動軍隊之舉人心恐慌於地方秩序生命財産關係至巨本日午後會議巳分電蘇浙兩省雙方撤軍回防各守界限以安人心並議决以敝會名義函請貴領袖領事分投知照各洋行無論何方軍隊來滬購買軍械一槪回絶庶不至擾亂和平防害商務定荷貴領袖領事所協助也 
（三）致海軍藍總司令請守中立函逕啓者日來風聲險惡人心恐慌紛傳蘇浙兩省有調動軍隊之舉本日准滬甯路局管理處來函云距滬三十英里地方及靑陽港兩處被兵士拆去軌道放置炸藥阻止交通等語午後會議己分電蘇浙兩省撤軍回防各守界限免致驚擾並議决以敝會名義函請貴司令通飭海軍全部嚴守中立免致擾亂和平防害商務乞杳照賜復爲盼 
[兩商會請求雙方撤軍回防]  
　　（一）到南京李督軍電南京李督軍鈞鑒庚日浙軍由厦門回防道經上海咨照路局備車因此報紙謠傳本日准滬寗路局函告距滬三十英里地方及靑陽港兩處被蘇軍拆去軌道放置炸藥阻止交通巳飭洋總管帶同工程師趕速修理即請協電督軍維持等語又於午於後二時赴軍署會議何護使宣言始終未派一兵一卒調撥他處並云凡事皆可犠牲獨地方不可犧牲今以滬埠華洋雜處中外人民生命財産關係甚鉅不得己酌派軍隊開赴南翔等處防堵决不首先發難等因伏查軌道不通銀洋貨物隔絶轉運地方人心益形恐慌鈞座夙以保障人民爲職志且與嘉帥素洽應求力持鎭静同守和平爲商民所深信但軍隊此次出發必因誤會而起本會邀集各業會議分電鈞座及嘉帥請求雙方撤軍回防各守界限以後蘇浙兩省有須通逹意見之處寗滬杭三商會聽候調遣以期確守和平而維大局本擬約同全體來寗晋謁面致悃誠因市面驚恐不克成行敬候電示以定人心上海總商會縣商會眞（致杭州盧督軍電同） 
（二）致南京各公團函南京總商會曁各公團均鑒蒸電悉本日會議後分電秀帥嘉帥請求雙方撤軍回防各守界限以後蘇浙兩省有須通逹意見之處寗滬杭三商會聽候調遣至蘇滬軌道不通巳由路局趕修並請秀帥電飭防軍准予照辦除電稿錄寄外特復上海總商會縣商會眞 
（三）致杭商會函杭州總商會鑒頃以風聲險惡人心恐慌本日午後會議分電秀　嘉帥請求雙方撤軍回防各守界限以後蘇浙兩省有須通逹意見之處寗滬杭三商會聽候調遣以定人心云云除電稿錄寄外先此電聞上海總商會縣商會眞 
[滬寗路梗阻後之鐵路局長電]  
　　（上李督軍電）南京李督軍鈞鑒昨晚迭據洋總管面稱在距離上海三十英里地方至靑陽港之處被鈞處派駐該地方兵士拆去軌道放置炸藥阻止交通請暫停開夜車等語局長爲愼重旅客生命起見不得不暫予照准惟查職路有借欵合同特殊情形種種交涉困難且上海爲中外通商巨埠尤關重要局長在路言路巳飭洋總管帶同洋總工程司趕速前往修理冀復原狀以利交通而安人心伏祈俯下情迅飭該營兵士遵照無任感禱（致蘇州朱鎭守使電）蘇州朱鎭守使賜鑒昨晚迭據洋總管面稱距離上海三十英里地方至靑陽港之處被蘇軍兵士拆去軌道放置炸藥阻止交通請將夜車暫停等語榜以乘客生命爲重不得不暫予照准惟查敝路有借欵合同關係種種交涉困難且滬上爲中外通商巨埠尤關重要明逹如公度不肯使吾蘇交通阻隔致生危險榜亦蘇人在路言路爲維持交通曁桑梓治安計急宜速圖恢復原狀巳飭洋總管率同洋總工程司馳往該處迅行修復冀利交通而安人心除電請李督軍迅賜維持外敬特電逹乞卽迅飭該營兵士遵照爲禱（上盧浙督何護軍使電）浙江盧督軍鈞鑒松滬何軍使賜鑒昨晚迭據洋總管面稱在距離上海三十英里地方至靑陽港之處被蘇省駐軍拆去軌道放置炸藥阻止交通請將夜車暫停開駛等語局長爲愼得旅客生命起見暫予照准惟查職路有借欵合同關係種種交涉困難上海爲中外通商巨埠尤關重要局長爲恢復交通計巳飭洋總工程司趕往修理冀復原狀除電請李督軍迅賜電飭駐在該處兵士遵照外合肅電陳伏祈鈞座轉電李督軍俯念下情迅飭遵照無任感禱（致本埠南北市兩商會函）逕啓者昨晚迭據洋總管報告在距離上海三十英里至靑陽港之處被蘇省派駐該地兵士拆去軌道放置炸藥阻止交通請將夜車暫行停開等語鄙人爲愼重旅客生命起見暫予照准惟查上海爲中外通商巨埠交通一經斷絶商市立時牽動鄙人在路言路爲維持交通曁地方治安計不得不急求恢復原狀藉維路政而安人心除飭洋總管帶同洋總工程司前往趕速修理並電請李督軍迅飭該營兵士遵照外特此函逹即請貴會協電李督軍俯賜維持以維交通而安人心無任公感 
[運輸公會之呼籲電]  
昨日滬寗鐵路因中途被毁交通斷絶客車僅駛至南翔爲止惟末次（五點十五分）尋堂客車駛至安亭所有來往貨昨日（十一日）一律停運上海各運輸公司大起恐慌當由上海運輸同業公會致南京李督軍浙江盧督軍電云心政潮影響牽動蘇浙以致謠諑紛傳發生誤會鐵道拆毁滬寗停車斷絶交通人心浮動市民大起恐慌客商重受虧損倘變端再逞痛苦何堪上海爲中外商埠至關重要所有進出口各貨一經轉運公司接收之後全貴周轉靈通而　貨等物易於霉爛不獨客商損失敝同業責任攸關若不設法疏通伊於胡底夙仰鈞座深悉民隠保障爲懐用敢電懇俯體民意軫念商艱迅飭滬甯路局趕修鐵道照常開車以便交通而維運業不勝迫切待命之至 
[李蘇督覆商業團體之蒸電]  
　　本埠錢業公會等十五轉體昨晨接李蘇督電云錢業公會金業公會絲業會館茶業會館紗廠聯合會振華堂洋布公所洋貨商業公會五金同業公會出口各業公會煤業公會震巽木商公所銀爐公會麵粉公會蛋廠公會銀行公會同鑒佳電悉連日因北京政潮影響各省蘇省當米荒之際人心皇皇本督軍自愧凉德三年以來未能絲毫之益於我民而轉貽父老兄弟之憂殊深歉疚浙蘇兩省唇齒相依盧督軍與本督軍爲卅年金蘭之交何代護軍使與本督軍爲卅年通家之好近雖因護軍使問題致有誤會然政局稍定本督軍必當力爭而盧督軍何代護使向來念切痌瘝顧全大局亦决不至因此有何舉動至本督軍素主和平對於南北向以息事寗人爲前提何况浙蘇兩省本同一家區區此心惟以守境安民爲主無論如何不背本旨蘇省軍隊或偶因地方關繫有調防之事無非彈壓地方保衞商民敢保自始至終江蘇軍隊斷不出江蘇一步皇天后土實聞此言上海爲何代護使久經駐紥之地維持治安决能負責諸君旣另電盧督軍曁何使必能妥爲綏靖尤不至有意外之事願我蘇各界轉知商民照常安業切勿輕信謠言致生紛擾是所切盼督軍李蒸 
[商業圑體覆李蘇督電]  
　　上海錢業公會等十五團體覆南京李督軍電云李督軍鈞鑒蒸電敬悉所示各節痌瘝在抱發倾向和平保商衛民之懐溢於言表商等祇悉之下感戴實深同日奉盧督軍復電（中略）又奉上海沈知事函開（中略）各等因仰見盧督軍及何代使維持時局渴望和平實與鈞座同此心理惟聞鈞署近派軍隊至崑山一帶駐紥昨晚斷絶交通火車停駛今聞何代使亦派軍隊至南翔一帶駐紥因此謠方愈甚民間理形恐慌鈞座旣以安民守境爲懷惟有懇請雙方將軍隊撤回原防一面電飭滬甯路局長迅將鐵道修復俾得照常行使以安人心除電請盧督軍何代使俯准辦理外爲特籲懇鈞座卽飭崑山軍隊撤回以息謠傳而安大局幸甚（上盧督軍及何代使電大致相同） 
[各路商界今日討論維持辦法]  
　　各路商界總聯合會昨因協商維持時局辦法特通告各路分會定於今日午後開會討論其通告云啓者比來時局日險一日爲之國民豈能袖手帝觀本會連日與各團體接洽根據主權在民之約法妥籌一解决時局簡接可行之辦法特定明日下午三時開緊急會議届時無論如何務期蒞會事關國家危亡爲主人翁者焉能坐棄天職諸君熱心國事定聯袂而來云云 
[沿滬寗綫各埠市面安静消息]  
頃據某機關私電自前晚滬寗夜車停駛後昨日南京鎭江無錫蘇州等處市面尚安静中交兩行照常營業其餘各錢莊亦無恐慌之現象云 
[昨日洋釐始漲後平]  
　　昨日錢業行市開盤因滬甯車停駛人心疑慮洋釐骤漲至七錢五分嗣因上海中交兩行存洋甚豐兩行與錢業各董向衆申叙此事無關商界不必驚恐各售出十餘萬元人心遂定洋釐稍平收盤祇七錢三分七釐左右 
[軍隊檢查輪船]  
　　前晚有某輪船局之輪船由滬開至常熟經過靑陽港時由該處軍隊阻止開行欲加以檢查該輪不明原委並不停駛該軍隊乃放槍轟擊傷兩人該輪遂停由該軍檢查後無所獲物仍即放行 
[蘇州河小輪之獲利]  
　　自鐵路停止開駛後蘇常旅滬巨紳大賈莫不驚惶失措蘇州河一帶各小輪公司利市十倍租用單放者尤夥有滬商某眷屬在蘇聞訊向某小輪公司商租單放赴蘇一再央人說項出費較平時六倍始克成行云 
[兵工廠附近居民之遷避]  
　　南市兵工廠附近一帶居民因謠諑繁興不能安枕俱有遷地爲良之舉自昨日始己有多數居户雇用場車搬家暫避於北市云 
[居民恐慌中之飾金營業]  
自上年六月三日後因金賤銀貴各銀樓之飾金銷塲暢旺爲從來所未有至今春以還國外滙率頻縮金價因此較最小時每兩得漲洋十一二元各銀樓門市營業大爲減色近三日來外間謠言謂某處某軍接觸開戰昨日滬寗火車停駛以致人心惶惶各業均受影響惟恒孚等各銀樓營業較往日反旺逐日多銷數倍蓋居民以藏銀不如藏金也圖 
[商業團體對於公使團之呼籲]  
　　請勿以欵械供給邊防軍 
上海商業公團聯合便等二十七圑體昨致北京公使團電云北京駐華外交轉領袖法公使鑒吾國不幸皖直搆兵竟以邊防軍隊充任前綫查邊防軍之組織祇任防邊不涉内政早經邊防督辦聲明在案今旣利用此項軍隊以爲内争且聞將有私借日意兩國欵械等事將使戰禍蔓延危害我國家實屬違反全國人民公意用特馳電宣告敬冀貴各公使本貴國平日希望世界和平之宗旨作公道之主張勿以欵械供給此項違反民意之私爭致損及人民之國際感情無任盼切上海商業公團聯合會上海各路商界總聯合會旅滬商帮協會中華工商研究會上海華商雜糧公會各業出口公會上海南北市報關公所滬杭甬轉運公會甯波旅滬同鄕會湖北旅滬同鄕會上海廣肇公所全國工商協會全國菸酒聯合會豆米業公所皮商公會湖洲會館蘇州旅滬同鄕會上海金融維持會潮州旅滬糖雜貨聯合會中國蛋廠公會上海紙業公會蜀商公益會蜀商出口公會江淮旅滬同鄕會上海烟業公所上海學商公會中華武術會眞 
[勸阻邊防軍赴保之通啓]  
本埠江蘇省敎育會等八大圑體曁寳山縣敎育會通崇海商會等昨發通啓云各報館轉全國國民公鑒報載邊防軍有赴保定開戰之說查邊防軍係根據軍事協約中有日本士官二百餘人充敎練之職德戰終了軍事協約當然取銷日本士官亦當解雇今乃以對外之防軍移爲内鬨借外人之武力殺吾同胞國民聞之旣駭且痛應請協力勸阻免爲朝鮮之續迫切陳詞諸維公鑒江蘇省敎育會上海縣商會上海歐美同學會上海縣敎育會寳山縣敎育會通崇海商會華僑聯合會寰球中國學生會中華職業敎育社上海救火聯合會 
[商界預備慶祝法國紀念]  
　　各路商界聯合會昨通告各路分會云啓者本月十四日爲法蘭西國共和紀念日法國與我政體相同且又睦誼素敦近年來法國對於我國敎育靑年不遺餘力自留法儉學會成立以來我國學子之赴法者絡繹不絶工讀互助裨益於我國敎育界者良非淺鮮追思友邦締造之前功益深故國飄颻之慨念爲此通告貴路務請先期通知各商店於本月十四日一律懸旗慶祝旣以聯與國之歡復可褫陰謀之膽並望貴會注意界内縣旗儀式以肅觀瞻而昭輯睦貴會諸君如願赴法公署道 
 
 
 

Page 11

 
 
賀者亦請於是日上午九時齊集本會過期不候（穿常禮服佩帶徽章）此致貴路商界聯合會 
[疋頭業加價之通告]  
　　本埠疋頭業所組織之金融維持會自十日（昨報誤爲九日）振華常開會討論加價散會後即至愛多亞路該會事務所開會復議當場决定通告本外埠各商帮預告加價其通告云我疋頭業自先令大跌成本加重本會爲維持市面起見曾於本月中旬提議酌加價值嗣因振華堂繼敝會發起定二十五日開會不得不静待解决乃二十五日開會結果决定於下星期一（即七月十二號）起白貨加二釐五花色加三釐敝會以定期太促恐客家未及週知且時局日急銷路爲難擬自六月初十日起（陰曆）白貨一律加百分之五五花色一律加百分之十以期稍資挹注區區苦衷尚希鑒諒 
[民食問題之昨訊]  
　　辦理平糶之攺良本邑米價奇漲貧民度日維難官紳商各界有鑒於此籌集鉅欵向他省採運米糧陸續裝申設立平糶局多處以濟民食惟開辦之始手續紛繁糴者尤衆男女渾合强者糴而又糴弱者向隅偏枯在所難免兹聞於十號起巳將男女分區辦理男子小孩仍在公共體育場開糶婦人幼女在西林庵中國濟生會滬南分所内開糶云 
　　虞洽卿復總商會函敬復者頃接大敎以所有秈米市價亟應分别限定以昭公允定於本月妥議等情捧讀之餘無作欽佩然就鄙見所及以爲限制秈米不知將白米之價分等攺限之爲愈也自前日本會限定白米每石不得過十四元後外間頗有煩言謂朱葆三虞洽卿販米出不獲利頗厚故定如此高價物議沸騰遍及故鄕於是慈北姚北一帶鳴鑼羣集六千餘人到敝舍求食僉稱米價之貴都被朱虞辦米出洋之故聲勢洶洶非米價每石跌至七元方肯罷手幸當時有明白得力爲解釋始得各給小洋一角而解散夫朱會長與和德對於米榖營業向不過問即彼時定價和德並不在場况和德自上年罷市風潮後凡公共事槪不與聞此等無稽米價自經限定以來一般奸商率將秈米和入白米是七八元之秈米一躍而爲九元十元平民則粒食維艱奸儈則囊槖皆盈影響所及牽動各埠即如甯紹食米向賴秈米接濟滬上秈米驟漲甯紹兩屬亦隨起恐慌聚务吃荒搶米諸事無日無之乃米儈之意猶未足也又復危詞慫恿官廳將秈米一律禁止轉口以遂其永久攙和之奸謀甯紹兩屬大有絶糧之虞事後四五日和德始自京返申即據海關定章停止轉口須在二十一天前出示之條之與之力爭並將滬上所食係白米甯紹轉口係秈米分别說明幸蒙稅司深明事理浙江暫准出口我寗紹人始有一綫生機而此數日中奔走呼號我寗紹人士受滬上官廳與米儈之賜己不少矣查滬上白米秈米存積甚多祇以有人操縱之故遂令價格高漲苟本會能將華洋各棧存米之數切實查明發表並嚴定隠匿不報者充公之罰例則屯積者必起恐慌滬市米價不平息平至於限價一節固爲制定市面之絶好辦法然白米之限價一高米商得攙和爲厚利秈米遂因而繼漲若能將白米分等攺限至十二元十一元十元則秈米之價雖不限而亦將低落况聞近日秈米來源甚多其最次者在八元左右價己日漸鬆動卽不限制亦無妨礙故日限制秈米不知將白米之價分等攺限之爲愈也和德適有要事不克到會叨敎特將函陳惟希諸公詳加研究採擇施行俾貧民不至受米商之害幸甚禱甚 
　　學生將開游藝會助賑上海學生聯合會昨致各團體函去敬啓者比以米價飛貴窮寒之家日不得一飽致有閉户餓死及憤而自殺者平糶貼價諸辦法雖次第舉行然一隅之惠斷難普及敝會飢溺之懷弗後於人又值暑假期内儘有稍伸與人同善之暇舉行游藝大會除開支外所入槪作賑恤之用素仰貴便樂善爲懷關於此事尤具熱誠同人自慚棉薄諸多待敎於君子兹訂十二日在白爾路延慶里隔壁三百八十九號開會籌商一切務懇貴會派代表蒞臨詳爲指敎多盡一分力多活一人謹爲枵腹待斃者涕泣請命専函奉邀諸希惠允 
[美輪船遇盜紀]  
　　大陸報云美商大來洋行之輪船名大來第二者行駛重慶宜昌之間前次曾在中途遇盜幸美砲艦馳至盜始遠颺兩星期前由宜昌上駛時美胞砲艦派水兵二人携機關砲一尊隨行數日前該輪駛出重慶約四小時盜匪從江岸及小船開槍攻擊擬阻其行美船小兵即開放機關砲還擊當場斃盜數人傷若干人餘者相顧惶駭奔入山中美船並未停輪故盜匪死傷確數無從查知想盜匪經此痛創之後不敢再騷擾美船矣 
[英卓副領事回國之歡送]  
　　駐滬英副領事卓乃爾氏派至公共公廨陪審巳有數年昨日挈眷乘英國公司郵船回國上午正副會審官關俞李張陸諸君均驅車至新關碼頭轉趁小輪渡浦送行關君贈以銀盃等件用留紀念福州路總巡捕房亦預先派捕前往該碼頭照料一切 
[華僑聯合會援救學生]  
　　全國學生聯合會前派學生毛一豐女學生劉清揚等往南洋各屬有所接洽曾請本埠華僑聯合會修書介紹各該屬團體以便聯絡近聞毛一豐在英屬怡寳地方被拘該處華僑屢次交涉尚未回復自由該家屬聞耗後即託入仍請華僑聯合會幹事胡道南致函該處設法挽救昨胡君巳函致該埠商會並富商某說明一切代爲疏通惟劉女士踨跡不明胡君亦請一併探明行止從速示復以慰其家屬云 
[小船廠工人罷工續紀]  
　　浦東沿浦一帶各小船廠工人因求加工資不遂相約罷工巳誌昨報兹悉此事爭點工人方面要求每工加資一百文廠主方面祗允四十文雙方相持不决本埠淞滬駁船公所連日據各帮船户代表報告以駁船每届夏令爲修造工程緊要時期乃適逢工人罷工以致訂造者不能如期告竣而起岸等修者又遭延擱船家間接蒙其影響請求設法排解等因昨由該公所董事江政卿函致小船廠公所董事勸令於廠主傭工雙方兼籌並顧以期早日角决俾免窒碍般隻修造工程云 
[絲廠女工罷工續紀]  
　　昨日閘北各絲廠全體女工同時罷工并擊毁公和等絲廠華租兩界因維持治安拘捕女工甚夥 
[電工聯合會記事陳獨秀演講]  
　　昨日下午電器工界聯合會在白克路八百五十號開第十次常會到會者約六十餘人來賓如基督敎救國會代表張炳榮徐季龍代表賴綬臣船務棧房工界聯合會代表遺恨君陳獨秀至八時公推李恒林主席李劍淋速記主席宣告開會宗旨今日之會非比尋常之會其要有三（一）第一次職員常會（二）徴求會員大會開幕（三）新會所進屋禮請衆起立對國旗行鞠躬三敬禮主席致歡迎詞歡迎來賓及各職員後請陳君獨秀演說講顧爲工人與國家之關係次茶點主席報告上月經過之清形及各職會員認臨時特别月捐名氏後會計報告進出欵項次馬家木提議本會主會人物若何衆討論預備各會員休息及義務夜校起見當用人在會主會所有義務夜校按照上學期繼續進行并推定王之治爲下學期校長主席報告本會加入衛生運動及露天學校經過情形謂同志應特别提倡公共與家庭及個人衛生請諸君注久此事交文牘書記總務部理事承辦俟大會解决後有潘富有介紹　銀福嚴欽珊二人入會又汪孝廉介紹聞方輪入會時巳十一點鐘主席宣告散會兹將陳獨秀在該會演說詞列後兄弟近因病體不適没有多的預備今天對諸君簡便的說一下就是工人應否愛國這個問題我恐怕諸君很有些不明瞭地方但凡這一個愛字是與我們個人有切身底利益的事呢諸君要曉得現在的國家不是工人的國家是資本家的國家政治法律以及種種設施槪爲少數資本家而設的與工人没有絲毫關係我們且看近年的五四運動就可以證明這一件事我們現在說消極的愛國就是要打倒少數資本家底國家建設勞動工人底國家但這事也不是少數人所能做到的所望諸君要有自覺有團結將來以無數小工會聨合成一大工會那時我們勞動的國家就不難於實現了諸君勿以現在電器工會人數少就掃興我們要把眼不放大也不要心滿意足凡是我們的工界份子都有聯絡他們入會的責任將來會員逹至數千人那時兄弟到貴會演說諸君也就高興不小了 
[部省派員調查賄縱監犯續誌]  
　　北京司法部訪悉上海地方檢察廳迭次發生賄縱判决案犯劉刁根趙阿寗陳瑞和等各案特委現任福建高等檢察長劉子琨等來滬調查眞相劉君抵申後暫駐振華旅館己誌昨報兹悉劉君己會同江甯省長公署所派湯委員等詣上海地檢廳與梅伯孫檢察長會晤之後劉君等遂將劉刁根趙阿甯陳瑞和三犯卷宗及因案牽涉在押之李文耀姜順華包延佩邢伯生等各人前後卷宗詳細研究一過又命書記官分别抄錄一分帶回寓所昨日又分向各處偵查實情以憑辦理 
[浦東搜捕害虫之近訊]  
　　浦東奉賢南滙兩縣境内農田害虫雖由官紳設立捕虫局設法捕滅乃近日蔓延愈廣鄕民甚爲恐慌一般愚民狃於迷信連日成羣結隊舁猛將偶像巡遊賽會名曰趕虫大團捕虫總局則着手搜捕亦積極進行雇有貧民每工給資二百文收買每斤出資六十文照預算計劃務於二星期内滅盡否則將有蔓延不堪設想之虞故一面推舉勸導員分投勸導鄕民勿作無益之迷信舉動務從切實搜捕以期盡絶云 
[上海物價指數表（三十八）]  
財政部駐滬調查貨價處六月第四週（六月二十一日至二十七日） 
上海物價指數云本週指數爲一○八○比前週又漲上千分之二比前月本週漲上千分之一其漲落品目亦與前週之情况相同即疋頭與食物二類指數略見下落而其餘糧食五金雜貨建築材料工業用品五類一再上升是也燃料指數跌至九九○比前週小去千分之三十是爲本週待殊之現象其故由於（一）時届夏令煤用較寡（二）霉雨焕濕煤色易變故除二號煤屑因絲廠開工行盤看穏外餘均貶價脫去免遭損失本期紗價續有進步疋頭銷路亦稍見活動本埠洋布公所因先令縮短己有公同加價之提議然則疋頭指數不久或亦當上趨也本週指數表列下 
（本表以八年九月物價作爲百分） 
期間九年六月前月 
類别第四週前週本週 
糧食一一○○一○八六一○五○ 
其他食物一○六七一○九一一一九○ 
疋頭及其原料九九二一○○一一○二三 
金屬一一五六一一三七一○八九 
雜燃料九九○一○二○九九四 
建築材料一二一三一二○三一一三六 
工業用品一○四三一○一九一○○九 
其他物品一○九○一○六○一○四二 
貨雜貨平均一○八四一○七五一○四五 
總平均一○八○一○七八一○七九 
[彚誌各學校消息]  
　　神州女學北四川路宜樂里後神州女學校昨日午後舉行畢業禮並展覽成績來賓甚衆由　校校長張默君女士與李超士楊清磬選格余德民君等招待所列成績以繡畫與詩歌爲最優美餘亦多有可觀計第四届圖畫科畢業生朱　朱巽李敬婉金素琴四人第二届刺繡科魯文豪吳遠香二人第七届高小科高榮等十二人國民科陳淑珍等十人行畢業禮時由張校長請朱進之博士戴雨蒼學士演說二君爲美國哥倫比亞大學生學問淵博故所演說頗多精采兹將典禮物秩序錄下（一）國歌（二）敬禮國旗（三）主席致開會辭（張校長）（四）鋼琴合　（専科朱巽中學宋竹青）（五）交　舞（高三十人）（六）圖畫表演圖畫科生）（七）英歌（中學科生）（八）給憑獎（張校長）（九）頌詞（國文科張一驥中學科曹綱先）（十）答詞（畢業生沈家萼）（十一）畢業歌（畢業生）（十二）演說（董雨蒼朱進之）（十三）兒童表演（初小科）（十四）功力拳（高小二人）（十五三人舞（初小生）（十六）英文表演（高小科生）（十七）西班牙舞（高小生）（十八）校歌（十九）茶點菜散會 
　　北區公學本埠北區公學昨日午後舉行游藝大會來賓頗衆表演共四十節七時許始散兹將所演改造家庭新劇之劇情錄下甄别固者前清舊官僚也頑固而吝嗇妻辛氏生一女一子女曼倩以母舅清彦力得入學校子梭才尚稚聘西席陳務敎子又納一妾以娱老同邑富紳錢某遣媒爲其子求婚於别因别固有允意辛氏執不可遂致反目時米價奇昻地方辦平糶募捐至甄宅别固一毛不拔曼倩探追踪至則勞工方洶洶聚議欲得别固而甘心曼倩急謝罪出珍飾以充捐欵並許發米三百石助糶事始寢曼倩歸謀諸母並勸别固發米助糶會别固欲售米於私販冀得重價堅不允曼倩乃定移花接木之計託清彦挽某商人出重價購之遂入平糶局以踐前言值由辛氏清彦分任之别固不知也一日婢受陳務戲辱訴諸辛氏授意清彦辭陳務去别固歸悉其事與清彦斷絶親情而失婦惡感益深巳而平糶局遂微信錄至别固見有己名詫之詢悉前情大爲震怒致欲與辛氏離異辛氏不得己携子女回母家暫避妾憐娘平素受晏倩熏陶不甘作賤至是亦倡言解放而去别固見妻離子散影隻形單生趣索然遽萌短見僕奔告辛宅趕回施救得復活长 
　　啓秀幼稚園畢業生 
於是清彦及曼倩復以平等博愛暨名利輕重之義痛切陳之别固如夢方覺追悔前非願以家産之半充辦地方公益一鄕之人咸稱頌其功德不置家庭之間和風藹藹頓覺喜氣盈庭矣　　民生女學昨午後二時貝勒路民生女學舉行第七届畢業式先搖鈴開會次主席報告（教務長任預蘋）次校歌校長胡　玉女士報告經過情形校董徐季龍給憑校董郝賦天訓辭徐季龍夏奇峯相繼演說次表演分三段（一）滑稽畫（高等）（二）國女朗誦（初等）（三）英文歌（高等専科）次舞蹈分五節（一）西班牙舞（高等専科）（二）維力極一司舞（高等専科）（二）賣布（醒世表情）（初等）（四）五分鐘（愛國表情）（初等）（五）兒童舞（幼稚生）今將受文憑諸生錄下専科戴慧卿高小姚韞華李惠珍初等周梅員鍾明慈雷榮芳彭淑清蔡玉珍應彦秀朱素珍王馥梅譚守華譚守牛王翠珍張翠珍徐美蘇陳維貞樂同善吳貞王楚卿 
　　務本女學西門務本女學昨日三時起繼續舉行游藝會設販賣部出售各種書籍售得之資悉數充義務學校經費兹將昨日秩序錄下（一）蛙歌（表情游戲）（初一二級）（二）三簧（米蛙蟲）（中二）（三）愛生物（初四）（四）舞蹈（初三）（五）戰罪（中一）演畢散會晚六時仍行開會其所演之劇爲心影兩兄妹醒醒麽三齣散會巳十一時矣 
　　鐵華　務學校法界巨藾逹路鐵華兩等義務學校前日下午　　行第四　暑假休業式校　到者　英丁部局酉大連活馬泰隆洋行惠而司伉儷與謝復初君來賓有何代軍使代表副官元殿元淞滬　察署徐廳長余沅代表張桂勞亞林臭藥水廠曹亞伯華法救育會沈仲俊法領事署蘇榮理中法實業銀行李雍北京路郵務副長基連字林西報主筆代表麥基蜜昔司而拉哀思及學生家屬等法捕房特派中西捕四名前往照料其秩序如下奏樂會校長報告羅長根朗讀古文柯模範讀英文伯章演算季仁香英文幼稚科唱歌沈督楣施咸烘英語猜謎張天寳演算幼稚生國文講讀校萤謝復初訓辭來賓戈鵬雲演說旣畢由陸鐵華校長欵待茶點而散下星期五開辦暑假補習課凡往補習者並不取費陽曆八月九日開學云 
　　承天英華學校虹口沈家灣承天英華學构校昨日下午一時半舉行中學部第五屆畢業式兹誌其槪略如下（一）振鈐開會（二（對國旗校旗行禮（三）唱國歌（四）校長周志禹報告（五）戈朋雲演說（六）給發各級獎憑獎品（七）給發證書（八）校長及敎員曹春涵等致訓詞（九）畢業生答詞（十）萬國攺良會駐滬代表徐維惠英文演說（十一）楊凛知中文演說（十二）華業生及高等事科生英文演說（十三）附設義務小學主任報告（十四）周校長贈給義務小學獎品（十五）該校學生分會會長給發義務小學獎品（十六）校長答謝來賓（十七）振鈐散會（十八）欵待來賓及全體學生茶點其畢業生姓各如下（英文中學部）關耿一李大煦張季欣王德鑣馬惠良林樂生王振常王星齋章毓通（中文中學部）王德鑣李景山周寅昌 
　　基督公學虹口密勒路基督公學成立己二十餘載今遷至梧州路小菜塲北首九九九號其日夜班現在暑假期内槪有補習科新舊生一律收納秋季始業定於夏曆七月二十四日云 
　　西區小學昨日上午十時西區小學行畢業式請前南京高等師範敎授吳致覺演說校董王引才給憑訓詞計商等科畢業者湯恩濤黄文熙傳永爕等二十二人初等科吳瑞生等二十四人湯恩濤成績特優送入南洋中學二年級肄業該校定於舊歷六月初三日上午招考新生云 
　　培本小學校閘北淞滬火車路旁培本小學校昨日上午舉行暑假休業禮首由朱校長報告本學期學業情形次則敎員吳韞香等相繼致訓詞本屆成績最佳者爲四年級黄盈庭洪榮　陳道祺勸學所歷年視察評語中極多嘉美之言凡孤寒子弟前往求學者非惟不收學費即書籍用品亦由校中供給分文不取今年袁恒之洪吏卿瞿林海諸君僉出贊助該校日後之發逹當可預卜也秋季開學巳定八月三十日即陰曆七月十六云 
　　振華小學蘭路底高郎橋振華小學自去冬由陳勇三蔣錫祺周李素娟女士發起創辦以來頗形發逹學生巳逹三十餘名兹由陳勇三君擬致函邀謂當地熱心紳士蔣如錦蔣錫深徐步常徐炳生周秀卿周伯坤趙德榮陳己生陳文彬崔通約顧仕龍樂景山徐焕文奚坤生等爲該校董事以圖推廣推行昨日行暑假休業式陳文彬主席校長陳勇三報告一切蔣錫祺給獎品來賓演說陳校長訓詞茶點而散 
[浦東高小聯合會將開常年會]  
　　浦東高小聯合會主任陸培亮昨發通告云本會定於七月二十日（即陰曆六月初五日）上午九時借浦東以所開常年大會攺選職員報告收支提議事件務祈各會員届時蒞會不勝盼切特此通告（届期風雨不更） 
[海鹽旅滬同鄕會覆選職員]  
　　海鹽旅滬同鄕會第二届初選於本月四月在嘉羣會館開全體大會當衆選舉己誌本報昨日複選職員在城内黑橋浜事務所事行於二時搖鈴開會公推朱斐章爲臨時主席當衆報告閒會宗旨繼即被選人互選於三時開筒周辛伯當選爲正會長朱斐章張桐生爲副會長餘爲董事四人評議十二人幹事十二人文牘三人會計二人名譽董事二人分别揭曉當衆宣佈畢時巳薄暮遂搖鈴散會 
[挪欵潛逃之通緝]  
　　蘇州人朱少雲年三十六歲在英商亞細亞火油公司爲寫字近挪用賬欵一千五百元逃避經該公司查出控於公共公廨業巳出示飭提未獲前日復由刑事稽查處繕印通緝文一道將朱之照片印於其上除發交所屬各捕房照像查拿外並恐其日久離開轄境故飭探將此通緝文告持向華法兩界　請寫協緝 
[軍醫官尋妻之枝節]  
　　郭能孝向在廣東陸軍營中充當軍醫官在粤八年不回此次請假回山東原籍及至家中不見伊妻郭戴氏踪跡急向根究據鄰人聲稱於去年五月間往上海尋夫去於是郭來滬探訪借住南陽橋培和堂藥店中一再偵查始知爲車袋角殷正才所開日升飯店夥陶小園子姦佔藏匿前日將陶扭獲根究當有殷與殷之貼鄰江雪理出爲排解聊得以乘間逸去郭大怒立將殷江扭控四區二分所昨晨轉送地方廳由檢宗官提案預審之下判令押候查明核辦 
[奚氏爭産案之宣判]  
　　奚其水控其伯奚陳氏霸吞值洋三萬信八千餘元之存項股票等遺産於公共公廨迭次開庭集訊並由原告賚美被告穆安素律師辯論終結聽候核供宣判等情經誌前報兹悉此案業由承審官俞襄讞及英包副事詳核雙方證供原告證據理由均不充分被告應居勝訴地位巳下判决事實如次（一）奚藴山即祚馨於一千八百五十年去世無後（二）奚光大（即原告之故父）生於一千八百五十至五十一年之間幼時承繼與奚藴山爲嗣（三）奚光大所繼承奚藴山遺下之産於其未成年時由其本生父奚鑿其執管（四）一千八百七十四年時該遺産巳歸奚光大自巳執管當時渠巳二十三歲直至其去世爲止自巳管理其財産巳有十主年之久（五）光大去世後其遺産歸其寡妻執管（六）光大去世時有無現欵遺下或所遺現欵曾否給與大房代爲管理等情毫無證據證明應判被告勝訴 
[和誘案之宣判]  
　　接人力車之高子福控毛林　勾引伊妻沈氏姦佔希圖偕逃一案昨奉地方審檢廳堵郭推檢兩官開庭飭提毛林寳至案略詰一過問官以高沈氏己由本夫領回管束毛林寳和誘罪業己忧立判處監禁入個月以儆 
[各被告交保候訊]  
　　英商杜芳公司在公共公廨呈訴丁方鎭不理欠銀六千一百兩又婦人陸招商訴高秀玉陸紀生盗賣墳地請着賠償洋三百元又郁文俊訴史德峯不理擔保鑫泰號結欠貨洋二百四十五元三案均　駐廨包探將被告傳案照章交保出外候訊 
[汽車撞倒脚踏車]  
　　劉榮康前晚乘坐脚踏車經過静安寺路詎有華記路二百六十四號屋内之汽車夫秋長發所開一告零二十一號汽車由西向東疾馳迎面而來遂將劉撞倒碾傷右肩當爲一千一百八十五號巡捕查見除將傷者扶入該汽車押令送請醫院醫治外並將該汽車帶入捕房　由捕頭飭秋存洋三十元作保聽候原告傷愈傳訊 
[犯婦瘐斃]  
　　婦人朱裘氏前由護軍使署提案訊押嗣因患病發遂新並育堂醫治無效延至昨晨斃命由堂報告地方廳即委熊檢察官毛檢騐員等蒞堂騐明因無家屬當令由堂棺檢發封厝壇候示召家屬認領 
[搶飾匪徒押候訊辦]  
　　無賴唐林法胡來生沈阿二胡福周阿章李文海等六人於本月間先後在法租界東自來火行街及西新橋街地方攔刦婦人江賈氏徐李氏手上所戴之金鐲而逸經各原告投報法捕房請緝現爲包探張惠泉梁大寳等先後將唐等六人拘獲惟原贓巳經兌去用盡無從吊案帶入捕房捕頭詰據唐等供認搶飾不歸諭令一併管押聽候解送公堂訊辦 
[滬南工巡捐局批示照錄]  
　　滬南工巡捐局批顧福生呈爲截路造房請飭調查由云呈悉查該民顧福生等沿浜己有出路乃自將東北角一方之地售與王姓又欲將權時出入之地認作出路但該地巳售與張姓由得主憑契照址歸地自不能强行干涉至陸家浜己經工程處派員測繪規畫路線以便照線築路所請諭令退讓之處礙難准行此批 
雜評二 
[江浙之争（訥）]  
　　觀李純之電與何豐林之宣言皆存和平之心無首先發難之意且其愛護地方商民與維繫江浙唇齒之眞誠又皆溢於言表而對互相派兵則皆曰爲彈壓地方爲鄭重防務果如是誠江浙人民之幸也 
雖然兩方旣皆視江浙爲一家而無同室操戈之意則無所用其彈壓與防堵護軍使問題旣巳知爲誤會則自無不可釋然於心即無不可撤回軍隊之理軍隊撤回而後江浙之人心始安然而今日之軍隊非第未見撤回且皆增添而進逼則江浙人民不能不疑當局言行之不符而皇然不寗之象終不能一日巳也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[旅京聞見雜錄（二）] [  公逹]  
　　京中冬令寒甚必燃煤以取煖（土坑燃驢馬糞者今己絶少）煤都由　漢路自由西石家莊運來八年科上等紅煤每噸售十二元半燃煤舊式皆用煤爐今雖西式火鑪有一日千里之勢然煤爐仍占多數煤爐一名白泥爐高尺餘形如蛋以白泥製之白泥産左近之西山今且告竭幸鐵質煤爐己能起而代之煤爐所燃係煤球純煤不能燃也煤球用無烟煤屑四成與黄土（即黄河流域之黄壤北地隨處有之）六成加水團合而成球徑不及寸燃時必先置於露天俟一酸化炭素之淡錄燄凈盡後始可移入室中愚民懶嗇以爲無害往往加添煤球晏臥其旁馴至酸炭瀰漫致窒斃者時有所聞亦可哀己 
京中百物昻貴崇文門關稅實致之崇文門稅者即正陽門稅即北京之落地稅也此稅月入奚止巨萬袁氏當國竟悉數取之以作總統俸外之入黄陂坦白讓歸財部不稍染指河間繼起復攫爲己有城北以來仍不免蹈河間覆轍相形之下益永黄陂去思矣 
筆剳 
[栽桑記（中）] [  鴛雛]  
　　爾琛壯年挾秋氣肖其行文之簡當然一當家庭之樂亦爲孺慕之狀此時兒在母懐此小動物己慚知戀愛蘋菓之頰任櫻脣親之小手則上摩母眉睫使瞳映入阿母之瞳中母乃笑曰隔三月餘乃不忘母老主母曰豈有黄氏之嗣息而忘其生身者傭曰勿忘勿忘彼日日呼母也即我主人亦時以休暇歸視一見即辨爲父而連類呼母彼何以自知其爲毛裏之親誠不易解老主母曰前汝同學某小姐來衣裙如汝抱之亦甚親暱又彼父咳聞咳聲乃呼爸爸兒誠早慧哉主婦聞言眉微皺曰類我者即認爲母然則吾死而後此孩不患無母矣言時以目視夫母作勢撲之曰口孽哉爾琛不言而笑須臾聚飯飯時言語甚驩傍晚時夫婦行屋後少息秋深矣而霜紅尚帶餘艶後園小小一弓先固妥植花木今蕪雜但有舊貌夫曰自芳使爾我更得索居必以精力葺治之使其燦麗言次累嗽自芳曰此固我願惟君乾嗽之疾亦同斯園君乃任其滋蔓猶言愛吾耶欲吾有心治園首必治君之恙爾琛曰知之惟吾恙亦無需乎醫苟不覊麽世網而稍稍静養病去如附翼矣使吾以治耗金此金須增加鬻文而得之是吐心以自醫其心豈非多事言次不敢言家累防其妻以爲以身累巳重傷心也自芳曰然則如何哉此一年後吾得畢業或能以微力報君言時爾琛啓關遂同步近陌上有一頃之田稻熟如雲佃夫方下鐮肆割田外雲水靉然 
劇談 
[歌壇賸語民哀] [  ]  
　　近世之靑衣宗匠實可推余紫雲紫雲以靑衣兼閨門風韻聲調冠絶一時德霜瑤卿學之以次享名今之蘭芳亦近師陳王遠宗紫雲也惟蘭芳之宗紫雲己有魯齊之變遂志今日之所謂梅派者也由是以言程長庚俞潤仙余紫雲實開鬚生武生靑衣之宗派而爲亂彈班最大之功臣無疑矣 
新聞拾遺 
[新女子苛選闊夫婿] [  景趙]  
　　湖南曾女士去歲自英倫大學畢業歸國品貌學藝莫不兼優聞者無不艶羡而女士亦自負不凡以是求婚者雖踵接而女士不屑一盼也現女士任職湘省某會副長聞有擇婿條件三項（一）曾在歐美得博士位者（二）家資百萬以上者（三）歸國後須任職督軍省長或各部長各公使者一般希望雀屏選者莫不咋舌不置云 
[紙烏龜拆散好怨鴦] [  隠厂]  
　　寗垣三牌樓鄭姓女昨嫁與土街口開古玩舖之周某爲妻詎綵輿臨門不知何人惡作劇將新娘背貼一紙龜上書周之姓名嗣爲周某所見疑新娘不貞堅令原媒將新娘送回坤宅要求離婚刻鄭家己向周交涉云 
[童子殉狗] [  聲]  
　　本埠南成都路某公司經理韋某之子年僅十三極愛家中所畜之小獅毛狗出入必偕寢食與俱狗亦略解人意極爲馴服不料前月狗忽被人擊斃韋子悲悼不巳爲製小棺一具終目抑鬱若有重憂父母多方譬解請醫調治迄無效果竟於日前隨狗地下云 
[乞兒拾金] [  立德]  
　　昨日二時許有一西裝少年偕一女郎由晝錦里某香粉店購物而出其後有一乞兒尾隨索錢將近上海旅館女囊中取一銅元與之詎手上所戴金戒忽墮落二人遍尋無着乞兒帮同找尋未幾即獲追上還女女酬以小洋二角乞兒不受二人感謝而去 
餘興 
[海天玄話] [  懷馨]  
天地間無無道德之人無道德是無儔侣無侍侣必非人類矣今有盗一羣剽刧恣睢無所不至然祇施於他人决無傷及同類之事同類相殘不顧道德則羣滅矣 
人生斯世貴能行樂尤貴能行善行樂所以爲一巳行善所以爲大衆 
人類之永久幸福非可求而得之求而得之者快樂未終痛苦隨之行且抱無涯之感耳 
飛鳥翺翔天空得自在流行之樂一入樊籠心爲境役無發展之餘地人本極放逹之　事一入榮利之場與籠鳥無以異矣 
食人之邦人視人爲食品所以然者以肉體爲人之代價可以隨意買賣之而不知人於肉體之外尚有精神者在耳 
由愉快而後有人類因愉快而後人類始求生存爲愉快而後人類始求進化 
需要爲自然界中之原素人爲需要始肯勞動物爲需要始獲生存 
宇宙猶一無底之深坑也人人熙來攘往醉生夢死俱不出此空洞之外彼得意者之沾沾自喜失意者之驚魂喪魄其愚孰甚 
世無完人而世終有造成完人之一日是在人自爲之自然界不能爲力也 
人生世間不能審宗旨之所在焉用有此一生知宗旨之所在矣而永無逹到之期與無宗旨等耳 
小說 
[社會小說衆醉獨醒（九五）] [  瞻廬]  
　　第十七回誤靑春抱無夫主義坐藍輿誇中將家風慧姑這幾年來郤在平江女學校裏肄業這所女校原是私立性質開辦了十餘年曾經舉行多次畢業倒也栽培了好幾個人才向來辦理私立學校最困難的便是經濟兩個字一切設備在在需錢就算辦學的肯解慳囊職敎員肯盡義務也只可敷衍一時終不是個長久之計學校的經常費全靠着官廳的補助紳富的捐疑同那學生的學費膳宿费這幾項不敷周應學校便不易支持所以平江女校裏的校長十餘年來换過了七八人就中也有幾位校長先生上場的當兒發表那最熱心最堅决的意見不是說撤　釵珥以充經費定是說變賣田産以盡義務慷慨淋漓的宣言書有着五色紙刷印幾百份特開大會廣請來賓稠人廣座裏這一張張的宣言書分執在手宛比五彩蝴蝶滿堂飛舞誰不說這位校長先生毅力熱心一時無兩竟是巾幗叢中的楚子文釵裙隊裏漢卜式過了一年半載這五色宣言書還没褪色然而這位校長先生早己脫離學校下臺而去便算同人把他勉强挽住了也挨不到一個半個學期仍歸一走上臺時彩烈興高下臺時没精打倸毁家興學的宣言書同那脫離學校關係的廣告兩篇文章相距總没有多日只要覓得替人便把楚子文漢卜式的榮譽讓給他人享受歷來平江女校裏的校長都沿着這個慣例現在這位校長郤是素負盛名的安子虚女士受事以來足足的三閱寒暑比着從前的校長他可算得最有熱心最有恒心的了安女士的老子本是前清的道員换了民國甚麽實業廳長財政廳長他都做過新舊宦囊裏面着實掙扎些家私他雖是河南省籍貫只因久在江蘇做官貪着蘇州山明水淨風俗清嘉在這裏置辦田産建造房屋也有三十多年 
自由談之自由談[  鵑]  
　　人之智愚天賦也而賢不肖人事也得天賦之智慧乃資以作不肖之事業最爲可惜而尤可惡不觀乎世之奸雄巨慝乎其智謀才具正復不讓聖賢徒以一念之差其事業遂有霄壤之判矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[我之希望] [  漸]  
　　我希望今日軍人勿再自認爲某家軍某家軍而自認爲中華民國之國軍 
我希望今日之握有軍權者忽草芥人民之生命財産以自洩一朝之忿勿再借助外力以自殺同胞 
我希望今日之握有政權者勿徒倚軍人以自重勿再専事調停置公是公非於不問勿一味使用巧滑之手段謂全國之人可欺 
我希望今日社會之有力分子勿再信一黨一派之游說不加以精密之思考力而輕用其感情勿以一身一家之利益而不計及於國家之危害勿以個人之利益而不顧及於團體之信有 
我希望今日之國民勿以寳貴之名譽爲金錢所犧牲勿以純潔之良以爲金錢所奴隷勿貪目前之小利一迷不悟致陷於萬劫不復之地位 
道德叢話 
[成功人和失敗人的比較（續）] [  沈有乾]  
　　你自己想想怎樣 
八十一失敗的人用没用的人成功的人訓練他的部下使他們心地忠實技藝精良 
八十二失敗的人動作不經濟空費精力成功的人一切佈置得當節省動作 
八十三失敗的人没有經濟的計畫成功的人總用最箪單的方法 
八十四失敗的人用高貴的人工做容易的工作成功的人把容易的工作有便宜的人工做或者用機器做 
八十五失敗的人費了時候做小事情成功的人把小事給他的部下做 
八十六失敗的人做一件事没有一定的方法成功的人做一件事只用一個最經濟的方法 
八十七失敗的人工作没有記錄查攷成功的人把他工作質量最好的成績登錄起來八十八失敗的人不留心他的對手成功的人留心觀察他的對手自己總要比他們好八十九失敗的人不和他的同事商量成功的人非但請敎他寺位較高的同事就是地位較低的也去請敎他 
九十失敗的人不入增加能率的組織成功的人做這種組織的會員並且入他同業的専門團體（按中國尚無所謂增加能率的組織） 
（以上關於組織的）（未完）（不受酬） 
[西方格言（五）] [  謝介子選譯]  
　　忍耐爲療憂之良藥 
席勒斯（PubliusSyrus） 
游歷家當取他國之長補己國之短 
名諺 
荒職斯爲罪過 
莎士比亞（Shakespeare） 
世界之公理恒一致 
名諺 
大勇之人恒與其命運之惡潮戰 
愛狄生（Addison） 
一得自封者不復有進步 
名諺 
有世界之價值者厥惟活潑之元氣 
伊慕深（Emerson） 
愼始則事己成其半 
名諺 
德性爲最堅之甲 
毛渚（Motts） 
勤勞爲快樂之原則 
名諺 
　　附註西方格言（四）末條（見）字誤排爲（觸）字特此更正 
商業叢話 
[廣告常識（續）] [  禹君]  
　　廣告之種類及作用旣如上述惟廣告之如何構造文字之用何體裁俱宜明蟟否則徒事仿效不知用意則未有不失其效力者兹再分述於後 
一廣告之構造 
廣告之構造　關緊要苟得其法即可令人觸目即知一覧無餘不得其法雖有極精妙之文字亦無如人之不看何構造之法各舉之有二 
（甲）廣告文文體之構造亦須視商業之性質與需用者之心理而定譬如貨品用於鄕野者民白話體爲宜用於學界商界者以文言體爲宜他如用於西洋者以英又爲宜用於東洋者以日文爲宜又如銀行廣告當詞嚴義正烟酒廣告當詼諧雜出各視其商業之性質而異皆未可一例也 
（乙）廣告題廣告之又雖巳盡善盡美若不標舉題目則閱者巳失其第一層之興味多不肯畢讀即讀之亦有不得要領者故廣告題實視廣告文爲尤難作者宜將全文之主點所在慨括包舉使閱者一見即知爲妙惟亦有不同者如有名之店則舉店名爲題如張小泉陸稿薦等是有名之貨則舉貨名爲題如六零六自來血　是餘類推 
　　二廣告之體裁 
廣告之體裁千形萬態各各不同構造廣告者當翻陳出新另立花樣以人所未見者爲宜若竟如作文然據事直書毫無趣味則人又何不讀筆記論說而必讀此無味之廣告哉是又不可不知者兹將廣告之體裁分舉於左 
（甲）問答體將廣告意思從二人口中問答而出但先宜將閒話漸漸引起極盡其曲折委婉之妙若竟一語破的開口便說欲買何物則閱者必反目而走矣至問答之法以問者爲客答者爲主先將問者冩得確有理由答者似難詞勝（最合閱者心理）而後漸漸駁之則問者似疑信參半矣最後再曉以利益示以證據必使問者死心塌地情願購買而止（三國志舌戰羣英冩張昭何等有理閱者幾爲孔明擔憂此種筆墨可以取法） 
（乙）小說體將廣告從小說中隠約表出其文意以含蓄爲上直率爲忌如以國貨爲號召者則叙美人之主持公道痛斥外貨發爲憂時救國之言如以裝飾品爲主意者則寫一中姿女郎蓬頭垢面一經粉飾便成天仙化人便閱者生艶羡之心如心醫藥爲主意者可寫一困苦呻吟之病人幾瀕於死後延某醫用某藥而得以生全文中宜多加點綴務極春其綿芬芳之致使人於不知不覺中得其廣告之意 
（丙）歌謠體將廣告文作成山歌小曲使閱者口歌其詞心知其意此種廣告最易受人歡迎但措詞亦宜輕巧音韻尤宜和諧不可太深奥不可太冗長惟正當商業不可用此種廣告恐有損聲譽無補實際也 
（丁）聯語體將廣告意思製成謎語使人猜測或撰作聯語使人屬對均易惹人注意耐人尋索而廣告之意卽於無形中逹之矣但須有相當之報酬以作獎勵則合選者固以得獎爲榮而樂於傳佈即不合者亦思過半矣當揭曉之時觀者尤衆一有佳句必爭相傳誦是非但有直接廣告之益且得間接廣告之效矣 
 
 
 

Page 18

 
 
（戊）猜疑體將廣告之主點如貨品之有何好處有何利益提綱挈領舉一二大字爲題令人撲索迷離莫明所以再於題下略註數語以明之如英美烟公司之翠鳥牌香烟於廣告上大書一烤字下註云君識此字矣君己知其作何解矣而閱者仍莫知其　再視之則下有小註云因其烟係用烤法製成人爲恍然於意之所在而廣告之精神則深入人腦海中矣餘類推 
（己）驚惶體廣告或有不足以動人注意者則用驚惶體以張大其詞使人有觸目驚心之感其法全在標題數字想得妥善但亦須與廣告之全文相呼應譬如發售時疫藥品則題語大書殺人二字下註染時疫而死者如何慘酷如何猛烈或用救命二字下註病者宜用何藥即可保全等文字人當遙見之時未有不驚惶失色幾疑眞有殺人案危急事發生近前觀之則廣告作用也然細思之亦確有理由未可厚非也 
以上所舉尚未迨十之二三其他如滑稽體詼諧體演說體等無不各出其意各臻其妙雖體例互異而要以實收廣告之效力爲指師構造廣告者不必拘執成例但能神而明之變而通之便可出奇制勝以與此商戰潮流相衝擊排盪而有餘矣甚望吾工商各界注意及之也至於繪畫廣告種類繁多而用意與文字無甚差别故不備述閱者諒之（完）（甲種酬） 
衛生叢話 
[蠅類害人之一例] [  鳳賓]  
　　家蠅又名蒼蠅能傳疾病傷寒痢疾與霍亂三種病症大半由家蠅散布病原而來蠅足傳播污穢己屬可怖若蠅之全體入於人身則爲崇必尤劇 
近日有友人周先生某某寓於上海派克路某里中忽患痢疾日下三十餘遍幾瀕於危一日視察其遺下之物於血液黏液之中發見蜖蟲三條蒼蠅一隻蠅之翼己失去其一懸想此蠅必因嘬食墮入羹湯周君未之察見而誤吞之即釀成危險之痢疾誠不可不防也 
余前日午刻往蘇州河畔之某大學見其食室之窗户均製成紗夾即於玻璃窗外另設紗窗一扇門外亦如之余到校時適值庖丁將飯菜排列桌上凡執卜厨司之役者均守在紗門之旁恐有閑人　　其扃引蠅入室也全間飯廳宛如大碧紗橱惟此紗係鐵絲製成其狀巳陳舊蓋某校用此久矣 
歐軍防敵用鐵絲網吾人禦蠅宜如防敵也 
消夏談 
[學生的消夏計劃] [  張問渠]  
學校放暑假大槪總有四五十日交景這許多日子中間修養進益的學生雖然亦有但是糊塗過去的實居多數最腐敗的不是聚親友天天賭博即時常到得惡濁的游戲場去閒逛做這種事情的人不但耗去很寳貴的光陰學問上身體上没有益處可得反而把思想和人格一日墮落一日這一層吾們做學生的斷斷不可以犯着呢我也是一個學生覺得這個長時期的假日是一個很好的機會給吾們社會智識和學術研究今且把我所想到的幾個消夏計劃貢獻于學界諸君 
短時期的社會服務　歐美大學的學生到了署假時候或去各處游歷或謀社會服務讀文科商科的卽去謀文牘會計或速記的位置讀工科理科的去謀工廠實習這種行動就可使在學生時代的人得到些社會智識和經驗吾們中國雖則公司工廠不多程度高的學生在假期裏亦很可去尋這種事業來做 
組織學術研究會　學術研究會有的學校有永久設立的各種研究會但是在假期裏往往因人數分散的緣故不能成立我以爲這種學會不限於同校的學友或人數的多少在假期裏能聚幾個同志謀在一處天天聚會共同研究學術也即是研究會了這個辦法比較獨自研究多幾倍興味和益處呢 
倡立義務學校或演講團　議務學校演講團等名目在吾中國看起來似乎因爲國勢衰弱受人欺侮的緣故才想設立其實這層道理不對這兩種事業是灌輸一種普通智　和世界消息給貧苦無力的子弟或工人所以無論國勢的强弱這事都可行的不過對於吾們現在的中國這件事情尤加緊要些罷了學生是國中的優秀分子程度比較的高暑假二月光景能得廣設義務學校和演講圑傳佈智識使一般人得益那是得有功社會的舉動了如果經濟方面能得商界的補助供給校中一切開支這事益加容易進行哩上說的幾個計劃是　戲於中等以上的學生至於小學生假期裏應做的事情可到補習學校去補功課的不足或做别的有益事情吾們做這幾種計劃以外求體育上的發展可以練習游泳術或其他合於衛生的運動（乙種酬） 
小說 
[商業小說範商人（三三）] [  佈]  
山爾格聽了嘉德一番奇怪的話心中兀是猜疑着接着便道這事我可一百二十個不明白究竟是怎麽一回事嘉德搖頭道我還不能說明是甚麽事你等着明天近在眼前我再來　你好了市長湯德往來踱着握着拳說道紅馬鎭破産的話是萬萬不確的我　他的情形正在一天發逹一天不想我們一向信服的大音報主筆却這地没有眼光連這個也不倒麽唉我灰心極了這幾個月來守着戒酒的戒又何苦來從今天起我仍要喝酒去不論甚麽啤酒麥酒白蘭地酒威士忌酒都要喝他一個暢快澆我滿腔子的煩惱說着不住的咽了幾口饞唾臉色很是陰沈眞像有萬種傷心的樣子嘉德也不說甚麽就向兩人告别了自回報館去山爾格和湯德眼送着他都在那裏咄咄稱怪想他多分是爲了仇人到來神經亂了因此上說話没了倫次模樣兒也攺變咧嘉德回到報館先去唯了瞧嘉和便入到編輯室中呆坐着一動都不動華苟惠和等有事來問他他總把極短的話回答又像很不耐煩似的不過到了嘉和床邊便勉强裝着笑容又竭力使嘉和忘却前回所說的話時光去得快轉眼己入夜了九點鐘時嘉德忽的離了報館往小桃礦去他原知道礦口有人守着的但他决意要逃過了這一關進礦中去查看那個礦并這小桃礦的礦井是一條坑道從一片斜坡上通到山脚嘉德旣近了礦忙伏在地上向着礦口蛇行過去手脚都分外留意不做出一些聲音來他抬眼向前　時見那守礦的掮着一枝槍在礦口往來踱步他忙在一塊大石後邊躱住了想要使那人離開幾秒　就能捉空兒溜進礦去至於怎樣出來　去了再設法也不遲若是處處防着然險可就縛手縛脚一件事都不能做咧他正想着猛聽得有人聲近來又聽得守礦人呼叱停步的聲音彼此交談了幾句不知道　甚麽話嘉德抬頭望時却見兩個人己進礦去了聽他們說話的聲音分明一個是小桃礦的主人羅品生一個是静報館的工頭大衛 
 
 
