# 1926 - 106 - 4919087

 

Page 1

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *   
 
 

Page 2

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *   
 
 

Page 3

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *   
 
 

Page 4

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *時評 
　　 
[欵之問題（冷）]  
　　今日紛亂中之北京人每謂恐因權利而爭其實權利之爭今尙不暇及今所急急者欵之問題耳王士珍云無論如何欵是籌不到的其畏籌欵而不願受人推戴一也並畏籌欵而不願再任治安會二也王懷慶云四郊兵多不敢任警備職其畏籌欵以供給養三也奉直聯軍將領之協議云各軍各自供應不向治安會索欵知人之畏籌欵而自解釋四也商會等之急商議各方首領所急急聲明者皆爲某票之若何兌現若何整備是亦一種畏籌欵與解釋也五也由此五者察之今日之北京别無其他難題最難者籌欵問題耳 
　　雖然豈但今日自今以後節節關鍵所難者無一非此籌欵問題 
本館要電 
[京師治安與奉張魯票券]  
　　北京昨張宗昌李景林張學良與靳雲鶚軍代表商定七項（一）組吳奉直魯聯軍總執法處總稽查處總理京城内外軍紀（二）各軍給養各軍自給不許向治安會及機關索取（三）紀律不整之新兵及降兵與改編隊伍及俄兵調往廊房（四）山東軍用票已令省銀行長於二十三日午後兩點與商銀會商切實辦法（五）電山東銀行滙二十萬爲軍用票兌換并電山東運大批帳篷來京使軍隊不住民房（六）派員迎吳北上（七）撥兩列車交商會供運糧煤來京用誰扣此車立卽槍斃議畢卽將情形通知王士珍等請治安會再延期（二十三日下午一鐘） 
　　北京今日鎭威系張李等商軍用票省庘券問題張謂軍用票共八百萬元魯津照用有行市至省庫券雖定百萬但孫岳亦發出一批故數目待查（二十三日下午八鐘） 
　　北京張作霖覆王士珍電奉票如需照市價兌現卽派官銀號邊業銀行設兌現所無論多寡立兌倘用以到奉購糧請知照商會來奉購運所需車輛亦必代爲籌備以利民食至山東軍用票直隷流通券張督辦等並未與敝處籌商想該省等自有辦法請就近與效坤等籌商可也王卽派師景雲與張宗昌李景林接洽雖决定崇關擔保乃數目尙待調查又崇關收入甚微（二十三日下午一鐘） 
　　北京王士珍等定漾（二）（十）（三）夜在外交大摟宴張宗昌李景林張學良田維勤楊淸臣褚玉璞胡維德以房主資格亦參加又漾（二）（十）（三）夜商會請張李約王士珍等陪商軍用票省庫劵問題（二十三日下午一鐘） 
　　北京今午外交大樓王士珍趙爾巽胡維德等宴張學良張宗昌李景林王懷慶褚玉璞王琦王翰鳴李壽金李藻麟潘毅徐源泉秦毅等僅寒暄語（二十三日下午八鐘） 
　　北京治安會撤銷期滿宣言仍舊維持現狀王士珍云如今明軍用票省庫劵仍無辦法本會仍卽取消（二十三日下午一鐘） 
　　北京昨日旁晚鎭威軍稽查見觀音寺兩兵分金戒指問來源不答卽就地槍斃（二十三日下午一鐘） 
　　北京漾（二十三）直魯聯軍總指揮徐源泉布告禁止招兵如有手執小旗分途招募即按軍法從事（二十三日下午八鐘） 
　　北京昨夕起奉軍第三十四旅爲守衛各城門（二十三日下午八鐘） 
[王士珍之表示]  
　　北京今日王士珍趙爾巽告王懷慶速催齊燮元靳雲鶚來京與張宗昌李景林接洽軍事政治問題王允卽拍電昨有人探王士珍口氣謂各方將擁戴聘老王拱手曰連治安會事都辦不了幸勿發此言某謂各方硬戴將脫不了王曰予第一聲明如有人擁戴我卽直截了當曰予是無法籌軍餉的幸勿自誤主意似堅决故聯軍昨有提及黎者（二十三日下午八鐘） 
[王懷慶尙未就警衛司令職]  
　　北京王懷慶養（二）（十）（二）覆李景林張宗昌張學良褚玉璞電云馬（二）（十）（一）酉電敬悉京師秩序紊亂軍隊複雜重承顧慮具徵關懷京師安危至佩前雨玉兩帥迭電不許一兵一卒入城承示軍隊複雜想係軍事上有不得已之情形尙未能卽遵雨帥電示辦理弟之所以遲未卽行者亦正因此特先奉覆敬求指示（二十三日下午一鐘） 
　　北京王懷慶語李景林曰本人暫以公民資格來京與諸將諸老諸會接洽尙談不及就警衛總司令職王住東四七條自宅聞米振標之毅軍三旅已撥王調遣（二十三日） 
　　天津鄂吳請王懷慶任京師警備司令奉張已同意吳電津請聯軍將領速駕王派聶憲藩薛之珩晉京與王士珍接洽潘復楊度遲雲鵬養晚晉京譚慶霖曲同豐養早晉京（二十三日下午五鐘） 
　　漢口吳電促王懷慶即日入京維治安（二十三日下午五鐘） 
 
 

Page 5

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *本館要電二 
[南口之戰訊]  
　　天津外報載奉聯軍馬（二）（十）（一）晚與石友三軍隊在南口迤南三十里相遇當卽開始戰鬭奉聯方面以白俄騎兵及鐵甲列車爲前鋒向石部猛烈衝擊石部不支紛紛向西北敗退奉聯軍養（二）（十）（二）晨進佔南口車站（二十三日下午五鐘） 
　　天津奉軍箇（二十一）佔領昌平方振武部退新莊鄭金聲養（二十二）派隊往援向南口撤退（二十三日下午五鐘） 
[張吳之入京消息]  
　　天津褚玉璞養（二十二）夜返津李景林衛隊旅養晉京駐萬牲園奉張定養（二十二）起程在津各要人漾（二十三）開專車赴榆關歡迎（二十三日） 
　　天津聞吳佩孚與張電商交換條件吳主推王士珍爲大元帥張主靳雲鵬組閣（二十三日下午五鐘） 
　　漢口吳尙無北上消息惟派參贊李炳之號晚赴京視察前方布置（二十一日） 
[曹張吳將爲討赤正副元帥]  
　　李景林爲攻南口總司令 
　　北京奉直將領擬戴曹錕爲討赤大元帥張作霖吳佩孚副（二十三日） 
　　北京昨夜張學良張宗昌李景林及張宗昌參謀長李藻麟到延慶樓見曹錕曹云本人灰心政治今後不再與聞並對馮玉祥欺騙往事談甚久（二十三日下午八鐘） 
　　北京鎭威軍及聯軍公推李景林爲攻擊南口總司令（二十三日下午九鐘） 
　　北京昨夜張宗昌等在自宅飲酒消遣甚熱閙宴畢以京師四郊駐兵太多應速分配其任務卽電商吳軍出聯合軍五萬會攻南口並電張吳轉閻速佔豐鎭（二十三日） 
[兩張到京後之行動]  
　　北京今日張學良往北苑黃寺檢閱奉軍二十七旅及四十六旅（二十三日下午八鐘） 
　　北京張宗昌語人魯軍共有槍八萬枝機槍四百枝迫擊砲二百餘門上次馬廠一役第五師孫宗先稍挫孫受微傷及俄兵司令陣亡現在尙有俄兵二千餘人打前敵隨時有俄人補充俄兵每人月餉二十元軍官餉倍華軍官哈埠有安敏孝代招俄兵補充（二十三日下午八鐘） 
　　北京張學良今日訪日使談甚久張謂三數日即回津王翰鳴擬訪使團請外部先容（二十三日下午八鐘） 
[京津間之直系人物]  
　　北京今日直系到者有王懷慶聶憲藩張德勳王用中張汝桐遲雲鵬張膺芳等（二十三日下午八鐘） 
　　天津靳雲鵬在津連日甚形活動養日乘專車赴保此間盛傳靳氏組閣什有八九可能實現梁士詒昨由滬抵津寓法界四號路本宅亦思乘機活動（二十三日） 
[天津雜訊]  
　　天津唐之道在豐台被捕說未確實 
　　天津鎭威軍第八軍長萬福麟養日由灤來津聞即晋京與兩張有所接洽 
　　天津段祺瑞在日界本宅對於謁客除安福系外無論何方要人及新聞記者槪不接見（二十三日下午五鐘） 
　　天津聯軍議定津埠警界區域（一）憲兵營擔任宜興至北倉（二）騎兵營擔任特别區（三）第八十二團擔任大直沽（四）胡毓坤旅及衛隊獨立團擔任楊柳靑（五）省署衛隊擔任東南兩區（二十三日下午五鐘） 
[國會有復活希望]  
　　北京津電·高吳等仍主護憲蓋可免賄選全案處分且可迎合議員爲二次大選餘地但此非漢吳志吳遲遲北上以此京中國會復活呼聲甚高謂吳張已同意其實尙待證明（二十三日下午九鐘） 
　　北京吳景濓電京速預備招待兩院議員復任（二十三日下午九鐘） 
　　漢口吳號（二十）宴餞議員到百餘人吳演說國會頻年受政府蹂躪致失監督政府效能政府遂得以毁法賣國茲幸大盜已去諸公可以恢復職責共謀救國一俟國是大定不妨遠引高蹈以示有苦共喫成功不居之意吳景濂致合謂國會遭一次解散政治即增一次罪惡如袁帝制自爲段參戰借欵金佛郎案皆在國會解散後悍然爲之可見國家一無國會政治即陷入危機今茲北上並非貪戀權利將踐前言解决政治糾紛依法解散云云（二十一日下午七鐘） 
[漢口雜訊]  
　　漢口京電段號（二十）晨八時秘密偕日人乘汽車經齊化門赴津臨行時並發出下野號電總部號（二十）晚接勞之常哿（二十）電頃據報告吳自堂號（二十）晨偕段入交民巷馬（二十一）午由水關出城乘火車赴津（二十二日下午七鐘） 
　　漢口保電靳定有（二十五）赴津與張學良李景林張宗昌協商善後並令所部速向南口以北壓迫留京郊外步隊不准入城京中治安由王士珍以保安會名義暫維現狀傳王懷慶定養入京（二十二日） 
　　漢口吳令軍官團分三部先期北上一部赴津一部赴保一部赴洛（二十二日） 
各社要電 
　　東方社二十二日天津電傳說吳佩孚之代表張志潭已來津其携來之妥協案如左對於一切問題一切利益奉直雙方有平等之發言權即以此爲根本方針至收拾政局之具體案將以前之新舊國會皆作爲無效依據約法召集新國會選出正式總統至於過渡時期之辦法則擬推王士珍爲大元帥而於其下置顔惠慶内閣又以顔惠慶之攝政内閣暫行維持政局閣員奉直均分至地盤之分配則直魯兩省爲直魯軍之勢力範甲熱河爲奉軍勢力範圍豫陜甘三省察哈爾及綏遠爲吳佩孚軍之勢力範圍 
　　東方社二十三日奉天電本日葉恭綽語東方通信社記者云張吳間協調之具體案將由不日來奉天之張志潭携來奉天聞擬先行解决大總統問題然後再决定地盤問題余此次絕對不入關將出洋游歷加拉罕大使之更迭遲早終將成爲事實 
　　路透社二十三日北京電吳佩孚所任警備司令王懷慶今晨由津抵此率豫兵三旅王入城時此兵開往南苑昨夜聯軍各將領往謁曹錕會談片刻王士珍趙爾巽今午在外交部宴待張學良李景林張宗昌宴畢張學良在黃寺附近校閱奉軍 
　　路透社二十二日北京電吳佩孚今日復電致治安會主任王懷慶爲警備司令但此席已爲張宗昌所派王翰鳴所占 
　　國聞社二十三日北京電張學良李景林等入京後謁王士珍問王懷慶何不來王答因公等無表示不便來張等即電促駕王懷慶得電後即於昨晚行今晨九時到京告示等早已印就即日就職 
　　路透社二十三日北京電王懷慶尙未就職惟已與李景林加入治安會今日該會接保定齊燮元來電促請繼續辦公 
　　東方社二十三日北京電吳佩孚推爲京畿警備總司令之王懷慶於二十三日晨九時入京王氏似暫將不就職其舊部已入西苑 
　　東方社二十三日北京電王懷慶於本日入京先是奉天方面任命王觀銘爲京畿警備總司令因此舉顯然違背「中央之事一任吳佩孚主持」之諒解故目下在天津之吳佩孚之代表張志潭即央奉天代表張景惠向張作霖提出抗議以致吳張會見之舉一時遂難以實現王懷慶現雖依吳佩孚之督促而以個人之資格入京但不就任何官職惟目下之急務在接濟糧食燃料及貨幣以救眉急而圖治安王氏更將與宣言對國民軍作戰之奉聯軍將領會見 
　　路透社二十三日北京電今日治安會開會决議繼續辦公張作霖允以大批糧食運京以抒民困聞張將於日内來京 
　　路透社二十二日北京電京津糧價昂貴前京奉路局長張英華現議以値價約一千萬元之糧食運至京津及附近各縣以平糧價張學良極贊成之張英華擬邀京城紳商討論此事其計畫如下購辦託奉天商會爲之分配託北京商會及其他機關爲之由地方官監視平價出售張擬以各軍目下所占非供商用之火車運輸此項糧食以免礙及商業運輸奉天領袖切實聲明軍人决不與聞銀錢事其唯一目的乃在抑平物價 
　　東方社二十三日北京電傳說張學良張宗昌李景林等二十二日夜深更至舊總統府内延慶樓訪曹錕直談至二十三日午前三時曹錕歎馮玉祥之反覆無常望吳佩孚張作霖二人互相提携解决時局並云余於政治甚爲冷淡毫無再爲總統之意 
　　東方社二十二日北京電王士珍趙爾巽等所组織之救濟會已於二十二日成立 
　　東方社二十二日北京電治安維持會容納李景林等之希望仍續辦 
　　東方社二十二日天津電國民軍戰敗之結果内部發生内訌鹿鍾麟之急進派被逐張之江李鳴鐘等穩健派有改編鹿之軍隊與吳佩孚妥協之說奉直魯聯軍之焦慮國民軍之追擊亦因明悉此種形勢故也 
　　東方社二十二日北京電吳佩孚二十一日致電李景林張宗昌張學良等謂已命靳雲鶚與貴軍協力殲滅國民軍 
　　國聞社二十三日北京電保定將開毅軍兩旅來京任衛戍治安會暫不解散齊燮元靳雲鶚即來王士珍表示冷靜内實積極運用手段漾日大宴諸將領 
　　電通社二十二日北京電奉軍從今晚起向南口開始總攻擊張學良張宗昌李景林三人各率衛兵一千入京協商時局 
　　東方社二十二日奉天電據總司令部發表聯軍騎兵第八旅已占領沙河站裝甲車隊已逼近南口附近同時催吳佩孚促左翼各軍迅速前進 
　　東方社二十三日奉天電據總司令部發表奉軍依南口方面之總攻擊已於二十二日午後占領南口車站 
　　東方社二十二日天津電鹿鍾麟决定繼馮玉祥之後赴俄國現正向俄大使館領旅行執照 
　　東方社二十二日奉天電傳聞張作霖將於二十五日離奉天赴天津 
　　電通社二十一日哈爾濱電俄國交通次長與張作霖會見關於中東鐵道諸問題之解决有所協議 
　　東方社二十二日北京電外交總長兼代理執政胡維德已開始準備組織内閣 
　　東方社二十二日北京電國民代表會議議員二十一日通電全國力說制定根本大法除 
 
 

Page 6

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *依以眞正之民意所選出之國民代表會議以外别無妙法 
　　國聞社二十一日漢口電號（二十）吳佩孚宴議員請即日到京集會吳景濂答政局須有適當辦法後始能到京否則敢代表同人叩首以謝不敏 
　　國聞社二十一日漢口電葉開鑫部集中趙李橋孫建業部開五里牌長沙火車未到去車僅能開至羊樓司五里牌鐵路軌道有拆毁一段之說聞唐生智已决退湘南湘東湘事可不戰而定彭壽莘湘鄂邊防督辦胡念先副已證實 
　　路透社二十二日漢口電湘局突變唐生智三面被攻岳州南昨已開戰瀏湯平江亦有軍事行動主謀者爲葉開鑫等蓋由唐殺讐已者數人而起此間司令部視此爲湘省内務惟命鄂軍嚴守邊界以防廣州赤軍以助唐爲名藉端攻湘 
　　路透社二十二日廣州電稅務司裴爾今日爲携竹杖之罷工糾察隊所毆擊受傷不重今日午後照常辦公 
本飽專電 
　　北京郵政總局呈報去年國有鐵路運送郵件運費共五十六萬五千九百七十七元（二十三日下午九鐘） 
　　北京日人消息日政府决定派艦兩隻常川駐津（二十三日下午一鐘） 
　　天津停泊大沽口之渤海艦隊已全部返靑（二十三日下午五鐘） 
　　濟南養（二十二）督署副官長李文澂由津返濟謂馬（二十一）夜魯張令備車入京今日督署已接確報（二十二日下午五鐘） 
　　濟南方永昌皓（十九）電報告辦理寗濟汶上等縣會匪善後（二十二日下午二鐘） 
　　濟南日僑馬（二十一）呈請復膠路貨運 
　　濟南漁航局長高彤墀馬（二十一）在濟南畢庶澄捕解靑島（二十二日下午二鐘） 
　　濟南當局籌設淸鄉專局（二十二日） 
　　靑島省垣頒來禁令因據探報由滬赤化份子秘密來靑希圖勾結京津濟等處滋事飭嚴愼防範（二十三日下午九鐘） 
　　靑島總商會擬再將供用給養積欠欵項由商家分等捐借各商家以商業零落多觀望（二十三日下午九鐘） 
　　蚌埠漾（二十三）未刻陸軍第一師二十四旅派員朱洪貴由徐募新兵八十六名押運過蚌南下（二十三日下午四鐘） 
　　漢口吳擬派胡念先爲湘鄂邊防帮辦 
　　漢口法權委員會代表來電交通梗阻行期暫緩駐熩意總領事兼領袖領事羅西乘輪到漢參加法權調查（二十一日） 
　　漢口日海軍司令氷野號乘安宅艦赴長再由長西上經荆宜赴重慶（二十一日） 
　　漢口日本前外務大臣内田康哉自滬來電准感（二十七）到漢定艷（二十九）北上隨從有稻田龍吉博士等五人吳已令備歡迎（二十一日下午七鐘） 
　　漢口寇號（二十）晚專車返豫（二十一日） 
　　漢口鄂紳湯薌銘等號（二十）假華商總會歡迎奉代表張厚琬及寇英傑因張爲張文襄之孫與鄂紳多有舊故（二十一日） 
　　漢口鄂省組保商銀行暫定資本千萬元官商各半並决發地方公債二千萬元以官票三串五百文文換公債一元年息七釐三年抽籤還本日内可公布（二十一日） 
　　漢口路訊·武長路因岳州以上路軌拆毁多處通車僅開至羊樓司該局派工程隊開材料車一列前往修理（二十二日） 
　　廣州北江琵琶山匪巢已攻破惟烏石股匪仍猖獗奉命往剿之李團爲匪所創退韶關現英德至韶交通仍中斷　　廣州陳銘樞白崇禧皓（十九）夜抵省哿（二十）出席軍事委員會報告與湘唐接洽經過及湘局現狀（二十一日下午一鐘） 
　　香港波蘭駐日公使抵粤謁伍朝樞 
　　香港前南海縣李寳祥被監察院扣留 
　　香港一軍將領何應欽等爲中山艦案通電闢謠謂擁護國民政府始終無貳 
　　香港東江菉蘭土匪跛手忠等篠（十七）被程潛軍擊散現石龍惠州間河道復通 
　　香港海軍局籌設海軍學校（二十三日） 
　　香港政委會通過展築廣三路與寗陽路接軌每年由省庘撥欵百萬爲築路費 
　　香港何應欽漾（二十三）可抵省（二十三日） 
　　香港國民政府養（二十二）晚宴各軍長及白崇禧陳銘樞胡謙等蔣介石亦在座 
　　香港當局擬委鄭芷湘爲鹽務署長 
　　香港白鵝潭糾察隊禡（二十二）被私運魚販擊斃三名奪槍六枝（二十三日下午八鐘） 
　　香港烏石土匪張細芳部退竄湖山一帶現省韶電報修復（二十三日下午八鐘） 
　　廈門汕訊新任第一軍政治部主任鄧演達號（二十）到汕（二十三日下午十鐘） 
　　廈門蔣汪委何應欽爲潮州分軍校長方鼎英代黃埔軍校敎育長（二十三下午十鐘） 
　　廈門汕市長范其務養（二十二）附廬山丸赴廣州（二十三日下午十鐘） 
　　廈門汕招商局棧房工人二十餘以局長革二工人馬（二十一）罷工提八條件嘉禾輪自滬到不得運貨入棧該局請公安局保護始開棧（二十三日下午十鐘） 
　　廈門昨厦國民市黨部選出席全省代表大會代表左右派衝突到會代表五十三人電粤中央黨部控李覺民違法揑選結果右派勝利（二十三日下午十鐘） 
　　廈門詔安民黨删（十五）在詔城召漳南各縣代表會議决組聯鄉自治軍訂計劃十條意在禦張軍（二十三日下午十鐘） 
　　廈門報載陰曆正二月内閩南北及粤汕經廈門赴南洋者達二十五萬人 
特約路透電 
[英工黨議員之華事質問]  
　　二十二日倫敦電工黨議員華爾海今日在下院詢問英政府曾否向中國國内戰爭中任何黨商榷或締結關於該黨入北京後中國將來政治或外交之協定外部次官蘭浦生答稱無之 
[印席之回敎徒]  
　　二十二日喀爾喀特電警察與回敎徒衝突致回敎　 
徒死二人傷十三人 
　　二十二日德里電回敎敎士行政會不滿意於中央敎主選舉委員會選派代表參加世界回敎徒大會之决議故已另派敎士四人爲該會代表 
[英國預算案]  
　　二十二日倫敦電下院今日以三二八票對一三八通過經濟案第三讀工黨領袖麥克唐納爾與自由黨領袖喬治皆抨擊此案擬撥出國家保險金項下四百七十萬鎊及擬撙節敎育費之提議邱吉爾答稱政府此議甚有理由今年預算案規定敎育費較一九二四年工黨政府所規定者多二百萬鎊云 
　　二十二日倫敦電英國預算案將於四月二十六日提交下院 
　　二十二日倫敦電上星期停止出席權之工黨議員十三人今日已出席於下院因初次停職僅以一星期爲限今已期滿也 
[英礦工主潮]  
　　二十二日倫敦電礦工主張全國礦地工資百分數須求一至礦主則謂不欲减發工資但有數區因受國外競爭之影響不能不就其財力以定工資故不能討論全國一致百分數之提議雙方堅持致會議决裂首相已聲明自五月一日起停止津貼而礦主方面有自明日起在各礦穴佈告新工資之說工團總會於商諸礦工公會後已派代表往見首相請召集雙方代表以期重開談判首相允於明晨十一時請雙方代表會商 
[美議法債]  
　　二十三日巴黎電外部證實駐美法使與美國務卿已議定戰債分六十二年攤還辦法大網之消息依此辦法最初五年每年付欵爲數不多以後則逐漸增多但若德國賠欵减落則須重行考慮法國還債能力 
[德黨人不滿意於英外相撤兵議論]  
　　二十二日柏林電四月二十一日英外相在下院稱一九一九年六月美總統威爾遜法總理克勒滿沙與英國喬治所簽名之宣言内有如不足十五年時德國有好意之表示且遵行其條約義務則協約國可允早日終止佔領時期等語此爲美英法三國政府當時意思之宣言而非德政府所可有所請求之宣言渠不願下院向渠追問此事渠認時機尙未成熟云德國國民黨聞此言論大爲憤懣國民黨機關報稱洛迦諾條約之完全無效亦可由此見之云 
[美報主張批准意債合同]  
　　二十二日紐約電各報一致贊成批准意國償還美債合同蓋得可而止多索亦未必多得也 
[美募阿債]  
　　二十二日紐約電摩根公司允代阿眞廷政府募債美金二千萬元六釐起息九八發行 
[英索美各州債]  
　　二十二日倫敦電美國有若干州曾向英人借債振興實業此欵久未償還英國商會聯合會常年會議茲復提及此事主席馬琴表示意見謂今已至淸債之時旋通過馬丁提出之决議案請外交大臣張伯倫轉向美大使索取據馬丁佔計各州欠英之欵共逹美金七千五百萬元 
[立陶宛外長辭職]  
　　二十二日里加電立陶宛外長已辭職因閣員不贊成其辦理俄文中立條約之單獨談判也據外部次長稱蘇俄政府曾建議凡波羅海各國應締結擔保條約内載中立條文波羅的海各國允開談判但聲明不贊成與國際聯盟會章抵觸之任何條欵云 
[荷蘭陸軍大臣辭職]  
　　二十三日海牙電陸軍大臣羅揚氏辭職因不贊成組織國防部之故繼其任者將爲前内閣陸軍大臣蘭波尼氏 
[法總理之叙利亞和平說]  
　　二十二日巴黎電據巴黎微言報稱法總理白里安向參院外交委會說明叙利亞軍官長官郁文納與濮魯特將軍間有完全之諒解與合作不久叙利亞可望和平 
公電 
　　北京臨時治安會電張雨帥吳玉帥閻百帥曁各省區軍民長官各總司令鈞鑒合肥下野賈閣辭職中樞停頓險象環生查外交不可中斷各部案卷亦應保管現仍由胡外交總長曁各部維持現狀並保存案卷第政局一日不定諸事無人主持局勢日迫請諸公迅抒偉略早定大計國家幸甚京師臨時治安會王士珍趙爾巽等號叩 
　　北京王輪嗚電各報館均鑒本月十九日奉鎭威軍軍團長李張張韓褚會　訓令内開茲特派王輪嗚爲臨時京畿警備總司令着令即日視事等因奉此遵於即日敬謹就職竊雜京師爲首善之區觀　所繫警備一職責任綦重自　才輇蜀堪勝任惟値此政局更新秩序未定維持保護義不容辭刻下所有一切設施除就近秉承鎭威軍各軍團長訓示辦理外尙祈時賜規箴俾有遵循不勝盼禱直魯聯軍第二路副指揮陸軍第十一軍軍長京師臨時警備總司令王翰嗚叩號印 
　　岳州葉開鑫等電各報館均鑒吾湘不幸適當南北用兵之要衝改革以來血滿潇湘骨盈山岳靡有寗日炎帥苦心斡旋締造省憲爲湘人减戰禍爲大局籲和平口役終乃獲息不意整理政治之令初下而鬩墻叛主之禍已滋去冬炎帥召集統一財政會議各軍翊助協同唐逆生智獨反抗摒拒提欵委員把持湘南財政猶復設辭强索鉅欵舉兵威逼甘犯不韙暗遣武士潛隨炎帥希圖剌弑炎帥不妨釀成内訌貽禍吾民毅然以政炳讓之反噬之人並諄諄勸誡各師旅推誠擁戴蓋含詬認痛以冀於吾民有濟乃自該逆竊位亂徒蠢動暴行時聞聚搗日領館槍擊沅江丸無故拘禁軍官集會宣言共産岳州之事寳慶之事湘鄉之事節節與共患難同生死之友軍無端尋釁並於有日通電揑造黑白盡以其已身所犯之罪厚誣同僚開鑫久倦戎行本已决心追隨炎帥把臂入林無奈該逆緊逼求戰將士心寒眥裂莫能忍受察其平生行事昔日盤踞湘南私加賦稅獨佔水口山礦利私用省道工欵父子兄弟各據要津密友至親悉操稅政今日稱兵背叛亦復起於壟斷財權而終於勾結赤黨招致蘇俄設任狼呑處噬民何以堪叛首亂渠義無可赦苟不及時殄滅勢將滋蔓難圖開鑫等雖欲潔身自退何忍坐視淪胥爰整師徒誓殲此賊枕戈布臆惟邦人君子諒察之葉開金·蔣鋤歐·鄒鵬振·劉雪軒·姚繼虞·陸學文·倪大麟·尹甫麟·李秉煌·陳繡豸·林拔萃·李毓英·張少卿·劉建屏·王堉·田明光·劉心璟·李熙瑞·王仡·劉克家·朱宗聖·趙而信·魏雲同叩效印 
　　安徽鳳台旅寗同鄉會電申報曁旅外各同鄉及全國父老均鑒本縣知事寗繼光蒙蔽上官强賣焦崗湖學田從中取利勒令佃户繳價不遂竟派兵拘人釀成罷市罷工罷課風潮詎彼凶頑毫不梭改復四出逮捕市民代表全縣騷然暗無天日哭訴無門伏乞各界速起援助以伸公理安徽鳳台旅寗同鄉會叩 
國内要聞 
[馮玉祥並未赴俄說]  
 
 

Page 7

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *國内要聞二 
[已成過去之國直國奉妥協說]  
　　皆出馮方宣傳實際上並未接近 
　　奉天通信近日國民軍方面竭力製造空氣在奉方則宣傳吳國妥協在吳方則宣傳奉國妥協並僞造吳國往還電報及雙方協定之條件言之鑿鑿奉方雖信吳佩孚不至如此反復而暗幕中要不能不作相當之準備故二三日前有暗向山海關集中軍隊之舉商民因此極形恐慌金融亦因此吃緊吳佩孚所派常川駐奉之代表何恩溥氏覩此情形深爲不安乃密向吳氏左右去電探詢是否與馮已經妥協嗣接復電始知全屬子虚乃向奉方要人極力辯白謂當此吳馮妥協空氣濃厚之中我人本不願斤斤置辯惟本人負有吳將軍重大之使命來居此間對於此種較有利害之風謠自不能不一一證明其虚僞好在馮系詭謀有此一電（原電錄後）均可揭穿更不必再爲剖解須知此輩尙造有張馮妥協之說熒惑天下之耳曰並欲有以熒惑玉帥眞可謂陰謀大家者矣因出示電文一紙乃齊燮元張志潭由上海致何之魚電原文云「張馮妥協吳馮妥協兩種讕言此間亦均有所聞而馮方連日派來之代表亦實甚多並有議員多人爲之奔走以完全服從爲條件要求罷戰且託詞雨帥已允寬容爲要挾之地玉帥知其狡詐對於來者已嚴詞拒絕此輩以挑撥爲慣技恐又藉此造謠特電馳聞乞注意防範如見孔希伯（即孔昭炎）亦望告之燮元志潭魚」吳國妥協說經此一番解釋人心少爲安靜嗣吳佩孚又派趙周人孫昭炎來奉向張詳細剖白張始深信不疑且因吳除馮之心顚撲不破與奉提携之志始終一致心大快慰現正與吳派各代表磋商大局善後方策不日或當有具體之表决也至張馮妥協說雖亦由國民軍之揚播而在實際上亦確有原因蓋張之江近日屢次派員赴津向張宗昌張學良求和因兩張堅持國民軍退出北京之條件不肯稍讓以致未能妥協茲將關於此事往來之電報探錄於後以明此中眞相（一）張學良張宗昌由天津來電云特急盛京大帥鈞鑒頃張之江代表郭殿城符德貴來津投謁議和據云張素主和緩且刻下馮已與張分立是以亟願和平解决等語查其來意殊極懇切良等當答以一切方針悉聽雨帥與玉帥主持遵辦未敢擅行定奪云云謹特電上陳即乞訓示祇遵學良宗昌同叩庚子印（二）奉張復電云天津張督辦效坤弟張軍團長學良庚子電悉對張之江來使立言甚妥我方對張個人無惡感惟赤軍盤據京師負嵎抵抗殊非謀和誠意此時欲謀解决自應由彼澈底覺悟速將國民軍移駐一定地點聽候改編一視同仁决不歧視若徒託空言呼號奔走於事何濟再來可轉告之上將軍庚（四月十一日） 
[李景林與奉方齟齬之眞相（卿夫）]  
　　天津通信近日津埠英日文報紙多載李景林與奉方决裂事大意謂十二日軍事會議李主張聯吳（佩孚）孫（傳芳）共制國段張學良主張聯段吳共制孫國兩方意見衝突張拍案叫駡李懼逃席求日領事派兵保護日領拒絕張令褚玉璞照會日領要求引渡李景林日領亦拒絕云云據愚所聞李張齟齬則有之决裂實無其事然奉魯兩方不信任李氏之痕迹至今日愈爲顯著茲述如下（一）遠因郭松齡倒戈李實與謀繼因老母在奉故不敢公然助郭表示中立迨郭敗亡奉張恨之刺骨繼經許蘭洲張景惠等之疏通始歸無事國民軍攻天津李向奉天請餉請械奉張均靳而不與時張宗昌與李有唇齒關係代向奉方求情始稍稍接濟厥後李氏兵敗投魯而不投奉即係此故李軍退魯殘部不足兩萬人陸續收容招募增至三萬六七千人去年歲暮返戈與國民軍戰一進一退相持三十餘日一切餉械子彈悉由張宗昌供給當時李軍受創甚鉅幾失戰鬭力張乃傾全魯兵力爲後援然衝鋒陷陣固仍李軍當前旣克天津李軍剩餘不足萬人斯時奉方及張均恃功而驕思攫直省地盤爲已有李因力不敵人遂致屈伏（二）近因李於去年兵敗離津時向某外國銀行存欵六百萬元原冀留作捲土地重來時辦理軍事善後之用今見魯奉兩方皆有喧賓奪主之意遂不願提用存欵而軍隊所用直省流通券及山東軍用票不能行使商家罷市七日張氏不慊李氏之心時露言表某日魯軍各中上級軍官結隊見李謂商家罷市軍用票不能行使士兵均將餓死李曰我發的流通券亦是不能行使祗好慢慢想法子各軍官又往謁張訴苦並謂軍心皇皇恐有軌外行動張笑曰大家儘可隨便我怕甚麽旋有人向張密諫曰此事萬萬隨便不得李景林已將名譽弄壞魯軍不想在直省立足則已否則應當保持名譽張頗感動立召各軍官告以不日定有辦法對於士兵須設法開導風潮遂趨平息而張啣李益甚秦皇島軍事會議後張令褚玉璞通電就任直𨽻保安總司令將李景林之督軍省長無形取銷並將李氏所委各機關重要人員次第撤換李惟忍氣呑聲招兵募卒擴允勢力時京漢道上靳雲鶚田維　已與魏益三結合魏素與李聲息相通李遂蓄意聯吳自固一面遣李鳳陽赴漢輸誠一面派人分赴奉魯將老母妻妾迎接來津凡此種種皆爲奉方所欵忌張宗昌一再請李赴前線督戰李均稱病不往而李部在前線者亦不盡力作戰本月十二日張學良在恒記德軍衣莊召開軍事會議李景林張宗昌均列席張主張聯段吳共制國孫李主張聯吳孫共制國段兩方意見衝突會議遂無結果李回寓後心頗不安請日領事派兵保護住宅日領謂君以平民資格居於日本領界内生命財産十分安全無須派兵保護未幾張亦派員謁日領謂今欲請貴領事引渡一要人未知能否辦到日領謂本租界内除日本官吏外皆係平民並無要人這些平民均受日本法律保護若無犯法情事决不能引渡但張欲引渡一要人是否係李則不可知然經外報烘雲托月過甚其辭之揭載軍心頗受激剌李自十二日後即埋頭日界明石街本宅中不出租界一步張學良張宗昌爲解釋誤會起見於昨晚七時移樽就敎訪李於日界私邸李亦設席欵待宴畢並將闢謠之寒（十四）電送局拍發（按該電已錄十六日本報公電欄）李張齟齬之眞相如是而已（四月十五日） 
[胡匪謀刦中東車未遂（Ｔ）]  
　　水泉站間兵匪激戰 
　　長春快信前日晚間十一時由頭道溝開往哈爾濱之大票客車滿裝搭客駛至二道溝車站忽由該站俄站長命令停止前進瞥見站臺上有武裝路警及護路軍隊百餘名荷槍實彈正備出發站之週圍架有機關槍二架站門口及大道口均有軍隊把守形勢頗爲嚴重未幾廠内駛出探道車一輛武裝軍隊紛紛登車疾駛而去知前方必係發生重大事故迨至一時許隱隱聞槍聲數十響站長室内之電話鈴時時作響繼又開出探道車一次載護路軍隊一排由李排長親自督率並將安置在站門口之機關砲一架携去直至天明時該探道車相繼回站往哈之大票客車徐徐向北駛去經往站長室詢問始悉是夜距離二道溝站十八華里發現大股胡匪擬仿前年山東臨城孫匪刦車故智事前將石塊等障碍物堆置路軌上匪衆預伏在路傍乾溝内俟由長往哈之客車行至其處車必出險鳴槍爲號肆行搶架並預令悍匪數十名易服藏械混入乘客内作爲内應詎知事不凑巧是日哈站因客貨屯積過多特開五十八次貨車一列九時五十分鐘行經該地覺車身突然震動幾至顚覆幸司機人手法敏捷將機扭住下車察看知有警訊當時不敢聲張立即將車退回後站拍電前方二道溝車站告警俄站長蘇波達夫聞警即電知第六段路警處段長梁某得訊即會同護路軍乘探道車前往堵剿匪徒見事機敗露在水泉站附近開槍拒敵初匪衆兵少匪徒恃衆進迫護路軍勢將不支幸第二次探道車趕到用機關槍婦射方將匪衆擊退路線上之障碍物命工人掃除乾凈往哈之客票車由軍隊保護於翌日下午二時許安抵哈站車上預伏之匪見事不佳預先逃去迨開車時稽查處上車偵查業已潛逃無蹤僅在客座下獲得七響手槍一枝諒係匪徒逃遁時遺下此事幸長站聞訊較早佈置週密故未演成事變否則山東抱犢崮故事將復見於長哈道上矣（四月十二日） 
[烏滿兩鐵路之大競爭]  
　　東烏聯運減稅吸收滿鐵亦減費競爭 
　　長春通信烏滿兩路威連兩港處於利害衝突地位故對於東鐵之出口運輸競爭頗烈鈎心鬥角各用其極然就現勢而論北滿幅𢄙廣闊物產豐富應較南滿爲優烏鐵路線較長且可直達歐洲内部威港自前年烏鐵大事擴充後設備頗稱週到商務亦較連港發達茲聞烏鐵近與東路協定聯運密約外近更將威埠之出口稅等一律減輕自四月一日起蘇俄委員會爲奬勵北滿貨物東行起見對於經過北滿由海參威出口之輸出商及有關聯之轉運業與金融業者應納之營業稅印花稅等一槪蠲免務使各貨物向威出口必較南滿爲有利故近來各埠運送之出口貨如豆油豆餅皮張以及各雜貨等東行者約佔十之七强南行者僅佔十之三弱此種現象於南滿頗爲不利因此滿鐵當局急起直追力謀對付辦法前日滿鐵會社在連埠特開重要會議當經議决由本年度提出建築連港特别費一千五百萬元建造第四第五第六等碼頭三座并造穩固之大貨廠二處儲油場一所更將南行各種運費減輕並督促齊昻吉敦兩路線趕緊完工蓋一則可攫取北滿一部分之運輸一則可將吉省内地物產盡數吸入滿鐵運輸掌握中而與烏鐵對抗也（四月十四日） 
[黨軍北伐聲中之贛南（錫）]  
　　楊池生有聯粤傾向 
　　汕頭通信贛粤風雲日形緊張贛南一𨺲尤關重要贛州有大庚嶺嶺南爲粤贛州爲贛南鎭守使駐節之地歷年北軍駐屯重兵於此嚴防粤省北伐曩年蔡成勳督贛時方本仁爲贛粤邊防督辦兼贛南鎭守使及十二年冬蔡成勳被逐方本仁攫得贛督即委楊池生爲贛南鎭守使贛粤邊防督辦一職已無形取消四月三日鄧如琢就江西總司令職後對粤省國民政府當然取防禦態度即發表委任楊如軒爲贛粤邊防督辦協同楊池生防守贛南今日粤省正在籌備大舉北伐贛粤間一旦發生軍事動作贛南勢必直接先受影響故今日贛南兩楊之態度如何殊足供吾人之研究也 
　　贛南之楊池生楊如軒·及去夏在廣東失敗之楊希閔同爲曩年滇軍張開儒之舊部民國十二年秋三楊追隨孫中山從桂省協同劉震寰部率師東下驅逐陳烔明沈鴻英戰功甚偉廣州旣定三楊爭雄楊池生楊如軒有聯陳烔明之嫌疑被逐離粤楊希閔遂爲粤省建國滇軍總司令楊池生楊如軒從韶關退入贛南受蔡成勳收編故兩楊與粤省黨軍旣有如許關係的歷史天然有合作的可能性况曩時與方本仁同處贛南交情甚密方之聯粤兩楊實贊成之今方雖去兩楊仍在汕頭黨軍第一軍軍長何應欽日前曾得贛州楊池生來電云「何軍長敬之兄勛鑒粤軍李黃殘部月前復竄入贛境大壩南坑一帶經飭各部隊四面兜剿該軍勢窮已於艶日完全繳械共繳步槍一千六百餘枝手槍百餘枝其官兵等均完全給資遣散此輩現已肅淸從茲贛粤兩邊獲免擾害堪以告慰并祈轉致憨忱師長爲荷弟楊池生叩虞印」觀此可以窺見贛南兩楊對粤之態度矣（四月十七日） 
 
 

Page 8

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *   
 
 

Page 9

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *國内要聞三 
[唐生智調解商學兩界衝突]  
　　商界以後毌與雪恥會爲難 
　　雪恥會毌再任意焚燬商貨 
　　五卅案大沽案相繼發生以來湘雪恥會對於經濟絕交政策再接再厲兼旬以來焚燬烟綢布洋紗等物不少於是商人方面之反動力亦因之加高如綢緞業油鹽紗業等組織商人自衛團師上年護運方法一面呈請長沙總商會轉呈政府嚴厲制止越軌行動取消雪恥會糾察隊在雪恥會方面赤極憤慨除請政府保護愛國運動外復擬組織救國義勇軍及義勇隊以與自衛圍相抗充其所極勢必至於學商界武裝相見危險曷可勝言唐爲謀調和起見特派顧問劉文島·參謀處長龔浩假座一枝香番菜館邀請雪恥會代表·與商會會長會董·與各法團領袖雪恥會到曹羽儀·曹子桓商會到王聘莘魏桂松及國民黨省黨部委員夏曦工會李秉乾農會周鼐嘏等二十餘人席間龔浩首先致詞略謂鄙人負省會戒嚴司令之責已届一年平時與各界領袖常有接洽今天邀請諸位係因省長特派劉顧問與諸位有所商榷藉以聯歡云云繼劉文島云救國不僅政府與人民須有互助精神即人民自身無論屬於何界亦應有一致及互助精神雪恥會對於商人貨物任意焚燬雖不無過激究亦爲愛國而發而商人以血本所關隨便被人截燬貨物將使人人自危亦非體恤商情之道在我個人意見愛國運動不主遏抑對於商本亦宜曲全以期雙方兼顧故主張雪恥會同人以後對於洋貨不再截燬可酌抽奢侈稅賑災並希望商界同意云云商會董魏桂松代表致答詞略謂長沙商人對於愛國運動素不後人即如去年五卅慘案發生以後長沙商界一致與各界奮起力爭並組織國貨維持部抵制外貨旋因國内軍閥互閧將愛國運動置之腦後國貨維持部亦即停止進行深用疚心商界同人對此意見有二要點（一）愛國運動是全國的不是一部分的現滬漢各地均實行推銷積貨而獨對於流入長沙之積貨提取焚燬是徒犧牲長沙商人之血本於事無益要求愛國同胞一致向外發展勿專注對内（二）不用外貨是要有自造　貲代替　　代替之　　時雖欲不　而勢不可能即如敎育用品一項現時尙多購用外貨則其他可以推想而知要求愛國同胞力從發明創造上用功如是則外貨不抵制而自抵制云云雪恥會代表曹羽儀國民黨委員夏曦相繼致詞大意係打倒帝國主義與軍閥必須各界聯絡一致不能因一部分目前困難而廢却全部工作云云最後復由劉文島發言要求雙方取互助主議請長沙總商會通知各縣商會以後毌與雪恥會爲難同時長沙雪恥會通知各縣雪恥會毌再任意焚燬商貨云云雙方均表滿意盡歡而散惟聞商界對於外貨抽取奢侈稅助賑一層須開商界全體大會始能解决（四月十八日） 
[王樹翰續假中之政潮（Ｋ）]  
　　依蘭道尹向奉方攻訏王氏 
　　吉林通信自代理省長王樹翰丁憂給假後本省重要政務槪行停頓僅日常例行公牘由政務廳長鄭頣署名畫諾藉以維持局面在王氏辭職之初政局即入不安狀態比經奉張慰留給假兩月治喪遂致擱淺邇來則更沉悶無聞月前財政廳長榮厚奉召赴奉奉張以榮長於理財擬調任奉天財政廳長兼代省長承王永江之乏特面徵同意榮固辭不就乃以莫德惠接任莫爲吉林人前以拒絕賄選見重奉張此次畀以重任爲酬昔日之庸而以吉人長奉亦即表示三省爲一家融洽内部也榮厚旣辭奉長不就即於莫氏發表之後遄返吉垣外間以其滯奉半月之久遂有奉張已准王樹翰辭以榮調升之說東報且大載特載謂與莫氏同時發表詢之省署方面則云絕無其事想因王氏喪畢假滿再度請辭而榮適於此時留奉多日一般神經過敏者遂有此揣測也惟榮厚繼王雖非事實而王之辭意確甚堅决期滿是否銷假尙未可必據聞王之所以毅然求去者固由於家庭迭遭變故灰心仕途但省議會之攻擊亦爲原因之一省議會前以榆樹縣知事譚書紳營私凟職曾兩次咨請省署撤辦乃王氏不但並未照辦反將該知事升署濱江一等縣缺議會以其袒死庇私人大不滿意致有前此彈劾之事卒無結果現在依蘭道尹羅永慶亦以道屬樺川縣知事鄭士純被控查實而王氏又將該知事升署農安二等縣缺憤而逕向奉方辭職且有王氏任用私人是非倒置政務不堪再辦之語奉張比即轉令省署查明究屬是何情形迅予聲覆以憑核辦鄭廳長以事關屬吏訏長官此風斷不可長顧羅道尹本國會議員亦以拒絕賄選之功由奉直接委署依蘭道尹與奉方關係頗深其勢又不可侮因於十一日星期之暇特赴長春與王氏妥商辦法在省方自難承認措置失當在該道尹旣經舉發豈肯輕易了事將來因此掀起極大政潮亦未可知查吉省自鮑貴卿以還師旅長之不聽調遣者固已數見不鮮尙未有以手無實力之文官而反抗上司者今羅永慶竟以道尹而攻訐省長誠開吉政界未有之先例也（四月十二日） 
[汪精衛之病况（銅駝）]  
　　銷假期尙未定 
　　廣州通信國民政府委員主席國民黨總代表軍事委員會主席政治委員會主席之汪精衛其所負任務與地位之重要偶一舉足皆可以影響粤中之軍事與政治詎經三月二十日之變後即以病假聞至今將逾一月尙未銷假據聞汪氏之病醫生斷爲肝部舊疾緣去年三月侍孫中山於北京操勞過度致有是病乃去年廖仲凱死後汪氏一身兼數要職辛苦萬分今年三月之初厥病復發汪氏即延醫療診當時醫生謂汁病之外尙有糖尿病囑善療養此時汪氏有告假之意矣嗣因籌備北伐應付時局用腦力過度後赴黃埔訓勉軍校第三期畢業生陡覺發生心病旣歸撒糖尿數次差幸當時脾胃稱健食量不减故無甚危險延衛生局長司徒朝美國醫生達保羅診視該兩醫生仍囑汪氏靜攝病體避免繁擾汪氏正思遷入法國中法韜美醫院未幾三月二十日之變發汪氏以禍變驟起處置良艱且以抱病之身尤不堪辦理紛繁軍政事務遂於其時毅然遷入醫院仍聘司徒朝達保羅二人診視且囑該醫生勿以居地洩諸僚屬以期六根淸凈直至現在外間鮮知汪氏病情蓋隨侍汪氏者僅親屬及老僕並其妻陳璧君數人即孫半此次回粤數至汪公館探詢皆不得見而政府所恃以知汪病况者乃爲政治委員會秘書曾仲鳴之轉達據曾昨向政府報告謂汪主席數日來精神已回復能坐談至三小時之久食量在初入醫院時每餐只能食麵包二十格蘭姆近則食二十五格蘭姆醫生謂肝病及糖尿病已輕减如再靜養多日便可出院惟身體稍淸　面部亦略黃每飯兼食牛肉汁及鮮奶鷄蛋等滋養品　　又汪氏　　致國民政　　書長陳樹人謂病已有起色銷假之期或在兩旬左右其意似甚關懷北伐大計也但汪氏親信則謂汪病雖漸痊好惟仍須經過相當之調護期間始完全復元故汪尙擬請假三月往游金陵西湖諸名山然爲軍政當局所阻現尙計議充分休養之方觀此可知汪病之眞相矣（四月十七日） 
[港粤復工案停頓原因]  
　　港政府不認經濟條欵 
　　東方社二十三日香港電云傳說解决罷工案之預備交涉因雙方主張相距太遠而停頓據駐在廣東之商工諸囑託代理人淸水君從香港政廳要路所探得之報告則關於右交涉香港政廳之確定方針如左香港政廳如前次所發表罷市津貼費及賠償金皆絕對不付並不許住居香港之華商向政廳借貸輕利借欵供給廣東方面充右目的之用祗預備經濟借欵供開發廣東商工業之用即作爲改正廣東之市區整備自來水電報電話及討伐土匪之經費者其數以三百萬元爲限 
[黔滇桂三省軍事要訊（毅廬）]  
　　桂省撤消援滇軍原因與范軍近狀 
　　黔省靖滇軍佔廣南後進攻阿迷 
　　近日黔桂邊境之討唐軍因交通遼遠軍事進行外閭莫明眞相據最近龍州消息桂邊之討唐定滇軍范石生部自去年失利後即退守剝隘附近范軍雖失挫然雄心尙未已經年整頓後刻已恢復元氣十之七八對於回滇久欲再圖大舉但鑒於前次之功敗埀成實緣後方接濟之困難故每欲進行又告中止加以最近桂省對於援滇軍已宣佈撤銷范軍失此後援益長慮却顧而不敢輕進故定滇軍之東入滇境於最近期内暫難實現至桂當局何以撤銷援滇軍亦自有因一則定滇軍范部現時實力尙未充足在勢頗難驟行回滇俟范軍補充實力然後予以援助尙未爲晚現在之桂省援滇軍與其空舉旂幟不如先行撤銷和緩滇當局之感情此外間傳桂滇又將携手之所由來也第二以廣西現狀計各方戰事甫定正謀庶政之興革財政上頗感困難暫時實難予范軍以充量之供給此又桂省近日不能實力援助定滇軍之一因第三桂省現在歸附廣東國民政府助粤北伐桂省現正出師湘南會同粤省國民革命軍併力援助湘唐是桂軍方有事於北進之發展爲戰略計勢不能再結怨於滇唐以貽後顧之憂此又桂省最近撤銷援滇軍之主因也定滇軍范部因桂局有以上之窒碍故暫時偃旂息鼓實亦勢所使然綜上原因最近期内滇桂邊境戰事當不至遽發實可斷定但滇唐平日歛怨於内樹敵於外雲南局面不因桂邊定滇軍之暫時蜷伏而抱樂觀蓋黔邊之靖滇軍自前月發動後現尚著著進行不過滇黔交通梗塞該地軍訊外間殊難得悉頃據法屬越南傳來消息對於黔滇軍事言之頗詳聞靖滇軍前敵指揮許部於前月二十日以後已佔領滇省廣南同時該軍第八師已據楚雄截斷唐軍西退之路唐軍現扼守鐵路一帶抗禦該軍現正調集西南部隊向阿迷宜良等處進攻滇中電報已不通靖滇軍現設法由法屬東京河内傳遞消息又昨日此間已接到河内方面遞到靖滇軍自石屏發來軍報如下「廣州國民政府各報館均鑒我靖滇討唐軍自興師以來屢敗唐逆部隊本月二十號以後又連佔廣南一帶迤西方面我軍第八師全部又在楚雄一帶固險以守使唐逆逃西不能鐵路一帶雖用多數逆軍以守但我軍大隊正由西南路抽調大隊來截宜良阿迷以斷其逃亡之路此時我軍實可投鞭斷流活俘逆賊拭目可期解滇人之倒懸救國家之危亡早知諸公之關注又因滇中電已不通茲特快郵馳聞尙希各當局各報館盡力援助爲感靖滇軍前敵總指揮許達公叩感寅印發自石屏行營」（四月十七日） 
[蕪湖快信]  
　　連日蕪埠火警一日數次河南二街二十日白晝焚燬房屋有一百七十四間之多燒死老嫗四人幼童四人女孩二人又北門桑棗張姓二十一日失愼斃一十三歲學童又馬路二街彩霞閣紙店長街永春茶葉店均相繼着火災民達八百餘人地方各界曁慈善團體均紛紛籌欵散振樂善堂並散蘆蓆一千餘張俾災民搭蓬棲身但狂風仍極猛烈全埠人心惶惶咸有戒心 
　　自陳調元委汪彭年爲安徽懇務局長一般辦墾不遂者莫不喜形於色如合興金城等各墾務公司除電汪道賀外並擬推人前往接洽期予批准開墾 
　　交涉署籌備招待調查司法委員本日電令懷寗縣知事胡菊生早爲預備如得外委員漢來皖確期應隨時電告蕪方二十一日晚何炳麟特在烟兩墩宴請蕪關正副稅務司大辦惡　　　孚各洋行大辦係爲商借寓宅爲外委下榻之所 
　　警務處長趙雲鵬前日自寗來蕪已於二十一日由蕪返省 
　　財政廳長劉同春前因餉需浩繁整頓厘金稅局以期增多收入但辦理以來成效毫無徒增商民擔負前雖通電軍餉由伊負責按月發放而迄今各旅二月份餉欵仍未領到所有各縣派解稅欵曾經迭電催解茲以四月份派欵已經届期又於昨日通電各縣知事迅即報解 
　　蕪湖地方審檢兩廳長因爭庭屋之故審廳長孫振奎頭部受傷省高等廳特派民庭長廖文洵檢察官屠振鵠於前日來蕪調查王普復授意蕪湖縣王知事會同調處 
　　徽屬各縣新茶上市蕪埠德裕茶莊等均派夥携帶大宗現欵前往收採 
　　全省質業公會爲反對所得稅二十二日下午二時在蕪埠律師公會開大會各縣會員到者四十四人議决如財政廳堅持徵收本業所得稅最後辦法一致停業抗爭並報告上年决算本年預算及建築會所等事散會後全體聚餐又當日下午蕪湖總商會曁縣署均接財廳復電謂調查各業近年營業凋敝情形爲體恤商艱起見所得稅業經通令從緩舉辦矣 
　　省立一商學校本届畢業生擬日内出發赴上海杭州等處參觀特函蕪商會轉函上海及杭州商會介紹届期予以指導（四月二十二日） 
[蘇省將設財務官吏養成所]  
　　已經政務討論會提出 
　　蘇省長署組織政務討論會於二十一日開第一次常會計會員十七人爲政務廳長財政廳長實業廳長敎育廳長警察廳長審判廳長檢察廳長警務處長金陵道尹烟酒局長沙田局長造幣廠長印花處長淸鄉總辦江寗交涉員江寗縣知事由陳省長主席提議事件爲財務官吏養成所之創設所有章程係秘書黃守孚主稿以養成專任財務行政官吏人才整理及改進本省財政筦理方法爲主旨自下午三時開會討論至五時散會此案交付審查推定審查員五人爲政務廳長曾樸·財政廳長李錫純·敎育廳長江恒源·金陵道尹徐鼎康·烟酒局長劉潛茲將此案要點分記如次（一）財務行政人員流品太雜江蘇全省縣署徵收員多係前淸糧總漕書固屬弊端百出即上級官廳所謂科長科員者亦含有前淸房吏氣習無論何項公牘悉以「援例」「查案」敷衍了事係以文書管理財務不以學術簿記管理財務（二）江蘇中學畢業學生無慮數千如非家產富厚之學生無力入專門大學則多荒廢今考試此項優秀人材入財政官吏養成所培植爲財務行政人員以整理財政（三）敎導之科目爲經濟學·財政學·本省財政歷史及現况·國内外財政史·人生地理·社會學·統計學·文書製作·表册製作·簿記·騐幣鈔·現行國省財政法規·保管及運輸·（四）所中經費預算每年二萬元由財政廳籌撥不牽涉敎育經費（五）學生定額二百人以一年半爲畢業期除招考中學及師範畢業生外凡財廳縣署人員應考及格者亦得入所肄業（六）本所畢業分别最優等優等由本省長官委任至各官署及財政機關服務辦事就職後仍須集合組織財務會以研究改進 
[杭州快信]  
　　浙省各縣小學基金上年議分甲乙丙三等辦法現因各縣辦公經費業已不分等次一律照發故由基金董事會决定取銷前議呈請敎廳備案平匀分派 
　　浙江小學基金董事會董事長范耀雯昨函敎育會以小學基金迭經會委提存中國銀行先後計十二萬元惟查核定保管分配規則之規定應存地方銀行茲再由敝會備具領函送請敎廳核明即希查照將前項存欵及息金一併准予提取 
　　杭州學生聯合會對於上海工部局增加三華董問題　 
主張以上海總商會所提出之三項辦法爲最低限度昨函杭總商會請繼起力爭 
　　章太炎現蒞杭垣擬返餘杭原籍一行夏省長今午在署邀請讌會並悉省自治法會議代表褚輔成韓寳華等定今晚設席讌章 
　　駐南星橋三師十團伍團長訓練續募新兵以資補充定於日内開赴南京分補各營連缺額已請路局備車 
　　湖商錢乃昌呈省擬在菱湖創設改良繅絲傳習怕並建灶收繭請領憑照等情昨奉批令以提倡改良土絲殊堪嘉許所請頒給憑照如果查騐相符自應照准候令財廳核辦 
　　前陸軍總長陸錦來游西湖昨午盧總司令　請讌會今（二十三）午陸附七號車離杭返滬軍民兩署派代歡送 
　　現有安徽米商販運大批食米來浙經江蘇無錫縣境被水巡扣留不放杭總商會今（二十三）午据米商報告特電孫聯帥陳省長以蘇米固當禁運凡過境之米萬不可稍有扣留庶於蘇浙兩省兼籌並顧仰請迅電該邑知事速予放行入浙無任感激 
[南京快信]  
　　聞孫有電贊成胡維德暫行攝閣維持中央現狀 
　　淮北行銷皖岸引鹽皖當局擬於每包三元正稅外再在蚌埠徵稅六角現聞北京稽核總所電淮北分所以此項六角稅洋認爲附加提出抗議必俟取銷後方發車運執照 
　　蘇省捲烟特稅總包關係敎費命脈各界反對外商承包甚烈此議已不成問題至外間所傳將改由省署委員專辦之說亦非事實 
　　總部通告凡人民確因自衛購置槍械准其呈報聽候查騐給照按淸鄉公署擬訂規則收繳照費新式五子步槍一元九響單響毛瑟各槍各五角自來得手槍二元勃郎林手槍一元舊式手槍五角獵槍仍照狩獵辦法又徐州總司令所訂檢騐槍枝規則每枝繳照費一元編號烙印費五角均應遵照辦理不得違玩 
　　蘇州警察廳長本已委李鈺林接充頃聞蘇州地方紳商紛紛電懇當局維持現任袁廳長將暫不更動 
　　淮揚道尹盧殿虎辭職以前任徐海道尹于書雲繼任即發表 
　　財廳委金猷琛赴寳山會縣放領官地釘界 
　　聯軍第四師長謝鴻勳定今（二十三）晚由滬到寗謁孫後即赴宿州防次 
　　龍潭鎭商民謝湧源張陞等呈省稱龍潭商會改選非正式商號居多請派員查明宣示無效省令實業廳查明核辦 
　　昨（二十三）日城南飲馬巷又失愼省議員劉昌威父柩在堂亦被殃及 
地方通信 
[松江]  
　　定期改選市董松江市董事閔瑞芝等業已任滿應即改選故由市議會定於二十四日在市公所開會改選惟逐鹿者頗不乏人未知鹿死誰手 
　　解訊嫌疑人犯本縣陳家行鄉三十一圖陸灣河中於本月十七日浮有無名男屍一具由保報由邱承審員往騐等情已誌十九日本報（參看是日本報）惟該屍身畔有上海地檢廳刑事輕微不起訴决定書一紙書面原告朱炳咸被告萬順生字樣該屍究係何人難能證實邱承審爲鄭重民命計特親赴地檢廳偵查茲由該廳將原告朱炳咸傳案於二十三日轉解來松以便澈訊 
[蘇州]  
　　王士珍之代表來蘇北京王士珍爲大局運動和平而派赴蘇皖贛三省接洽時局問題之代表李玉麟於昨日（二十三）由寗來蘇游覽名勝當由蘇常道尹李維源陪赴虎邱等處游覽李玉麟現擬在蘇小作勾留惟專事游覽並無何種政治問題與蘇人商榷　　巡視各屬淸鄉狀况蘇常淸鄉駐辦高孟徵本月十七日赴吳江巡視淸鄉狀况於二十一日返蘇二十二日休息昨日（二十三）上午又帶同科長科員副官督察員各一人曁馬弁等共十餘人乘輪赴常熟在該邑巡視竣事即赴江陰·靖江兩邑巡視對於各該邑之保衛團等將詳細考察俾知各縣鄉鎭之自衛能力在靖江公畢即折至無錫巡視約半個月後始可返蘇 
[崑山]  
　　縣署職員大更動本邑新任縣知事吳邦珍已於昨日接事署中各職員更換甚夥即司法人員亦有更換者茲將吳知事更委各職員特誌如下一科周一陽二科趙某三科王振飛行政收發蔣頌壎等兩人司法收發書記員張斌魁雜稅金文炳等二人錄事高績甫均於今日（二十二）發表矣 
[崇明]  
　　商會長請設電報分局崇明南北沙之郵信大都由上海轉遞電報則更費周折須從吳淞揚州南通等處轉送邑人深感不便遂有請求設立分局之議茲縣商會長施傑·外沙商會長施微睿等呈縣轉呈省署請交通部派員蒞崇於内沙南北堡中間外沙匯龍鎭各設一無線電分局與縣城原設之電局聯爲一氣聞縣署業已轉呈云 
[無錫]  
　　合同期滿後之路燈無錫市自辦路燈原定於五月一日通電發光故近日對於工程方面積極進行城區及西區北區之桿棧早已敷設完竣現正在南區及廣勤路一帶從事工作限於本月底一律竣事至耀明方面則以與市公所所訂路燈合同在二十日雖已届滿然扣足須在本月月底因是全城路燈仍繼續放光且致函縣署聲明路燈係公益事項决不以意氣用事合同雖經期滿定當照常送電靜候官廳解决故一至出月將有雙料路燈而耀明又聲明於五月一日後之路燈暫不收費俟解决後再算惟以　華與耀明曾有契約上之束縛故耀明或將訴之法律至縣公署方面則以本問題之發生其　結所在全在市公所自辦路燈應否受電氣事業取締條例之拘束現已呈報省廳惟五月一日之通電在即誠恐雙方重起交涉將益感困難昨特分函市公所曁耀明公司請靜候省方批復核辦 
　　縣商會籌備改選無鐵縣商會各職員任期早經届滿以時局影響致延未改選嗣奉省廳迭次令催始由會長王勍通函各業限於一星期内依照原額將推定各會員復報到會俾便召集開會實行改選 
 
 

Page 10

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *　　　行聯　催貼印花錫邑　行聯　向不貼用印花惟每届開　時由各行認銷若干而數亦不鉅本年印花稅處在錫特設支處主任孫仁祿以繭行聯　爲支取現欵憑　之一照例應當購貼印花前已函請　業公所轉知各繭商在案各繭商以聯票爲數甚繁如果實貼必致引起種種刻紛當即表示反對茲印花稅支處主任以繭行開秤在即亟應先期照額認足以免臨時周折昨特致函繭業公所董事請即日通知各行將認額逐户開明示復以憑準備一切 
　　商團盤獲峭岐刦案犯懷下市安鎭商團支隊長華栗香於前日下午率領團員在鎭巡邏瞥見一面生之人衣衫異常襤褸在吳義盛衣莊購買洋縐棉袍正在爭價未决之時察其形跡甚爲可疑因即上前盤詰言語支吾形色倉皇華君當命團員帶回商團駐防所在其身畔搜出大洋二元·銅元一百十八枚當票四紙鉛皮烟盒一只縐紗棉袍一件當即加以盤詢據稱名龐汝全江陰人承認於上月二十九日隨同章月三邱阿三顧阿四等十餘人同往江陰峭岐鎭河南街吳子毓家油車内刦得鈔票百餘元我分得贓洋四元後來聽得該縣已派出槍船緝拿故即潜逃被獲不諱該鎭商團支會長張乃照陳宗華等以事關盜刦重案特備文委派華支隊長率領團員將該盜連同贓物一併呈解商團公會以憑移解縣公署核辦 
[常州]  
　　縣參事會開會紀武邑縣參事會二十二日下午召集會議到議員過半數議决兩案（一）淸鄉經費照原案通過（二）政成鄉選舉公斷作爲無效議畢即行散會 
　　女師發生竊案武邑女師範於二十一日起舉行二十週紀念會計招待男女賓各兩日二十二日夜間忽有竊賊惠臨將陳列室内之古錢一百餘枚均係周秦漢唐宋元明淸所遺傳者由某巨紳處移借陳列實係無價之寶被竊一空翌晨始知被竊敎職員莫不　惶失色現正追查未知能珠還合浦否 
[江陰]  
　　參會常會紀江陰縣參事會於昨日（廿二）下午二時開本月份常會出席參事員費鴻聲等四人由會長吳鵬主席議决事件如下（一）縣署交議警察所不敷經費應如何彌補案（議决）付審查（二）縣署交議去秋供應省警備隊給養及修理營房曁郭營養修理北城門等費計洋二千九百六十六元五角一分二厘應作正開支案（議决）照審查報告函縣於兵災善後會未行舉辦善後事宜中所賸印借移緩就急如數歸墊（三）會員孟岱鍾等提議整頓徵收忙漕辦法案（議决）各鄉經辦輒有套搭留中諸弊應函縣署責成經徵員陳旌善以後忙漕須定期掃數方准兌串由各經辦具結負責（四）會員唐國華等提議於靑暘南新橋之南設立水塔限制重儎貨船以利交通案（議决）函縣轉知招商利澄兩輪局籌費試辦並呈省署立案（五）會員費鴻聲提議讀請取締魚籌加價案（議决）函縣查案核辦（六）吳會長臨時交議自治人員不能吸食鴉片應令具結務求戒除案（議决）由本會會員先行具結並函縣署通令各市鄉切實施行（七）會員周康提議本會經費不敷二百二十二元應請設法案議决於縣預備費項下補撥議至五時遂搖鈴散會 
[南通]  
　　定期恢復市鄉議會南通市鄉自治機關迄未依法恢復迭經縣署催促各區調查舊有人員準備進行縣議事會亦已會議催促數欠茲悉盧知事擬就辦理市鄉議會補選程序表發交各市鄉依期進行訂定四月二十日起應辦補選各區着手調查公民五月十日選舉人名册告成六月一日設投票所投票六月二日開票並榜示當選人姓名六月九日當選人答覆應選後並將當選姓名呈報縣知事六月十五日縣知事發給當選執照並呈報省長六月二十日議員會集互選正副議長並總董董事名譽董事或鄉董鄉佐六月二十五日議長將議會選出總董姓名履歷及得票數目呈報縣知事申請省長任用及呈請縣知事任用鄉董鄉佐給予執照並由縣知事申請省長存案六月三十日縣知事給予董事及名譽董事鄉董鄉佐執照七月一日議事會開會又無庸辦理補選各區即由各該市鄉議事會議長定期先行恢復云 
　　日艦官兵游覽紀聞日本利根軍艦於二十二日由寗開駛來通該艦軍官及士兵將登陸游覽名勝並參觀敎育實業機關業由駐寗日領事森罔正平商請孫總司令轉電通邑盧知事出示通告以免人民誤會 
[鎭江]  
　　淸鄉第一區會議誌聞丹徒淸鄉第一區區長王振文昨日下午三時召集所屬十二段段長在萬壽宫開會討論辦理淸鄉事宜因城廂市各小巷每無一定名稱殊屬難以稽查應由各段先將無名稱之巷規定名稱至調查手續則須挨户先釘門牌然後調查較易所有各段應設之助理員則由户籍各市政及自治區董擔任各段並可分請名譽助理若干員帮同進行議决後即行散會 
　　偵緝隊拿獲刦案盜犯丹徒縣各鄉近日迭出盜案均經報縣飭由偵緝隊嚴密查拿在案昨日偵緝隊長江炳因據人報告謂有南鄉刦案要犯四人在南眼大街惠風茶社當即率領偵緝隊多人前往查拿當果拿獲魏某夏王某等三名其一因沽酒出外乘問逃逸現已將該三匪解縣究辦矣 
　　熒昌火柴廠工人罷工鎭江新河邊熒昌火柴廠大小事間全體搖車工人因近日米珠薪桂所有工資實難瞻養家屬故昨特相約一致罷工要求該廠增加工價藉資維持尙不知該廠經理能否允准 
[揚州]  
　　沈總辦由寗來揚江蘇全省淸鄉總辦沈同午上次在揚以奉孫司令電召未及流連即去茲又於今日（二十二）來揚除辦理淸鄉專務外藉此機會與地方人士討論浚河計劃俾將來有所標準 
　　取締運米影射近來米價昂貴民食維艱各屬發見貨照不符之米甚鉅特由省署製定各縣通用内地運米護照式樣規定專章對於米色米量及起訖地點繳銷期限分别塡明以免影射出洋此項　照係王聯單一有縣一給商一報省發現貨照不符之　悉數充公昨已由財廳訓令縣署遵照矣 
[淸江]  
　　淮泗匪風又熾淮陰泗陽兩縣境地昆連每歳靑紗障起即有匪人彼此竄擾致兩縣居民往往不得安枕惟此項匪人於每年靑紗　未起時恒在兩縣濱湖（洪澤湖）一帶聚衆會議籌畫分區刦擾等事茲聞四鄉居民來城者言泗陽濱湖各地如李家道口鄭家道口以及西鄉金鎖鎭等處現有大股匪人集合又淮陰二市官田窪小吳集等處比亦由沐陽方面竄來匪人甚多均挾有快槍　子砲等利器嘯聚兩縣西境偏僻處所不知靑苗高時又將若何猖獗也 
[徐州]  
　　徐州金融界消息（一）商會副會長趙品成聯合商界人員組織義大銀號由前河南省銀行徐埠分行奚建勛經理趙品潔爲副理地點即在河南省銀行舊址定陰曆十五日開幕（二）徐州江蘇銀行主任邱丹侯自奉總管理升調南京下關分行經理所有徐行主任現由邵月江來徐擴充（三）徐埠洋價自人本月迭欠飛漲緣　省洋價甚高每元四千六百各銀行多運現洋出境國民銀行共運一萬四五千元赴豫因此銀根較緊刻縣署已經佈告洋價不准超三千三百以上以　民生 
　　豐縣匪徒架票傷命豐縣城東南十里許之常家窪莊居民李興魁家前日突被匪刦匪共十餘人各持快槍計刦去鈔洋四五百元擊斃李某之子李盛賓一名架去李某之妻某氏一口刻尙未有下落 
　　徐屬查勘蝗蝻告竣徐州去歲有數處遭受蝗害江蘇省政府當即訓令昆蟲局查甚撲滅現値春令恐昆蟲遺卵重新發生爲患特派昆蟲技師吳宏吉來徐查勘吳以去歲蝗害宿遷爲甚先赴宿遷查勘周歷發生蝗蟲之永廖仰化大同邵店四鄉查知去歲蝗蟲皆自海州飛來遮天蔽日爲數極多凡田内遺有蝗蟲之農家因利害關係皆從事捕逐其未遭遺落者則袖手旁觀後由董保籌欵收買每斤一百二十文農民乃趨之若騖其落於農田内者因播種麥作田土皆經墾殖蝗蟲卵子皆不能復生所可慮者惟有唐湖駱馬湖二處土皆堅實難於犁耕且未經墾殖之田畝各有數千項遺有蝗卵不易掃除惟兩湖上岸皆有大水遺卵經長時期之淹沒或已喪失其生活力不能　化亦未可知後至睢寗　縣兩處查勘官廳人民咸言數年來絕未發生蝗患甚可　　　　　徐東各縣發生蝗蟲時恒在秋季蓋以冬季種麥田多耕耘雖有遺卵亦難發生故第一時代蝗蟲之爲害鮮有見聞及至夏季高梁玉蜀黍之屬皆已長成田土漸見堅實他處第一時代之蝗蟲起翅飛來停留取食遺卵於地當七八月之際蝻子自農田内發生遂致爲患至第一時代蝗蟲之發生則多在蘆田係因天氣亢旱湖中蓄水不多高處露出水外他處第二時代之蝗蟲飛來産卵來歲因以發生故徐東各縣事實上皆受鄰境之遺害倘鄰境對於蝗蟲預防捕除皆能得當則徐東即可不致發生蝗患也 
[平湖]  
　　縣議會常會續記二十二日下午一時縣議會續開常會出席議員朱明·魯鴻序·王纘緒·陸惟鑒·陸邦光·任防·奚翔·朱立等八人議長葛昌樞因病請假由副議長奚翔主席宣讀議事日程（一）縣參事會交議十五年度預算案（二）本會推舉定期檢查員案讀畢先議第一案將内務·財政·實業等逐欵宣讀公决初讀通過付審查會審查所有敎育部份預算函知參事會向縣署轉催迅带交會以便付議第二案因已逾法定時間不及付議 
　　平滬局添開新班平滬輪局於陰曆本月十四日起添開早班已向上海租到輕便快輪專駛滬平一帶從此平滬交通益爲便利矣 
　　平滬輪渡船肇禍平滬輪船於昨晚（二十二）自上海駛回時在泖口地方有乘客多人從渡船上來而輪船尙未停穩以致失足落河溺斃四人姓名未詳 
[紹興]  
　　棧司水手衝突案之解决紹興裕成箔莊棧司與臨紹輪船公司水手衝突及毆傷大路分所警察案業由三區趙署長將傷警送入惠民醫院醫治一面向裕成聚德源兩箔莊交涉令其交出凶手移送法庭訊辦現該案已由某紳出爲調解將逞凶棧司送署判以短期拘留各易罰洋十五元了結 
[寧波]  
　　會議整頓渡頭紀鄞縣士紳周友勝嚴康樊等前欲改造大衖頭咸昌門二渡乃於昨日下午四時召集就地重要人物在功德林開會到陳南琴·金臻庠·李氷士等二十餘人首周君報告改建之意見後陳荇蓀及其餘出席者均謂經費太巨乃議决先行整頓如下（一）將原有渡船詳細查騐可用者照舊行駛如不可用者即飭其即日更換（二）以後新添渡船須造平頭闊船俾渡客易於上落（三）渡頭須雇照料夫以資照料往來乘客（四）渡夫年齡須在二十歲以上五十歲以下并議决以上辦法由到會者函請江北江東江厦三公會籌議履行 
　　縣議會開會讀誌鄞縣縣議會於昨日下午繼續開會到議員十六人議决（一）籌撥産地坐落調查所經費案（參會交議）議决將案保留須待參會出席平議（二）追加同善鳴鳳二區户口登計費案（參會交議）議决付財政股審查 
[滁州]  
　　皖北淸鄉會議皖北各縣年來匪氛甚熾浙奉戰事結束後所有各處股匪雜以潰兵並有紅槍大刀等會多者數百名少者三五十名不等或佔據城鎭或擄掠鄉民到處肆擾不一而足安徽總司令陳調元接篆後對於地方治安問題以非實行淸鄉不足以遏亂源而安閭里爰將皖北各縣劃爲淸鄉區域凡六訂定章程通令實行在案今（二十一）日淮泗道尹袁勵宸率同總司令部副官張崑及差弄等四人前往滁州會同皖軍第一旅長倪朝榮召集全椒來安鳳陽定遠盱貽天長巢縣含山等各縣知事到滁於下午四名鐘在城内之豐山書院（係第一旅司令部）會議辦法 
[安慶]  
　　菸酒業抵抗加稅續聞皖垣菸酒業抵抗稅局增加稅收風潮現在愈演愈烈昨日（二十一日）下午一時全城酒業汾酒業漕坊業烟業捲烟業等齊集總商會開聯席會議計到二百餘人推朱海如爲臨時主席報告開會宗旨畢程先達等相繼演述經過情形最近胡鏡波說明稅局中飽情形并云局長王偉聲稱奉陳總司令諭兩業商民如敢抗稅即將爲首者拿獲槍斃此係恐嚇之詞陳總司令於菸酒稅局改章時曾一再令飭總局不得續加商民負擔以恤商艱至於整頓稅收乃剔除稅局中飽云云聞者莫不憤慨咸以兩業不必作無謂之犧牲仍應照常營業所有應納稅捐照舊完納繳存總商會一面由各業公呈蚌當局聲明菸酒兩業并非罷稅完全爲反對局長王偉苛擾起見特開大會公决不承認該局長挨户調查并增加稅額再由本日聯席會議公函總商會兩會長通告全城菸酒兩業各店家在未經總商會通知以前不受稅局之調查議决後即囑文　胡祝如起草呈文公函而散 
 
 

Page 11

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *敎育消息 
專電 
[廣大文科各敎授停職]  
　　香港廣大文科各敎授禡（二十二）停職要求撤換該科學長郭沫芹因郭曾發一佈告各敎授認爲有侮蔑敎員人格意預料該校將發生大風潮（二十三日下午八鐘） 
要聞 
[第十四届江蘇師小聯會之第一日（村士）]  
　　第十四届江蘇師範附小聯合會自昨日（二十三日）起在杭州舉行大會二日昨爲第一日茲將開會詳情記之如左 
　　左場佈置會場設在西湖浙江省敎育會議塲中設大菜台十餘張爲會員席講台上懸國旗二面爲主席席其左右均爲書記席稍左爲新聞記者席會員席之右爲旁聽席左爲商務書館之陳例圖書處會場二樓上均爲各校陳列成績成 
　　到會代表以簽名先後爲次序周勗成·嚴良才·虞挹峯·史人鏡·潘淸如·黃藴如·施逸芬·相壽聃·季肇禧·辛柏森·秦柳芳·陸覺人·胡督異·沈百英·俞煥斗·蔡菊淸·王志成·曹漱逸·桑鳳九·陳鎭岩·莫師孟·楊俊誠·左瑞周·瞿志遠·惲次衡·俞孝可·蔡雁賓·陸夢樵·李淡如·楊聘漁·沈志廉·劉思淸·王砥平·趙啟人施仁夫·蘇頑夫·金潤靑·蔡德恭·許觀光·法審仲·董慕舒·張白蘋·喬澍之·陳鏡湖·馬客談·謝季超·陳一齋·胡博泉·王君厚·劉枕協·劉彩悟·蘇敏仁·江惠運·余淸如·李天紐·蔣文杰·范樹海·吳君勉·謝鳴九·章希介·葉孟靑·孫執齊·葉夢蘭·謝榮昌·吳曾敏·卞永受·曹鳳笙·趙欲仁·顧穀綏·邢子毅·戴文潔·張正三·蔣世剛·薛溱舲·石民傭·蔣息岑·陸偉東·張建初·孟博萱·徐天南·韓詠初·等六十三人 
　　紀念會式昨最九時開紀念會式因該會自定名江蘇師範附屬小學聯合會後至今年已届十週主席曹守一報告大意謂本會際此春光明媚在湖山第一勝景之杭州開會心中殊覺愉快本會自成立以來年年發展擴充雖是十年來政局依然紛亂不定但是本會始終年年開會不受政局之影響這都是本會全體會員協力合作之結果云云次一女師小蔣息岑報告本會十週年之歷史及感想（歷史詳該會十週紀念刋暫略）大意謂本會十年來有如是之發展皆協作互助之結果觀於此次會員中有提議請全國各省著名小學均行加入則本會之發展方興未艾此固足以與吾儕以莫大之樂觀者也又次由會員楊聘漁演說大意謂本會與團體方面日益擴大殊可聊以自慰但猶望能從小處下手庶不至大而無當而易見實效云云又次由會員馬客談演說大意謂本會的功作須普及於鄉村小學中斯足以副本會爲指導全省小學的機關之美名又次由會員金潤靑演說對於該會有極大之希望次會員施仁夫及謝鳴九演說次全體起立歡呼江蘇師範附屬小學聯合會萬歲 
　　報告事件理事部報告由主席報告上届理事交代情形及本届大會籌備詳情由東大附小趙欲仁報告分已進行之事實及將來計劃二項說明兒童圖書研究組由尙公學校胡督異報告（一）研究整理本會各校審查之敎科書計收到上海縣立之綴法敎科書英語模範讀本等審查報告蘇六師小審查之商務新學制初級國語敎科書審查報告一種蘇九師小之算術科敎科書審查報告及東大小之書法敎本審查報告蘇一師小之國語審查報告此種審查報告暫存委員會俟將來收齊各種審查報告後再行整理研究報告於大會（二）創製初步兒童讀物辦法擬定四大項（一）用測騐方法調查習見的具體事物爲編書取材的標準（二）根據測騐的結果編製標準字彙（三）編書標準分（甲）取材根據測騐結果注重最習見的具體的事物（乙）編製用詩歌故事體裁（丙）文字要有據極準字彙用最普通的字生字宜少反複宜多（丁）揷劃宜明瞭有趣儘量加多彩圖（四）測騐編印等費請聯合會酌量指撥次中小學銜接委員報告首由東大附小代表趙欲仁報告規定辦法二項（一）把三年來的算學考題混合印刷在暑假前不限時間分三次四次測騐在會各校將畢業泊學生再求各題目答正學生數對受測騐學生數的百分比由此可以求出各題目的難易再看三年内各題目難易的分配是否平均（二）把三年來六篇標準績混合排印請在會各校五六年綴法敎員用新造綴法量表核對把結果統計看各篇的成績是否相似若照上述辦法少不得要請求會内贊助些經費以上計劃是否應當請公决一師分校附小代表金潤靑主張此項責任可商請中等學校擔負在小學校實無能爲力試看各處中等學校入學考試之程度未能銜接新學制小學課程標準者十居七八可知中小學銜接事單從小學方面下手不足以奏效六師附小代表附議討論結果請東大附小一師附小及六師小交換意見共同研究後報告於大會次鄉材敎育研究委員報告由三師小代表張正三報告（一）會務槪略（二）常會記事摘要（三）鄉村敎育書籍論文目錄次小學經濟研究主任委員報告由一女師小代表蔣息岑報告大意謂本委員的計劃第一步擬研究在會各校之經濟現狀第二步再研究進展計劃現已收到十四校之調查表綜觀收到各項統計職員及校工薪俸雖因各地生活情形不同而微有差異職敎員至少當在四十元至二十元左右校工至少當在八元至五元左右但省立附小職敎員薪俸規定最多爲三十四元校工最多爲七元縣立學校尙不及此數以後編制預算時自應增列雜用各校或以學級多寡面不同但從前表　察至少每學級每年當在一百五十元左右但省立附小規定最多爲四十元至六元相差過鉅縣立各校恐不及此數遠甚亦宜增列小學生納費大約在十元至三元左右惟滬海道較鉅准備費不列者占半數可見學校經濟不敷分配但學校而無准備金最爲危險以後　　預算時亦應增列本届會期内尙擬擇暇開委員會一次討論研究進行辦法於下届常會再行報告報告畢繼續討論議决今日下午五時半在西湖孤山路公園内開小學經濟研究會再作詳細之研究次實際敎育調查委員報告由三女師附小代表周助成報告謂本學期因學校内部人員更動過多未及着手進行俟下次報告次推行國語委員報告將國語科自動練習法分語言方面·字句方面·篇章方面·及動作方面說明次兒童玩具研究部報告 
　　提議事項（第一案）「本會定一辦法微集各校敎育成績由官廳彙送美國費城展覽會使外人嘹吾國小學敎育上之眞相」由原提議人蘇一師小代表施仁人夫明提案意見次討論束大小代表俞子夷主張即大此次展覽會中選擇一部分作爲本會出口並設組織委員會規定詳細辦法再提交三省師範附小聯合會討論全體議决通過次討論委員會人數師分小主張三校全體議决請理事部推定委員三人惟須代表省立附小地方小學及學校聯合會委員爲蘇三師小·尙公·及寶興小學聯合會（第二案）「根據新學制課程綱要編輯本省社會自然公用敎材要目」由原提議人蘇三師小代表張正之說明理由並辦法其辦法分三項（一）社會自然兩科各推請一校擔任要目總編輯的責任（二）由担任總編輯的學校擬訂調查辦法請在會各校分别調宜（三）請担任總編輯的學校擬訂編輯標準後再行編輯 
[第四届蘇浙皖師小聯合會之提案（二）]  
　　（八）設法節省本會開會時間案向公（九）請審查本届行政展覽會出品扶其優點供各校採用案浙三中小（十）小學校具體的訓練充分採取國家主議的精神實行下列辦法案蘇三師小（十一）訓育標準實施方法及考查方法應徵求有實際效果之模範方式案蘇一師分校附小（十二）處此社會惡劣環境之中小學敎師宜如何養成兒童有自覺自决之精神以免日後易遭意外之危險案蘇九師小（十三）請在會各校一致實行提倡公民訓練案蘇八師小（十四）本會應擬定小學校休暇敎育標準案蘇一師分校附小（十五）調查休閑敎育實施方法案蘇八師小（十六）徵集在會各校兒童課外活動實况以便彙集研究案蘇四師小（十七）本會各附小學生應怎樣聯絡案蘇四中小（十八）本會應發起組織兒童自治聯合會案尙公（十九）小學各科學級應怎樣採用彈性編制案蘇四中小（二十）對於高能兒敎育應如何實施案蘇八師小（二十一）練習課業的時間支配問題案東大附小（二十二）試騐設計敎學對於練習記憶工作宜特定時間案蘇一女歸小第二日（四月二十六日）晨八時半至十二時（一）「提議事項」一低級書法應不應採用法帖案蘇四中小二統一敎科書上術語案浙一中小三本會應即編制設計的學程設材料以及取低限度之設備以期設敎學法得普通施行施地方學校案蘇五師小四小學校内施行職業指導案職育社提議大附小介紹五小學校課程中可否加入娛樂指導一科案皖一師小皖一模六音樂課程内容的擴充問題東大附小七音樂敎授應否廢止簡諳案浙女中小八標準測騐的活用問題東大附小九各校創制實騐器械應推行他校俾便仿製案浙一中小十請中華敎育改進社創製sc1ao由本會協助案蘇三師小十一實行擾待小學敎師案寶應第四學聯合會十二小學敎師愛國運動案陳啟夫先生提議蘇五師小介紹十二小學校師任期應酌量延長案浙五中小十四小學敎師應注重服務時期的進修案浙五中小十五各縣敎育局應設補充敎員案寶應第四學區小學聯合會十六收集小學生圖畫案陳鶴琴先生提議東大附小介紹十七本會應組設小學校建築設備研究部長期研究小學校中一切建築設備如何始合於敎學原理案蘇五師小十八小學三年級起應創辦幼童團案浙七中小十九小學三年級以上應將童子軍課程列入正課案浙一中小廿小學校凡合童子軍定章之學生應一致施行童子軍訓練案皖一師小廿一本會對於幼稚園課程宜速編製具體標準俾與小學入學標準銜接案蘇一女師小廿二商榷幼稚園敎育具體方法案皖二女師小廿三下届應舉行兒童玩具展覽會浙五中小（二）「事務會議」一下届開會地點及展覽何種成績理事部「下午游覽名勝」第三日（十五年四月二十七日）（一）「審查委員報告」（二）「提議事項」一建議敎育部通令全國敎學機關於孫中山先生紀念日一律休業舉行紀念會式案蘇八師小二本會應設法聯絡其他各省區師範附小聯合會加入本會以期研究之結果試行區域較廣案蘇九師小三促進蘇浙皖以外各省組織師小聯合會以期全國師小擴大聯合案四請本會各校在每次開大會時報告各校自由研究有價値的結果的各問題蘇三師小五學校應充分利用各種紀念節日以增進敎育之效能案浙五中小六師範附小應實行輔導地方敎育案蘇八師小七如何求出小學生普通錯字以便糾正案皖二模小八請各初中學校春季招收新生案皖二女師小九以本會名議向書局提議兒童讀物用活頁本案敬德十審查兒童圖書藉的階段印送以資參考案敬德「下午二時至六時」十一高級綴法是不是絕對的用白話體裁案蘇四中小十二高級文言文應否背誦案蘇四中小十三用什麽標準評判全校各級聯合的講演競賽會案敬德十四敎生試敎辦法案蘇四中小十五本會開會時期擬改在暑假或寒假期内舉行案皖一模小皖一師小皖二模小皖女模小十六請理事部接洽本會會員赴會乘車半價票案尙公十七呈請官廳及交通機關在本會開常會時在交通上給本會會員以優待權利案蘇三師小（三）「事務會議」一會費問題理事部二研究部分組問題理事部三選舉（四）閉會（完） 
[皖敎育界接收捲烟稅之新辦法]  
　　洪敎廳長亦不願兼辦校聯會會議改組章程 
　　皖省捲烟營業憑燈稅前經財政廳長劉同春具呈省長王普請仿江蘇成案辦理改歸敎育廳接辦以一事權當經王普據情令飭敎育廳核議具覆詳情曾誌報端惟敎廳接奉省令時適値前廳長王家駒撤任在即無暇及此遂將此事束諸高閣僅由廳轉行校聯會知照語新任敎廳長洪逵就　敎育界乃提議此事共廳長亦以行政官　辦收稅事宜不易措置江蘇方面前車可鑒决計不顧兼辦日來學校聯合會迭開會議討論辦法職决先將事務處章程改定呈奉省長批准後再向財廳撥收辦理此項章程業已擬定另設專處名曰安徽捲烟營業憑證稅事務處設正副處長各一人由董事會加倍推舉呈請省長擇一委任其董事會董事名額規定十一人餘敎財兩廳長各指派科長一人外其餘則由各敎育機關舉充聞此項章程業經轉呈省長公署不卜能核准否（四月二十二日） 
[蘇敎廳通令各縣調查敎育槪况]  
　　江蘇敎育廳爲調查各縣敎育槪况事訓令六十縣知事文云查一省之内地方情形各殊故各縣敎育狀况亦不能無異况年來蘇省軍旅水旱迭受偏災敎育事業變遷尤夥自應製定表式詳晰調查方足以周知實况又各縣境内各區之設校地點其位置之疏密距離之遠近是否相宜亦非繪具簡圖不足以資查核茲將縣敎育槪况調查表式頒發應由該知事督同敎育局縣視學會同依式詳塡並將設校地點一併繪圖具報至調查表紙幅應以原頒表式爲準設校地點圖紙幅應以營造尺長一尺寬一尺二雨爲度以期一律而便彙編除通令外合行令仰該知事轉飭敎育局縣視學於文到十日内將圖表一併呈送以憑核辦本廳長忝長鄉邦敎育任事伊始即將據此以定各縣實施敎育之方針要政所關切勿延誤此令計發縣敎育槪况調查表一份 
[職敎社年會籌備會幹事會紀]  
　　中華職業敎育社年會籌備委員會幹事部於前日（二十二）下午五時在浙江省敎育會事務所開第一次幹事部會議出席幹事湯士彦·金元兆·李若泉·沈肅文·王訥言·盧菊栽等茲將會議紀要錄下（一）王訥言君起草幹事部辦事細則八條定名爲中華職業敎育社第九届年會幹事部辦事細則逐條提出討論通過（二）規定幹事部各部各股幹事職務事項討論結果决議文牘股幹事寗美東辦理函牘報告等事湯士彦繕寫印品等事王任夫繕寫函件等事庶務股幹事張桂森專任印刷陳士廉管理收發函件給發徽章及印刷品等事支配工役由總務部幹事盧菊栽兼任招持股幹事金元兆管理赴會人員之登記赴會人員之詢問由盧菊栽兼任宣傳股幹事由會議部幹事王訥言君兼充任編輯臨時刋物新聞等事議事股幹事李若泉整理紀錄支配議程盛懿忱繕寫議案印發議案申張桂森君兼任講演股幹事接洽講演整理講稿由李若泉君兼任設備股幹事陳士廉司各會場之布置設備等事徵集股幹事盛懿忱兼管陳列品之催徵接收登記等事陳列股幹事金元兆司布置陳列室陳列出品等事保管股幹事王𢡟賡任保管陳列品布置會場等事（三）致函中華職業敎育社請總幹事黃竹銘君早日來杭（四）未開會以前每日將辦理情形報告上海中華職業敎育社一次散會時已七時半矣 
本埠 
[同濟大學風潮益趨嚴重]  
　　聯軍總司令主張···責任校長澈底主持···多數舉生誤被誘惑儘可全體解散另招新生滬海道尹布告誥誡校長昨日開除學生二十人學生派員求援···聲明反對簽約出於全體畢業同學會正在組織 
　　聯軍總司令部指令浙閩蘇皖贛聯軍總司令部指令同濟大學爲整頓學風一案云摺件均悉該校長勸令學生塡寫誓約媾書自係爲整飭校規注重課程起見辦法甚是乃少數學生脅持同學反抗殊屬逾越範圍應責成該校長澈底主持勿稍縱任一面勸導善良學生毌受脅制並查察抗不率敎者斥令退學倘或多數學生誤被誘惑甘同暴棄即　不堪造就儘可全體解散另招新生以肅校規切母瞻徇此令 
　　滬海道尹佈告滬海道尹公署昨爲同濟大學風潮事發出布告云案奉省長公署訓令以同濟大學校長布告全部學生勸令寫誓約書係爲整頓校風起見理由甚屬正當乃竟有少數學生操縱多數同學發生反抗風潮殊堪駭異校長主持全校當謀合校之安全豈能爲一部分學生所刦制應即排除一切障礙始終堅持務令全體塡寫誓約倘該學生等少數把持當然强制命其退學以全良善如果多數甘受操縱長此執迷不悟即至全體解散亦所不恤除令淞滬警察廳切實維護外飭即勸導各生速自憬悟毌再頑抗致五咎戾等因查近年學潮起伏靑年學生或激於一時血氣或受外界之鼓動空言救國不惜犧牲寶貴之光陰而從事無謂之奔走將來學業無成誤入歧路殊違國家培植人才之本旨瞻念前途曷勝隱憂此次阮校長布告學生塡具誓約全在維持學校秩序圖謀行政之統一用意至周諸生就學是校自應切實遵守校規服從校長命令專心學業庶不負父兄師長敎養之期望蔚爲國家有用之人才乃諸生竟以不願塡約忍令數十寒暑艱難締造之大學一旦摧毁靜夜思之能不痛心本道尹昔從蘇政今權滬海對於敎育事業夙所重視而於整飭學風更深注意現遵省令派員到校剴切誥誠幸諸生一致反省力改前非遵守校令毌貽後悔本道尹有望焉此令 
　　學生之態度同濟大學風潮日來益形險惡學生於昨日上午派代表分赴上海各大學報告該校風潮之眞相及意義並請求援助又昨午阮校長貼出佈告將誓約書改爲鄭重聲明但内容絲毫未改並開除學生二十人全體學生見之莫不僨慨異常午後開全體大會主席報告阮氏開除少數同學之事學生相繼發言激昻至極　認此次拒簽誓約書係全體一致有簽字蓋章爲證此二十人皆係學生會辦事人員全體學生議决擁護前日之議案一致反對開除少數同學並誓願共同進退將登報聲明全體之態度云 
　　同濟大學同學會之籌備同濟大學畢業同學擬設同學會以聯絡感情曾假座東亞酒樓作一度商議公舉籌備員六人假愛多亞路五十號爲通信處籌擬草章聞日内徵集得國内外各著名大學同學會章程多份以資參考再一星期當可脫稿即召集成立大會云 
[復旦大學今晚宴請英庚欵華代表]  
　　黃庚欵華代表胡適之·丁文江·王景春等日前來滬備受敎育界之歡迎復旦大學李登　郭任　定今日星期六下午七時假座北京路功德林素響館　請胡丁王三君並邀本埠敎育家作陪云 
[上海縣危知事定期開敎育會議]  
　　上海縣知事公署昨致本邑敎育各機關函云　啟者敎育事業關係地方文化至爲重要鄙人下車伊始對於滬地敎育情形尙未深悉究應如同設法整理改進端賴賢達指敎以匡不逮茲定於本月二十七日下午二時（即舊曆三月十六日）集敝署開談話會除分函外出期務乞駕臨無任感荷 
[蘇童子軍聯合會呈報預算之省批]  
　　江蘇童子軍聯合會日前造具預算呈省核辦茲接省批云呈册均悉存候發交審核預算委員會於彙編時察酌辦理 
[國民黨童子軍之新組織]  
　　中國國民黨童子軍委員會秘書處昨致各省童子軍界函云逕啟者現在我國之童子軍仿自歐美徒具形式實爲帝國主義者文化侵略之一工具夫童子軍之訓練除敎育之意義外尙有其中心之精神與應負之使命本黨爲求童子軍訓練之一致力量之集中與組織之統一以養成智仁勇之革命靑年茲據三月五日中央執行委員會議决案由中央靑年部組織「中國國民黨童子軍委員會」直接統轄國民政府域内之童子軍而與全國童子軍相聯絡致該委員會由下列人員組織之（一）中央靑年部長（二）各軍總黨代表（三）中央軍事政治學校校長（四）政治訓練部主任（五）敎育行政委員會常務委員一人（六）本委員會之軍事訓練處主任政治訓練處主任秘書處主任（七）本委員會特聘人員又該委員會分三處辦理一切（一）秘書處甲文書科乙庶務科丙註册科丁出版科（二）軍事訓練處甲敎練科乙視察科丙組織科（三）政治訓練處甲政治科乙講演科丙編輯科最近所已實現之進行計畫略如次（一）編印中國國民黨童子軍廣事宣傳現已出版第一期（二）中國國民黨童子軍領袖所第一期已開始招生從事發展（三）增訂課程分爲軍事訓練與政治訓練使對於政治有明瞭的認識於個人有應用的技能（四）編訂中國國民黨童子軍通則使組織系統訓練考試註册徽號各項皆歸於一律（五）先着手調查兩廣童子軍（六）定於五月五日舉行中國國民黨童子軍成立大會於東校塲是夜行野火會（七）加入廣東第十次運動大會童子軍表演召集全省童子軍大會操此外尙有種種進行計畫務使此後童子軍得訓練之目標與努力之方向而成爲國民革命戰線上先鋒軍貴處熱心救國祈將此項我國空前未有之童子軍消息廣爲傳布無任切禱 
[國語敎育促進會之籌備會議]  
　　全國國語敎育促進會籌備會於本月二十日下午五時開第三次會議議决事件如下（一）定四月三十日爲徵求會員第一結束報告期（二）利用機會由會委託國語同志就地宣傳本會宗旨並鼓吹各界人士加入本會爲會員（三）請各隊隊長將本隊隊員名單開送微求委員會（四）國語運動大會會刋分寄各徵求隊隊長每隊配定二十八册以備分送新會員 
[職敎社募集百年基金之進行]  
　　中華職業敎育社募集百年基金經委托各委員擔任籌集先後已得三千二百七十餘元茲悉復由江蘇醫科大學校長吳谷宜募到五百二十七元吳君奉其先德橘隱君遺囑捐銀百元復自捐百元此外朱紹任君振米三百元湯養岩·王幾道·孫道夫·許梀材·華霽蓀·彭敏伯·趙師震·李望平·朱晋卿·陳瑞白·張仲明·唐晋侯·鄭壽齡諸君各涓二元吳子修君捐一元云 
體育 
[鄂省派員促辦華中運動會]  
　　漢口鄂體育界公推宋如海赴皖促備華中運動會（二十一日下午七鐘） 
[華東體專籃球隊赴蘇寗比賽成績]  
　　六戰六勝····凱旋而歸 
　　上海華東體育專門學校籃球隊曾於本届獲得上海籃球聯合會第二席成績優良允爲滬上强隊之一該隊於本月十四日由敎練員王復旦幹事蔣槐靑隊長譚天沛率同出發旅行滬寗路線與各地著名籃球團體作友誼之比賽歷時凡十日共賽六校均得勝利未有一次失敗先至蘇垣戰勝曾獲本届蘇州全城籃球聯合會錦標之東吳大學體育科隊及工業專門學校高中隊曁經無錫復勝第三師範及無錫中學後抵江寗又一戰而勝素負盛名之東南大學再戰而勝體育師範所至各地咸受社會讚美總計六次分數勝三百十六分負一百三十二分現該隊已於前日凱旋而返茲錄其成績如云 
　　「前排」自右至左崔林元·李保華·譚天沛（隊長）·郭釗明·張世賢「後排」自右至左蔣槐靑（幹事）·陳洪眞·李承斌·李浴春·鄺希林·王復旦（敎練）· 
[上海華東體育專門學校籃球隊（中華攝）]  
與賽隊名日期地點裁判員得勝之比數 
東吳體育科十五東吳健身房舒鴻三十八對卅五 
工專高中部十六蘇州靑年會林嗣放六十八對廿五 
無錫中學十七無錫中學王復旦五十二對十四 
第三師範十八無錫體育場陸翔千四十六對十六 
東南大學二十東大體育館麥克樂三十八對十六 
體育師範廿一東大體育館盧頌恩七十四對廿六 
[籃球會乙組錦標委員會判屬全黑]  
　　樂羣乙隊因有不合格各球員一人與賽故錦標無效 
　　新新公司運動器具部贈大銀盾一只歸全黑保存一年 
　　上海中華籃球聯合會甲乙兩組比賽早已結束錦標俱屬樂羣甲乙兩隊惟乙組中因全黑隊向委員會提出抗議謂樂羣球員馬某出席者並非原實係孫某假借名義比賽有違規程應請調查從公處理云云委員會乃致書樂羣乙隊幹事請其負責據實答復回信云孫馬係屬一人孫因幼時承繼與娘舅故改姓名爲馬某並非胃名云云此外委員會更收到孫某父親證明書一封委員會深恐不確特向其父面詢一切並出示以上二信其父謂並無承繼與娘舅更改姓名之事且亦未曾致書貴會證明所言盡屬虚僞云云故委員會議决樂羣乙隊錦標照章取消而給授全黑新新公司運動器具部贈大銀盾一只隊歸全黑保存一年樂羣乙隊比賽八次除第一次與最後一次孫某未曾參加之比賽其勝利仍作有效外其餘所勝五次慨歸失敗各隊成績表改訂如左 
　　隊名賽次勝次負次百分數 
　　全黑八次八次○次一·○○○分 
　　南方八次五次三次·六二五分 
　　流星八次五次三次·六二五分 
　　樂羣八次二次六次·二五○分 
　　大同八次○次八次·○○○分 
[今日東吳與美童開聯合運動會]  
　　在蘇州東吳大學舉行 
　　蘇州東吳大學與上海美童公學於今日上午九時起在蘇州東吳大學操場舉行聯合運動會美童田徑賽隊已於昨日下午趁三點二十五分車赴蘇該校籃球隊曾獲上海中西中學錦標亦於昨日同車赴蘇將於今日上午在東吳健身房與東吳附中作第二次之比賽（第一次比賽前在上海舉行美童勝）美童選手係由敎練員漢生君率領前往該隊於田徑賽一門素建奇績徑賽尤覺此固美國人民擅長之運動也然東吳大學本届之田徑賽成績亦以優良聞田賽尤較徑賽爲佳故今日之運動會錦標誰屬頗有競爭二校首開本年田徑賽時季之先聲届時競技場中各顯身手預料天賜莊一帶必有一番盛况聞美童隊將乘當晚八點三十分車返滬云 
[運動家徐維賢君逝世]  
　　徐維賢君爲我國運動名將尤精撑篙跳一項成績十一呎餘曾參與第六第七届遠東運動大會去歲畢業於華東體育專門學校 
[徐維賢君遺像]  
　　今春任江蘇公立商業專門學校運動指導四月二日率學生渡江至南通與各校比賽籃球染肺膜炎症九日冋滬即延醫診治而病勢日增竟於十六日逝世我國運動家又弱一個傷已君家本肅條在求學時又多負債死後白髮雙親長日哀慟聞者酸心現其師友王壯飛·項翔高·徐彦儒·陳宇澤等擬通告徐君交舊集資賻之 
[今日滬江大學與高麗比賽棒球]  
　　在楊樹浦滬江舉行······爲本季第一次比賽 
　　滬江大學與高麗隊同爲本届上海棒球聯合會會員茲雙方爲練習起見先於本日下午·在楊樹浦行友誼之此賽二隊於棒球游戲皆極著名故對此特爲注意先他人而行比賽開本届棒球之時季云 
[靑年會會員發起雙人手球比賽]  
　　手球爲户内全體運動之一種滬上嗜之者頗衆靑年會會員中之精於此道者尤多無論晴雨每日下午五時後該會手球房中乃擁擠異常往往有相候十餘分之久方得入場一戲者亦視若常事其中數人富有天資加以數年之經騐技術乃益精巧可觀輓近以年有奪標比舉該項運動於該會會員中遂漸見普及幾風行一時茲値氣想温和之間正合競技之秋該會會員乃自動 
露又請凌希陶爲顧問至會員中之著名球員如朱寬·麥翥雲·顧永釗·許長卿·魏廣漢·陳文濤·朱節·許長發等均已加入預料此次成績當必較前更佳焉 
[麥倫書院今日開運動會]  
　　今日下午一時半虹口麥倫書院在校内操塲舉行運動會競賽節目有二十八項之多發出請柬請中西士女參觀 
 
 

Page 12

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *商業市况 
[洋釐回升銀拆微疲]  
　　昨日星期五洋厘市况復又回升早市開價七錢一分七厘午後收盤七錢一分七厘七毫五較前日升起半厘銀拆初堅後稍見疲計上午爲二錢七分下午爲二錢五分較上日微疲一分期洋市價三月底早市之價七錢二分後市價爲七錢二分零一二五四月半之價初爲七錢二分一厘一二五後爲七錢二分一厘以兩日後市收價相較則三月底相同四月半小去三七五小同行所做各價廣角變更最大續小去一厘半之譜價爲五錢六分七厘又銅元小一千文計三百六十一千文衣牌小去五文改爲二千五百九十一文角坯小一文計二百零五文餘惟江角六錢一分五厘貼水五十四文仍又勿動 
[標金回疲]  
　　全日漲跌有四兩一錢 
　　昨日星期五大條近期縮零六二五遠期縮一二五近期掛二十九辨士一八七五遠期二十九辨士一二五銀價小二五計六十三元美匯兌開盤小零六二五價四十八元八角一八七五收盤勿動仍爲四十八元六角一八七五日美大一二五爲四十七元三七五日英大一二五掛一先令十一辨士四三七五倫敦先令小一八七五計二先令十辨士六二五六月份標金開盤尙較漲五錢價爲三百三十兩零七錢且即步漲起一兩二錢至三百三十一兩九錢爲全市之最高價惟人心於其時即轉趨疲賣者見旺金價即降跌勢頗烈及先令揭曉各價無一有變各内價亦尙稱堅金價其時已鬆至三百三十兩零八錢實以人心仍然向疲金價更見鬆下乃各内價亦見轉鬆遂致金價自最高價直小至三百二十九兩六錢是後雖有回升然銀行做開各價僅有鬆無緊因之人心更難轉機致金價跌甚於漲及至將收市時已漸跌至三百二十七兩九錢惟收盤又回好至三百二十八兩烚赤開盤三百四十五兩二錢五收盤三百四十五兩五錢較上日略小二錢五分登賬及補水均同爲三百二十八兩午後開盤爲三百二十八兩二錢曾即小至三百二十七兩八錢爲最低之價然後則稍趨轉穩蓋各内價亦見回堅故金價漸趨回升而勢帶堅至三百二十九兩三錢收盤較上日僅平疲去九錢補水爲三百二十九兩全日相差頗巨有四兩一錢之漲落以結果而論尚屬平靜 
[外滙掛牌穩定不變]  
　　昨日各匯掛價頗穩相較上日無一有變如先令仍爲二先令十辨士一二五印匯一百九十羅比半法匯二千零七十法郎美匯六十九元一角二分五港匯七十七兩三七五東匯六錢八分半嗬匯一百七十一盾半新匯八十二兩二五完全無異 
[先令市况回硬]  
 
價開出時甚堅如上午開盤賣價二先令十辨士三七五買價二先令十辨士半較上日收市軟去一二五而是後狀况轉疲甚烈僅有鬆無緊漸硬起三七五之譜故收市賣出之價爲二先令十辨士七五買進爲二先令十辨士八七五下午開盤略見回好計賣價二先令十辨士六八七五買價二先令十辨士八一二五惟又疲至賣價二先令十辨士七五買價二先令十辨士八七五三時後乃又軟去零六二五賣價復至二先令十辨士六八七五買價二先令十辨士八一二五及收市續軟零六二五賣價二先令十辨士六二五買價二先令十辨士七五較上日硬起一二五惟正式賣買甚爲淸淡稀有成交也 
[美匯市况轉疲]  
　　昨日美匯市况掛價亦無更改依舊掛六十九元一角二分五全日不動各銀行交易仍絕鮮正式賣買所呌之價上午半日開盤後亦惟降無升若開出賣價六十九元六角二分五買價六十九元七角五後即步鬆至賣價爲七十元買爲七十元零一角二分五收市午後開出賣價七十元零六分二厘五買價七十元零一角八分七厘五列較疲去零六二五而又益降至賣出價爲七十元零二角五買進爲七十元零三角七分五至後稍見回升起一二五計續七十元零一角二分五買價七十元零二角五後亦穩定無異惟較前日則已疲去半元之甚矣 
[東匯市况較鬆]  
　　昨日東匯掛牌仍爲六錢八分半亦無漲落各銀行暗盤上午七月份賣價六錢八分買價六錢七分八七五後即跌去三七五賣出價爲六錢七分六二五買進爲六錢七分半收市午後初之賣價仍爲六錢七分六二五買價六錢七分半後即更鬆地去一二五賣出爲六錢七分半買進爲六錢七分三七五後始見回好賣價復至六錢七分六二五買價六錢七分半又續漲一二五計續價六錢七分七五買價六錢七分六二五收市兩日結果相較鬆去一二五而交易不旺全市僅有百萬左右如三井出十萬元價六錢八分下午曾有懋業吸進八月份期十萬元價乃六錢七分六八七五其他尙有零星成交 
[神户英美印三匯市電訊]  
　　昨日神户匯兌市午前十時二十分來電云日美賣價四十七元三角七分五買價四十七元五各較前日市價同日英賣價一先令十一辨士三七五亦與前日同買價較長零六二五改爲一先令十一辨士五日印賣價一百三十羅比七五較長半羅比正午一時十五分來電各價均未變更市况穩健 
[漢匯回鬆]  
　　成都洋匯猛漲十元 
　　上海銀行四月二十三日國内匯兌行市報告云今日銀匯市面京公砝爲一千零四十四兩五錢津行化爲一千零五十二兩五錢俱漲五錢漢洋例跌二錢五分爲一千零三十三兩五錢洋匯北京仍爲一千零零二元天津仍爲一千零零一元漢口已見鬆動每千元祗須貼水一元長沙因之亦跌落一元爲一千零零五元濟南可以平匯靑島蕪湖仍爲一千零零三元蚌埠與長沙同價成都猛漲十元爲一千零三十二元奉大洋亦漲三元爲一千零零八元九江仍爲一千零零六元其餘各埠升動絕少云 
[公債漲跌互見市况續佳]  
　　昨（四月二十三日）各債期貨市況俠然暢盛全日市場人氣　終踴躍對於九六更形熱閙金融久無市面昨忽開出惟成交殊屬稀少現貨市况不振如故前後兩市祗做開整六一種其冷落情狀可想而知至各債市價趨勢忽呈混沌現象七長整六雖有上落爲數殊微惟九六賣買趨勢不同忽而低降忽而高昻變勳亦不甚巨結果較諸前日如九六近期貨續降三角許其遠期貨則回漲二角整六近期貨續好二角左右遠期貨回縮半角七長期貨未有變動現貨整六較週三時好起角許金融近期貨較二月二十四日漲起六角茲分述如後 
　　金融公債金融現貨未有開出期貨四月期於後市略有交易價九十六元一角較二月二十四日漲起六角五六兩月期仍無市面 
　　整理六釐整六現貨仍無交易期貨四月期亦祗前市做開價八十八元九角比前日略好一角五月期八十九元八角半比前市好一角較前日好三角六月期八十七元七角比前市前日均縮五分 
　　七年長期七長現貨未有做開期貨亦祗四月期略有成交價爲七十九元二角較前日同五六月期無市 
　　九六及其他九六現貨依然無市期貨四月期六十八元零五分比前市好三角較前日續縮三角半五月期六十八元九角半比前市好一角半較前日亦好起二角其他現貨槪無市面 
　　成交總數昨日各債期貨成交總額逹一百八十九萬元内九六占一百六十七萬元整六亦計二十萬元七長僅一萬五千元金融祗五千元現貨惟整六成交三千元云 
[紗花跌小]  
　　通標已進三十兩······人標有進一百四十兩之勢 
　　昨日星期五本埠紗花因美棉略漲即疲前途頗形悲觀同時國内原棉供過於求環境不利多頭了結空户加碼市勢逐步不振通標四五兩月已進三十兩關内人標亦已至一百四十兩關口大有不進不休之勢茲將期現紗花市况分列於後 
　　期紗紗布人鐘標準前市因美棉疲弱大户抛出近遠期均跌七錢至九錢後市因多空了結略形平穩除尾月漲一錢外餘月續跌二錢至四錢全日共成交三萬零六百包收盤價列價 
　　四月期一四○·○○跌一·一○七月期一四一·九○跌一·一○ 
　　五月期一四○·八○一·二○八月期一四二·八○·八○ 
　　六月期一四一·一○一·三○九月期一四二·九○·六○ 
　　現紗客帮方面較形淸淡全日交易約有一千四百包賣價午前跌二錢五分至五錢午後續跌二錢五分至五錢計天津帮進二十支金城·仙桃·藍鳳·十六支藍鳳·三十二支雙喜三百六十包·牛莊帮進二十支雲鵬·十六支仙桃·水月·十支大發·富貴·鴻福·六支雙獅·四支雙獅二百六十包江西帮進二十支水月·十六支大發·文明·十支人鐘·十二支人鐘·三十二支美人一百包廣帮進十六支藍金魚·地球·二十支鴻禧·雲鵬·三虎·三十二支天女·雙喜四百包·寗波幫十六支藍金魚·子虎·十支荷蜂·雙象·醒獅·十四支天女五十包威海衛進十六支藍鳳五十包川幫進直支天官四十五包其餘烟台蕪湖野鷄等幫共進一百五十包廠家未聞開出各牌市價列左 
十六支大發一四三·三五二十支金城一五五·○○十支人鐘一三二·七五 
　　　至　一四二·七五二十支鴻福一五六·六○十支富貴一三二·五○ 
十六支人鐘一四一·七五二十支鴻禧一五九·○○十支大發一三三·七五 
十六支紅轉龍一四二·二五二十支水月一五七·五○十支天官一三一·○○ 
十六支紅月一四五·○○　　　至　一五七·○○十支醒獅一三二·五○ 
十六支丹鳳一四○·○○二十支雲鵬一五四·○○三三支雙喜二一四·○○ 
十六支藍金魚一四二·○○　　至　一五三·五○三三支美人三四一·○○ 
十六支地球一四四·○○二十支三虎一五四·○○十四支天女一四二·五○ 
十六支胭脂一三九·七五二十支仙桃一五八·七五六支雙獅一二三·○○ 
十六支金城一四五·五○二十支豐年一六○·二五四支雙獅一一三·○○ 
十六支仙桃一五○·七五 
　　期棉通州標準前市因美棉不振現需淸淡近遠期均跌三錢五分至五錢後市近期未動遠期續跌五分至一錢五分全日共 
成交四萬八千擔收盤價列左 
　　四月期二九·六○跌·五○七月期三○·五五跌·五○ 
　　五月期二九·九五·四○八月期三一·○○·五○ 
　　六月期三○·二五·四○ 
　　現棉公會消息陜西花到一千五百件通州花到三百包姚花未到市盤如左 
　　通州花三一·七五蘇綸進一六○包送車站 
　　通州花三一·七五溥益進五○○包送廠 
　　通州花三○·二○董華記進二○○包棧交 
　　通州花三一·一○董華記進二○○包棧交 
[美棉轉疲三品跌小三元]  
　　昨日星期互美棉初因利物浦消息不佳而疲繼因華爾街購進而堅卒因南方賣出又疲計期貨跌十六至十九磅音現貨跌十五磅音英棉期貨漲六七點現貨漲二十一點印棉初隨美漲後因空頭補進益堅計孟加拉及白羅溪漲四羅比奥姆辣漲五羅比大阪現紗跌一至三元三品期紗跌二三元茲將原電錄左 
　　美棉（二十二日電）英棉（二十二日電） 
　　五月期一八·六二跌·一九分五月期九·四一漲·○七辨士 
　　七月期一八·七一·一八分十月期九·○三·○六辨士 
　　十月期一七·三三·一六分現貨一○·一一漲·二一辨士 
　十二月期一六·九六·一九分印棉（二十二日電） 
　　一月期一六·八六·一九分孟加拉二五一漲四羅比 
　　現貨一八·九○·一五分奥姆辣三一四五羅比 
埃及棉一六·六五漲·三五辨士白羅溪三三八四羅比 
　　大阪現紗（二十三日電） 
　　藍魚二四五跌三元福島二二四跌一元 
　　紅財神二三○一元三馬二二四二元 
　　三品期紗（二十三日電） 
　　前市開盤收盤後市開盤收盤與上日比較 
　四月期二三一·九○二三一·八○二三一·一○二三一·七○跌二·七○ 
　五月期二三五·○○二五四·七○二三四·七○二三五·○○二·三○ 
　六月期二三七·七○二三六·九○二三六·九○二三六·七○二·八○ 
　七月期二三九·○○二五八·六○二五八·七○二三八·七○二·四○ 
　八月期二四○·五○二三九·八○二四九·八○二三九·八○三·○○ 
　九月期二三九·九○二三九·六○二三九·九○二三九·八○三·二○ 
　十月期二三九·九○二四○·三○二三九·三○二三九·四○三·六○ 
　　日紗出口减少 
　　去年四月中旬今年四月上旬今年四月中旬 
總出口八·○五○包九·四○○包七·一八○包 
輸往上海四五○包一·八四○包一·一八○包 
[洋莊絲市尙不寂莫]  
　　昨日洋莊絲市新廠經期交仍不寂莫因　約美莊新起補辦缺貨致中等期絲銷場益繁而里昻法莊·陳絲日來續有需要故交易亦屬不弱計怡和等進新絲三百包及陳絲三十五包價均趨堅輯里白經上中等貨僅英法續有談成計信孚等進二十包行情堅穩川黃廠經法莊又購進上等鐵機貨十四包絲價稍漲灰經上等陳絲安利購進二十包價未變更云 
[期粉轉趨堅漲]  
　　廠方出而維持···多空觀望 
　　昨日期粉市面轉趨堅漲查廠方因見期粉客銷步趨疲滯市價不振不得不出任維持故行市略趨堅隱上午開盤後營口帮硯期抛進萬餘包其餘近遠期廠方維持堅持不出市價轉挺收盤價本月份二兩四錢一分半四月份二兩三錢八分七厘五五月份二兩二錢七分六月份二兩二錢三分二厘五七月份二兩二錢五分八月份二兩二錢二分均有數厘及分餘之漲度午後開盤後市氣初仍盤旋嗣因多空兩方觀望不前行情稍趨疲勢本月份三盤後即未開出價仍二兩四錢一分二厘五較前日收盤價無甚變動四月份收盤價二兩三錢八分半較漲半分五月份二兩二錢六分半（收盤未開五盤價）六月份二兩二錢三分半七月份二兩二錢二分半八月份（收盤亦未開）二兩二錢二分均較漲七厘半期粉成交額上午十萬包下午十四萬六千包收市五萬一千包共計二十九萬七千包云 
[米市回堅]  
　　昨日本埠米價又稍見漲最高常白粳又到十六元次者十五元四五角最次爲十四元七角八分較前日（二十一）漲兩角之譜聞其原因被産地存貨極枯價亦見昂薄粳稻已高至六元四角糙粳十二元二角兼各該處凡欲裝米出口者須一律備有護照否則難以裝申於此本地米價又無看疲之勢惟前日（十九）由日本某公司船進口儎有敏黨大小絞等米八萬餘包該貨現儲於浦東同春福棧昨日北公會曾售開六七千包其外日内亦須賣出以此推觀米價尙無特别漲風云 
[糖市劃盤續小]  
　　昨日荷蘭到電現裝及遠期俱升大一盾之八分之一爲十一盾二五與十盾一二五及十盾公會劃盤現貨六兩九錢二分五至六兩九錢五期貨本月六兩九錢七分五四月七兩零五分五月七兩一錢二分五俱較前日見小而開盤古巴赤五兩四錢古巴洋五兩七錢則見漲二錢茲錄各價如下（單位兩） 
東三二五六·七○東四温半七·二○二十號中砂白六·五○ 
　三温半六·七五上白粉九·八○十八號中砂白六·四○ 
　三七五六·八五二十四號粗砂白七·一五古巴洋五·七○ 
　四温六·九五燥荷白六·七五古巴赤五·四○ 
[國外糖市（二十三日電）]  
　　大阪砂糖期貨市 
　　前市開盤前市收盤後市開盤後市收盤 
　　四月期一三·二五一三·二○............　............ 
　　五月期............一三·三六............　............ 
　　六月期一三·五三一三·四九一三·五○一三·五○ 
　　七月期一三·六八一三·六八一三·七○............ 
　　八月期一三·八二一三·八二一三·八四一三·八四 
　　九月期一三·九九一三·九八一三·九九一三·九九 
　　古巴糖（美金）爪哇糖 
　　二元五角現裝十盾八七五 
　　紐約期糖（美金）四月十盾八七五 
七月二元五角五分五月十盾五 
九月二元六角五分六月十盾一二五 
十二月二元七角五分七月十盾 
　　倫敦白糖日本精糖（日金） 
五月十四先令鹽水現貨二十四元五角五分 
八月十四先令九辨士七五日糖現貨二十四元五角五分 
十月十五先令五月二十四元六角 
　　日本糖蜜（日金） 
　　現貨十八元二角五分 
[五金售價增漲]  
　　昨日五金市况各路銷胃平平除烟台靑島大連長江帮稍有胃口外其餘各方均未十分活動天津帮問津雖有而實際成交者絕鮮蓋時局前途暗礁尙多以此公會市勢不能發展但各貨售盤一層因西匯迭縮不已成本須要加高不得不酌加一二昨市元條開出計三兩五錢扁鐵三兩六錢光方鐵條三兩七錢較上日俱漲起一錢靑鉛出路亦旺外洋來電報漲故昨日售價開十四兩亦提高二錢五分獨銅市最堅到貨旣少存底亦稀估盤逐步上升紫銅皮開三十九兩黃銅皮三十四兩紫銅絲三十七兩五錢又黃銅絲三十一兩紫銅塊三十兩黃銅塊十九兩比前日又漲上五錢與一兩不等云 
[紐約植業公司歐美各種公債行市報告]  
　　駐滬辦事處上海九江路二Ａ號花旗銀行内 
名稱官利期滿時日四月十五日賣價四月二十二日賣價期滿時約得之利息 
捷克斯拉夫政府公債八厘一九五二年十月一日一○一·○○七·九○ 
古巴杜米尼根糖公司債七厘五一九四四年十一月一日九七·五○九六·七五七·八五 
智利公債七厘一九四二年十一月一日一○一·○○一○一·二五六·八五 
阿根庭公債六厘一九五七年九月一日九九·五○九九·○○六·○五 
德國公債七厘一九四九年十月十五日一○二·二五一○二·八七五六·七五 
那威公債六厘一九四三年八月十五日一○一·五○一○一·二五五·九○ 
德國蘭登銀行債券七厘一九五○年九月十五日九七·二五九七·五○七·二○ 
加拿大太平洋鐵路債券四厘無限期八五·五○八五·八七五四·六六 
　國公債六厘一九五五年一月一日八四·三七五八五·○○七·二五 
　特司銅礦公司債七厘一九四三年一月一日九九·二五九九·二五七·一○ 
德國通用電氣公司債七厘一九四五年一月十五日九八·○○九八·○○七·二○ 
薩克遜公共工程公司債七厘一九四五年二月一日九五·七五九五·七五七·四○ 
古巴大北鐵路公司債六厘一九六六年七月一日九七·七五九六·七五六·二五 
道奇氏兄弟公司債六厘一九四○年五月一日九四·○○九四·八七五六·五五 
海地公債六厘一九五二年十月一日九八·○○九八·○○六·一五 
捷克斯拉夫政府特别債七厘五一九四五年十一月一日九七·七五九七·七五七·七五 
意大利公債七厘一九五一年十月一日九四·五○九四·五○七·五○ 
　　右列各債劵之價目皆以美金爲單位如有疑點當以紐約總公司之報告爲凖 
 
 

Page 13

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *本埠新聞 
[日本大阪衛生博覽會徵品]  
　　南北兩商會昨接縣署函云逕啓者案奉江蘇滬海道道尹公署第二一六號訓令開案准江蘇交涉公署函開准駐滬日本總領事函稱茲奉本國外務大臣訓令内開本年七月十五日至八月三十日在大阪地方由大阪衛生組合聯合會主開大阪衛生博覽會著轉知中國官廳令行各地將有關衛生上之出品寄送陳列以資參考等因附抄發英文會章一份到署奉此除將英文會章一份送外相應專函奉達請煩查照令行各地將關於衛生上之出品送往陳列以備參考等由并附上英文會章一份到署相應照譯原件函達請煩查照飭屬辦理見復等由准此除分行外合亟抄錄譯件令仰該知事即便查照轉知商學各會一體知照此令等因計發抄件下縣奉此除分别函令外相應抄件函達貴會知照此致上海總（縣）商會 
　　附譯大阪衛生博覽會章程大阪衛生博覽會會長大阪市長薛克（譯音）博士該會由大阪衛生組合聯合會主辦費用由内務部大阪官廳及市區供給以普及全國衛生知識改良醫學及衛生品物爲宗旨擇定大阪天麓荃（譯音）公園爲會場開會日期訂於一九二六年七月十五日至八月三十日上午九時起至下午十時止公開展覽本會搜羅關於衛生一切物品分兩部陳列Ａ部陳列品由政府及公共團體供給Ｂ部陳列普通醫學及衛生物品國外陳列品均所歡迎惟有條件如左Ａ部陳列之運費卸費棧租車費及展覽費槪歸該展覽人負擔但俟閉會時原物交還該展覽人裝費可免惟運費及該項貨物到船後各項零費皆由展覽人擔任Ｂ部陳列品之展覽費槪行免去但展覽人須負擔來回運費及一切費用各展覽人並可將陳列品訂期出售惟一切費用須自行擔負開會日期不久將届如有欲在本會陳列物品者請迅即寄下請求書并陳列物品表注明號碼尺寸價値重量以便預留地位各種陳列品須於七月十日以前運到箱外當注明大阪市政局轉交大阪衛生博覽會一切通信均請寄至上述地址 
[費城賽會之西訊]  
　　大陸報云據本埠所接美國費城美國博覽會近訊該會將於五月三十一日開幕惟會中房屋及賽品陳列須至八月一日左右方能完全竣事此會於政治方面無甚關係僅欲表現美國開國百五十年來實業文化進步狀况以資紀念會中設備娛樂甚多 
　　上海泰晤士報云中國所備費城博覽會賽品刻已彙集上海待運政府亦早派幕員籌備並由旅公使在會場租定五千方呎以備陳列惟赴賽經費十萬元雖經赴賽專員四處奔走迄未領得三月十三日國務會議席上財長曾擔保籌撥而至今不撥嗣該委員商之安格聯擬在關餘撥付亦未得要領今農商部總次長俱缺而開會期即在六月一日未知該委員將若何籌措也 
[法公董局昨開特别大會]  
　　法新總領事曁全體議董華董出席 
　　新任法國駐滬總領事那齊氏業已蒞申特於本月二十三日下午五時在法公董局召集特别大會計到會者有全體議董·前代總領事梅禮藹君·及華董陸伯鴻陸崧侯君等首由那君向各議董述其重來滬地之快樂並謂當扶助各議董在法租界施行善良及和睦之政治俾租界居民得以安居樂業繼謂疑將法公董局會議主席職務在其指導之下委託梅禮藹君接管因梅君前任主席時頗得大衆贊許也末由副議長史維才曁議董逖百克（譯音）分别代表全體及法籍議董向那君致歡迎詞盡歡而散 
　　東南通信社云法新領事那齊爲謀中法親善起見昨特通知法公董局以後該局董事會須請華董一律列席俾華人意見可以達到以免華市民與公董局間有所隔閡云 
[使團對華董問題之表示]  
　　中國新聞社云據外交界消息公共租界工部局對於此次納稅人會所通過之華董三人曾請示於北京公使團旋據復示稱此次决議在華人未予贊同之先可暫緩通知云云 
[總商會復商總聯會函]  
　　送洋涇浜章程一本 
　　上海總商會會長虞和德昨爲各路商界總聯合會函徵原本洋涇浜章程特檢寄一份并復函云逕啓者接誦大函祇悉查上海洋涇浜北首租界章程前經敝會刋印尙有留存茲特檢奉一本即祈台收爲荷云云查該書計洋涇浜北首租界章程三十欵虹口租界章程八條洋涇浜北首西國租界田地章程四十二條均中西文并列云 
[修改洋涇浜章程委員會函聘顧問]  
　　上海各路商界總聯合會修改洋涇浜章程委員會日前議决函請謝永森·馮炳南·姚公鶴·等爲該委員會顧問并請馬湘伯君於月之二十九日開第二次委員會時共同到會演講昨特分函四君云敬啓者敝會爲修改洋涇浜章程曁納稅華人會章程組設委員會以爲力爭華董根本之國前經函違台端各節諒蒙靑及素仰先生公言緯論中外欽佩務乞於本月二十九日下午八時届駕蒞會演講俾得一領宏論并懇請爲本委員會顧問俾得時親敎益錫我南針以匡不逮事關人民福利國家主權至希慨諾實紉高誼 
[丹麥飛機昨日午後抵滬]  
　　丹麥飛行家鮑德威中尉·機師克德夫·駕駛飛機一架於昨日午時十二點半由浙江寗海起程於午後二時許抵滬西虹橋飛行場圍繞三區安然降落先期由駐滬丹總領事接得電告當即以電話知照本埠各歡迎人員淞滬警察廳派有軍樂隊等在場歡迎本埠中西官場到者如丹總領事籃凱·副領事鮑龍等華官有交署交際科楊王兩正副科長·汪秘書·道尹公署代表劉秘書·朱監督代表趙秘書·警廳行政科張科長·聯軍航空隊顧隊長·當丹飛機降落時各歡迎人員均與鮑德威中尉握手爲禮並詢起居健康現該飛機停於虹橋飛機棚内當時由交通部委員南洋大學校長凌鴻動會同顧隊長對該飛機檢查一週並無違禁物品及無線電郵件等事計是日歡迎人員約有數百人事畢該飛行家偕丹領乘汽車返滬現寓吕班路丹總領事署聞機件略有遺失須稍修理方能飛往北京大約當在一星期以後 
[丹麥飛機及飛行家（匯芳照相館攝）]  
[商總會今晚開會]  
　　各路商界總聯合會定今晚（二十四）舉行會董常會討論各路議董提議之要案并由修改洋涇浜委員會委員報告審查研究經過并徵集意見昨已分函各路議董届時出席矣 
[縣商會昨開認稅會議]  
　　上海縣商會昨日午後四時續開認稅會議到各業認稅商代表參燕代表孔愼甫·菉筍代表顧振民·洋雜木板行朱吟江·花業沈潤挹·飲片藥業毛子堅·木業馬驥良·紅木郭存禮·銅錫馮詠梅·牛皮鄭觀儀·杭綢席嘉蓀·鷄鴨業喬仲仙·洋布朱侍軒·湖縐江琴齋·土顔料潘渭濱等數十人首由會長顧馨一報告開會宗旨畢當以補徵附加稅事曾經本會據各業代表一致反對經本會呈請財政廳長收回成命並陳述商業困苦狀况並特函馮夢老從事疏解在案茲又奉上海稅所長函轉奉財廳令以事關通案上海未便獨異自應一體遵辦方昭公允務須邀集各業董妥爲勸導等因至此經各代表起立僉稱務請會長親自面呈財廳長陳述商業迭受種種困難懇請體恤藉抒商困云云結果當訂期赴省面謁李財廳長請示施行 
[閘北商會昨開會員會]  
　　閘北商會籌備處昨日下午四時開會員大會到五十餘人王彬彦主席報告本會籌備已逾兩年始因戰事紛擾地方不靖未能辦理選舉本會因是不能正工成立繼則以選舉手續上之爭執致久延而不能解决今經本會選舉籌備委員會議决爲免除雙方之爭執擬一折衷辦法本届選舉用通信連選法下届用單選法以示公允而消意見俾本會得以早日成立閘北商界有一公正之團結特建本會請公决云云次由籌備選舉委員會主席尹村夫報告兩次籌備委員會情形次由王曉籟卞海程湯有爲等相繼發言王彬彦又謂今日到會會員雖不足人數然此次通告已有幸勿放棄字樣不訪先行表决再行通告今日未到之會員如有意見於五日内函至本會如無來信作爲默許以來信或默許之多少睵 
再與今日表决之人數一併取决之當由主席付表决全體通過次討論訂定限止徵集會員入會日期案公决查照前案辦理次討論發選舉票日期經衆議决自本日起至三星期後至多不得過四星期次討論閘北市公所問題多數主張致函閘北市議會詢問傅道尹接收閘北市公所之經過詳情俟其函復後再由下届會議討論六時許散會 
[總商會决定籌還五卅借欵辦法]  
　　總商會辦理五卅案件墊欵項下尙欠董查生霍守華二君各一萬元各馬路聯合會及該會暫墊各一萬元工商學委員會二萬元紗布交易所一萬五千元財政部恤欵五萬元勸工銀行一萬七千元其中以董霍二君及勸工銀行之欵爲最緊要急須償還業經該會董事會議决償還辦法如下（一）五卅事件各欵揭算結果除捐欵借欵外會中已墊去約洋一萬元此欵决定由會中追認（二）各項借欵中除以財部未撥十萬元抵還外其董霍二君各借一萬元决定由會中承認籌還（三）航業維持會計欠勸工銀行洋一萬七千元係付海員所用决由會中承認籌還一萬其餘七千元歸霍董兩君及虞會長擔任捐助了結（四）所有各項已墊及應行籌還之欵共約四萬元依據前次議决每一會董捐欵一千元會員五百元除已捐外再向未捐諸君設法勸募足額以資彌補云 
[五卅烈士喪葬籌備處談話會紀]  
　　昨日上午七時五卅烈士喪葬籌備處開代表會議到者商總聯會王漢良·嚴諤聲·成夑春·陳家寳·學總聯會林鈞·唐鑑·江佐才·王學煌·上海學生會劉重民（早退）·上海總工會張涵如·萬永淸·李瑞淸等人數不足改開談話會首由林鈞報告進行經過并謂五月三十日舉行奠基禮爲期非遙事繁時促故於上届議决請四團體各加代表二人并定今晚重行分配職務以利進行乃人數仍未到齊祗有重定日期再行開會至於應行討論者不妨儘請發言云云當經議决（一）定期月之二十六日（星期一）下午七時再行開會（二）成變春報告請由測繪家劉士琦君打樣之經過公决請劉君先起一草稿俾下次開會研究或届時逕請來會共同列席討論（三）林鈞報告孫中山先生奠基禮籌備人員探詢奠基儀式之情形（四）陳家寳報告建築圍墻之估計（五）推派代表向某團體接洽經費問題公决下届再行推舉代表（六）成夑春報告有金濟時君擬作祭文正式勒碑俾人摹仿以垂永久但須徵求五卅事略决推李瑞淸尋覓成本轉交議畢九時散會 
[審查出貨委員會賬目改期]  
　　上海各路商界總聯合會前以童詩聞會計師訂於月之二十四日開會審查前出貨委員會賬目曾推潘冬林張賢芳兩代表届時出席昨又接童會計師來函云逕啟者前以承理臨時濟安會帳目查核整理一案内有關係出貨委員會收欵帳項須研討協商訂期四月二十四日在敝所開會敬請台端列席曾專函通知在案惟現以寗波靑年會建築委員會委託將該會帳目加以整理必須親自執行職務業於二十日公出赴甬本星期六不及返滬碍難如期開會爲此擬將會期展至下星期一再予舉行務祈貴會於四月三十日下午二時委派代表駕臨敝所以便將出貨委員會收欵數目與請求單加以研究商討藉資决定除分函外特 
知照矣 
[五一勞働紀念籌備會紀]  
　　昨日下午一時各工團開「五一」紀念籌備大會到五十餘工團代表七十餘人公推茶業職工會代表程品章主席洪東夷紀錄議决案如下（一）開會會場製墨工會提議此次「五一」節本爲紀念世界勞工節但値此戒嚴期間應推派代表向官廳切實聲明當即推定職工協進會·紡織工會·代表前往接洽一切（二）煤業工會提議五一期近所有應辦事件亟須籌備當議定各代表每日到會二次（三）履業工會提議五一紀念爲世界勞工最有價値之犧牲應照例致函各工廠放假一日（四）染織工會提議五一特刋的文字務限於二十五日以前交濟籌備處再宜多印萬份以廣紀念五時餘散會 
[中英委員會查戰事損失已竣]  
　　前年江浙戰事各國僑商内地損失甚鉅各使團照會外部飭令交涉員與各該處領事會同查照所受之損失曾經交署委派秘書胡振庭偕同英副領事修義恩赴蘇屬各縣會查戰事時英商所受之損失現已事畢於前日返滬該委等沿途調查均受各地方長官之招待保護並聞胡委員擬休息數日後再行會同美領事出發調查美商之損失云 
[縣令催報四鄉户口]  
　　上海縣知事危道豐以前任對於滬埠四鄉户口曾令知各地鄉董從實查報以便派員勘視等情迄今兩月未見呈復因於昨日又令催各圖董着即呈報以憑核辦云 
[反對宅地稅之繼起]  
　　商帮公會上海商帮公會昨電財政廳長文云李廳長鈞鑒邇聞貴廳將派員在滬設局征收宅地稅殊深駭奇吾商民曾於皿上子年間橫遭何豐林等舉行房屋特捐滿載而去至今尙有餘痛貴廳此舉毌乃加甚商民飽經兵　財窮力盡倘或實行民無瞧類矣應請收回成命打銷原議幸甚云云 
　　廣西路商聯會廣西貴州勞合三路商聯會因蘇當局有組設宅地稅之會令該會會長謝惠廷等特呈孫陳文云「南京孫總司令陳省長鈞鑒竊據報載鈞座命令設立淞滬宅地稅局市民聞訊引爲憾事近年國家賦稅滋多人民負擔已覺弗勝若宅地稅果至實行即淞滬區域而論有多數地畝上房屋腐敗租價極廉除繳各項舊例捐外再增負擔有十室九空之慮且多此一例即多生一弊雖蒙鈞座意謀地方市政之改良頒布條例嚴防各種弊害實恐仍難矯正現在民窮商困一至於此敝會爲市民艱難計故特陳情鈞核以持全市民商榷辦法後再定行止是否有當諸希俯察 
[財廳不允免魚稅]  
　　淞滬征收魚稅委員袁慶宣前日奉到江蘇財政廳指令内開據旅滬浙江漁商公會代表鄔振磬江浙漁商保安聯合會代表張謙等呈稱鮮貨不堪截稅再懇收回成命等情查前因稅所征收魚稅未能核實是以委任專員設局整頓此項鮮魚旣無子口單照章應向稅局納稅不得以稅所在前放棄始終藉詞請免且此次魚稅悉按舊章征收一稅之後並不重征於漁户漁商未增絲臺負擔實無妨礙之可言所請自應毌庸置議仰淞滬征收魚稅袁委員轉函知照再來文首尾措詞皆係呈文格式乃用快郵代電紙謄繕未用呈紙粘貼印花與式不合並即轉知此令來呈抄發云云 
 
 

Page 14

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *[檢查印花稅之進行]  
　　檢查印花稅曁彩票游券實貼印花案經商界要求緩期實行茲江蘇印花稅處高處長來滬與滬官場協商仍將繼續進行聞租界店舖實貼印花已有辦法彩票業已願認捐此次來滬一俟與淞滬警察廳曁上海縣洽妥即行關始檢查 
[外商謀包捲烟稅近訊]  
　　近外商某烟公司謀運動承包江蘇全省捲烟特稅茲經調查此舉難成事實因總局方面與省署財政廳曾訂立承包契約載明自承包之日起以二年爲限在未滿期前當然無撤銷之理總局局長黃申錫前曾由通赴寗晋謁二長面陳整理全省稅收計劃昨已公畢返滬 
[捲烟實貼風潮昨訊]  
　　南北捲烟業聯合會上海南北捲烟業聯合會昨日下午召集臨時會議到者閘北陳瑞麟·陳馥祺·楊在洽·余錦祥·范督庵·滬西魏柏年·范松茂·九畝地陳坤元·毛翔飛·城内嚴志雲·陳蘭軫·滬商張頌吉·夏錦龍等五十餘人首由陳良玉君報告日前本會函請總商會設法援助蒙虞方兩會長均以此事久未解决實於捲烟業大受損失終非善策業已據情轉達捲烟特稅總局按照分認辦理俟函復到會再行知照等情衆皆滿意次沈維挺報告近日外商承包特稅之說甚囂麽上如果總包方面不顧商情堅持實貼到底恐節外生枝難保不成爲事實然同業天良具在何肯放棄國家主權恐彼方尙未覺悟深爲可　末由范松茂·方鶴全·陳瑞麟等相縳發方此次稅局誘令少數人組織公棧經同業等一體反對當然不能成立其事始寢詎該局派人四出運動誠恐不明事理者被其所惑請衆討論辦法當經公同議决對於組織公棧應由全體同業竭力制止又提議外商承包問題如果事實發生吾同業應即會同全省捲烟業各團體一致否認議至此時已六時散會 
　　南市烟紙業聯合會南市烟紙業聯合會因特稅局連日變本加厲在路搜檢及到店查抄紛紛皆是故逐日在會集議互議保護方法昨日下午各職員到會由會長嚴志雲宣言謂我業反對實貼停售將届三月各同業多呈衰疲之象查我同業大都在閙市爲多自停售以來營業蕭條而租界方面反見蒸蒸日上無怪我同胞每以租界爲樂土試觀我同業之彼盛我衰良可慨嘆今稅局尙不欲爲我同業留一線生機竟大使威逼甚至我同業一出門即查欲回店則又查一再滋擾終日無寗息之時行路而在荆棘商人至此夫復何方惟我同業當議維持辦法所以救同業亦所以維華界之市面當經在座各職員集議對於檢查之紛擾祗須同業堅忍不售即使稅局竟日查擾亦無如何至今後之進行祗有向總聯合會申請並懇各業聯合會向商會官廳陳說利害情形及商困眞象冀共諒解當表决分頭接洽請求至五時許散會 
[南洋烟草公司股東會紀事]  
　　昨日（四月二十三日）南洋兄弟烟草公司在東西華德路第五工廠開第六届股東常會到會股東共四十一萬五千四百一十八股權下午一時開會公推簡玉階君主席即由簡君略稱查本年度中銅元價賤紙烟價格暗受損耗與前届情形大略相同本公司上半年度决算因此不免虧折下半年席銷數較爲增進而當各埠緊急需貨之際滬租界忽有停給工廠電力之舉以致製造停頓無以應付銷場迨電力回復後又値江浙京奉魯豫各處兵戈紛起除水路輪船可達之少數各埠外其津浦京奉京漢隴海膠濟京綏各鐵路貨車一律停開所屬各省分運輸阻絕幾於無貨可售其遭兵燹各處損失尤多當五卅之初國貨正有振興希望大意環境相迫遽受此重大之打擊此眞初料之所不及者統計本年度營業總額較前届增多四百餘萬元獲凈利一百二十餘萬元此本届營業業及利率之大槪情形也因鑒於日前停電損失經於華界浦東添設新廠藉爲輔助並將原有各廠力加整頓精益求精以期進步各省銷場力圖展拓藉挽利權此擴充進行之大槪情形也但期兵事停息運輸恢復循此以往可冀營業日有增進藉慰股東之期望所有第六年度决算賬目應請監察人勞敬修君報告次由勞君宣讀第六年度决算報告書及純利分配表（書表已另刋送文長從略）次由主席提議現應改選董事及監察人並因前協理簡實卿君逝世應同日改選協理請公舉開匭及監督開票員當由股東李經君推舉譚蓉江·徐冠南君爲開匭員陳禮庭·葉海田君爲監督開票員衆贊成旋由各股東投票開票結果最多數當選董事簡孔昭·陳炳謙·簡玉階·陳輔臣·周壽臣·簡英甫·羅旭和·盧廉若·勞敬修·彭華絢·徐冠南次多數候補董事簡敏軒·陳益南·簡情曼·張蘭坪·郭標·楊小川·李煜堂·潘雨村·陳廉伯·簡靜山·李守一最多數監察人周淸泉·勞澤生次多數候補監察人霍桃溪·陳靑峯最多數當選協理簡孔昭由主席報告畢至六時散會 
[紙烟加價之集議]  
　　滬北十九路烟兌公會昨在該會開會到者大有興·萬祥泰·等四十餘家朱蓉甫主席陳家寶紀錄主席略謂近因銅圓價格日益低落吾同業已受暗虧不少即是老美女雪茄非但無利可圖每支尙要蝕去血本二文破碎尙不在内若不設法救濟前途殊甚危險務希諸君從長討論杜絕私運銅圓之方法云程步卿謂請官廳禁運銅圓徒託空言於事無濟鄙擬提高價目而保血本最爲妥善衆贊同當即改定美麗一百六十大聯珠老美女一百十十紅　包一百十金鼠警　天門仙女一百大雙喜小長域雙烟中南金駝老球牌九十文　本祥茂一百四十白金龍三百五十白錫包三百大長城二百貢燭每斤三角七分六印就價目二千份分發南北市各同業於本月十八日起一律照行單出售又議决經費除向會員收取外不敷再向屬貨捲烟廠要求補助而利會務進行云 
[徽屬茶商力爭自運之集議]  
　　徽屬旅滬茶商昨因箱茶轉運事在七浦路路在莊茶業公會召集全體大會到會者有王雲卿·洪會卿·汪禹丞·程菊芬·李芝芳·俞謙明·龔兆鴻等數百人公推王雲卿爲臨時主席報告茶商歷年受運輸箱茶損失之情形略謂徽屬紅綠箱茶每年有一千餘萬之出産自徽運杭由杭經火車運滬向由杭州各過塘行組織之某行代客轉運所有運輸箱茶均由該行與路局訂定合同但因辦理欠善往往中途被竊以及損壞等等而且頻年加價故茶商所受損失不可勝計久有收回自運之議屢向路局訂約未蒙允許不知何故現同人之意决計收回究竟如何辦法請各抒偉見云云經衆討論僉主收回結果公舉汪禹丞李芝芳等爲代表向路局請願不達目的不止議畢散會已七時許矣 
[寶山縣戒煙專局昨日開幕]  
　　昨日上午十時寶山戒烟專局舉行開幕典禮到會者有縣長代表王詠仁·册單局印湘蓀·敎育局王豐穀·城市公所徐紀宗·交通局袁秉彝·户籍主任金伯涵·初中校長黃疇新等三十餘人由局長袁希洛致開會詞大致謂今日本局舉行開幕典禮蒙諸位先生駕臨不勝榮幸茲將經過情形略述一二吾邑自前淸末葉申禁鴉片頗著成效不意近來禁令廢弛販運吸食罔知顧忌地方人民時有從事包庇若不厲禁戒絕國亡無日本邑縣議會有鑒於此决議創設寳山戒烟專局聘希洛爲局長業於三月十八日組織成立請蔣益生先生擔任醫生逐日到局診視由蔣醫生請毛鍾頴君駐局助理一切事務方面請陳贊侯袁仲丞兩位先生擔任以後如何進行尙祈諸位先生賜敎云次馮縣長代表王詠仁君致詞略謂吾邑有戒烟機關迄今已有五次之多第一次爲寳山縣戒烟總會第二次爲寳山縣强迫戒烟局第三次爲寳山縣禁烟分所第四次爲寳山縣戒烟局今爲第五次論其成績固不在少數然在一年之後吸者尙知顧忌久則遂弛以至戒而復吸者亦屬不少冀自今以後使吾邑黑籍冤魂個個超生三界人人大覺悟將來爲一好男兒好國民並希吾邑勿再有此種局所則本邑人民幸甚云云次王丰穀君演說略謂欲戒絕鴉片烟須先從根本上着想否則戒亦徒然余意一面先禁種一面禁止販賣則不戒自絕云云次黃疇新君報告上海租界燕子窩情形後由局長致謝詞云今日承諸位先生指示一切實深榮幸希洛當盡力進行尙希諸位先生不時扶助共謀地方幸福則本局同人不勝感謝後餉各來賓茶點而散時已十二點鐘矣 
[閘北市公所問題昨訊]  
　　代表停派閘北市公所昨復市議會公函云逕復者接准公函主張仍由兩會各推代表晋省催請解决以維自治囑即舉定代表訂期同往等因准此查此案前經赴省請願已奉總司令省長會批在案以後移交或分劃問題悉聽貴議會議决辦理敝會似無庸再派代表相應函復請煩查照云云 
　　職員停職閘北市公所自歸道尹接收後對於工人已發給三月份上半月及四月份十天工食囑暫回家靜候添招再行錄用外所有員生於昨日發出條示内開奉道尹諭市公所移來職員除高丞恩何守中顧哲民三員生外均令停職發給四月份半個月薪水等因奉此仰各職員知照到處領取特此通知云云 
[日要人昨日離滬西上]  
　　前日本外務省大臣現同仁會長伯爵内田康哉副會長江口定條日華協會理事山井格太郎高橋君平小野得一郎石井渭稻田龍吉小井極太郎八人於日前由日乘長崎丸抵滬下榻豐陽館并定期昨日赴寗已誌本報茲悉内田等業於昨日上午九時半乘坐路局特備Ｐ.Ｃ.Ｉ.花車附掛特别快車赴寗詣站歡送者我國方面有路局局長任傳榜及交涉署楊王二科長駐滬日本總副領事矢田及長岡等并有日本某影片公司在花車上攝取歡送影片聞内田伯爵預定今日上午進城拜會兩長二十六日乘大利丸離寗 
[日條約局長今日可抵滬]  
　　日本外務省條約局長長岡氏奉命來華視察已於二十一日由東京乘車赴神户於二十二日在神户換乘日郵船長崎丸來滬約於今日可到 
[昨日外僑四大節之慶祝]  
　　大晚報云本（二十三）日爲英格蘭人之聖喬治節與蘇格蘭人之聖安德履節·愛爾蘭人之聖巴得力克節·及美人之華盛頓誕辰節·同爲公共租界外僑之四大節日每届是日除敎堂慶祝外並有盛大之跳舞會與衆共樂今晚九時三十分英人亦在皇家飯店大開跳舞會各國外交及海軍人員並邀赴會來賓當在八百人以外而英艦復仇號適在浦江復仇號本一舊艦之名該艦曾於一九一八年之聖喬治節團攻齊勃勒奇有名世界戰史英人緬懷往蹟彌覺可慶云 
[兩路往來之人物]  
　　董康董康等七人以調查司法委員南下在即對於收回治外法權將有所建議特定明日（二十五）乘滬寗夜快車赴寗面謁孫陳有所陳述 
　　陸錦陸錦於日前赴杭游覽并會晤浙當局業已事畢於昨日（二十三）由杭乘七次快車於晚間七時抵滬 
　　傅强滬海道尹傅彊於前目由滬乘車赴寗晋謁孫總司令聞於淞滬商埠及閘北市政將有所商陳預訂於今晚可以返滬 
　　徐蘭墅江蘇實業廳長徐蘭墅來滬業已多日特於昨日（二十三）樂中快車赴寗 
　　孫夫人聯軍總司令孫馨遠夫人將於今日搭滬寗夜快車來滬聞夫人擬赴普渡山進香抵滬後稍作勾留不日候輪　往 
[嘉定上海輪船更改時刻]  
　　嘉定航業公司昨日通告云謹啓者滬寗路局定五月一日起改訂行車時刻本公司班輪亦於是日起改訂向例嘉翔來往各五次現爲便利交通起見由五月一日起加開嘉翔來往各一次火車輪船啣接時刻附列於後（嘉定至南翔）上午六點正七點四十分十點五十分下午十二點十分三點二十分五點二十分（南翔至上海）上午八點十五分十一點十二分下午一點十五分南翔專車二點二十四分五點十四分六點零九分安亭專車七點四十分八點三十一分（上海至南翔）上午七點正七點三十分九點下午十二點十五分南翔專車十二點四十分二點二十分四點二十五分安亭專車六點十分（南翔至嘉定）上午八點三十分十點下午一點二十分三點二十分五點四十分七點十分嘉定航業股份有限公司謹啓 
[航業雜訊]  
　　留東華商返滬近來僑居日本經商之華人因感日當道取締之苛嚴均紛紛自動歸國在上兩週已有一百餘名雜貨商回來乃昨日又有大批温州傘工三十餘名乘日輪近江丸歸國 
　　海州通航後現狀海州在未經開闢商埠以前一切貨物如花生仁等項統須轉淸江浦再運往浦口南京等處然後裝長江船來滬即食鹽一項亦須用民船駁載今開埠後中外商輪均可開往運貨惟現在海州有兩個海港可通商輪第一個專運食鹽名曰靑洪港該港内已有運鹽碼頭五個每一個碼頭上均有露天鹽棧每棧常積食鹽五六萬担不等此港内水量甚深在滿潮時足有二十五六尺水頭即退潮時亦在十六尺以上較大之輪均可駛進現在滬上太古怡和等輪往海州裝鹽者均至靑口運載又有一港名曰陳家港係專載該埠之雜貨如生仁等出口者惟在開埠時未能將港道挖深致漲潮時亦不過十五尺水頭一遇退潮僅四五尺水凡千噸以上之輪咸不能駛進至現時裝運陳家港應貨之各商輪均抛泊在距碼頭七十哩之外港用船駁運本年此兩路通航以來浦口轉船之運滬貨已一落千丈上海方面之行駛海州商輪刻下已有中英日三國船十六七艘 
　　港滬航業不振上月因港當局派委員至廣東磋議解决工潮辦法之消息到滬後本埠運港之出口貨一時曾稍見起色後因談判决裂港粤間交通仍難恢復而上海方面之運港客貨亦漸减退今則由港來滬之輪除載車糖及西貢米𨗴邏米等轉口貨外殊無他貨運來至近日出口貨之運港者上海僅有香港西人等在滬採辦牛羊猪等牲口略有運往故怡和洋行刻將香港班减爲每星期派一船 
[轉運公所加入總商會新代表]  
　　上海通商各口轉運公所昨因報告今歲入會代表履歷致函上海總商會請入册給證茲將二代表履歷照錄如下陳河（字彦淸江蘇江寗縣人六十歲漢口路同和公）尤楨（字炎庭江蘇無錫縣人五十五歲二馬路大川通） 
[運輸公會對塌車行之聲明]  
　　本埠汽車運輸同業公會前爲工部局限制磅量事曾聯名具呈請求取銷呈内關於營業一層與塌車相比較有塌車成本不過數十元等語致引起各塌車行之誤會該會以彼此均屬華商義當互助昨特聲明對於塌車無輕視或傾軋之意希望塌車行之諒解各謀營業之發展云（大華社） 
[法租界將行無軌電車]  
　　法租界電車公司預擬在法租界行駛無軌電車計劃業已籌備竣事無軌電車已在法國某機廠定造准下月中旬可以運抵上海至與英租界接通電線一節已由英法兩電車公司大班商妥先將新北門外（法租界）至英租界一段接連然後再行逐步推廣該公司現已招得買票人三十四名司機人十餘名俟車輛運到後即召集各司機人試習開車手術云 
[日人收買吳淞路地產消息]  
　　日商大興土地公會近購得吳淞路鴨綠路口大宗地皮現决以銀六萬兩建築三層樓西式市房多幢由台灣銀行之新仁記承造其市房預定於本年十月間間竣工 
[閘北水電公司進行鑿井]  
　　商辦閘北水電公司因鑒於舊有水廠取源蘇州河致水質不良而廠基限定復無擴充餘地故對於舊廠徐澄淸濾水池使供給之水淸潔外實無他法能使其原有水池容量充裕自整頓以來目下水質已適合飲料現因該廠積極作根本建設進行新廠閘北各路市房亦月有增多需要旣增供給愈絀轉瞬炎夏水量當更供不應求其沿租界處已充量饋水接濟無虞缺少惟新廠完成就工程上預計當在冬間方可出水腹地用户需要頗殷該公司董會爲補救目前計特在舊廠内開鑿自流井二口業與英美鑿井公司簽訂合同規定工程計劃爲深在五百尺以上以電力取水日夜供給可源源不斷開鑿費及購備極强電力之汲水機等欵爲數在鉅萬以上已確定五月五日開始動工於最短期間出水閘北得此二井之補救今夏用水或可不致缺乏云 
[散花别墅之發起]  
　　陽曆五月初旬開幕 
　　本埠商人李毓華等因鑒於上海無高尚雅潔之娛樂場所特集資合辦一大規模之公共花園定名爲散花别墅地點在法租界杜美路五十號占地可數畝花木陰翳綠草如茵空氣淸鮮風景絕佳並有中西高尙游藝音樂絲竹·跳舞廳·酒排間等設備完全佈置得　現正積極籌備進行聞陽曆五月初旬即可正式開幕 
[閘北公立醫院之成績]  
　　本埠自入春以來天時不正以致天花紅痧（即猩紅熱）白喉（即喉痧）等症盛行閘北中國公立醫院於本年一月份計患天花紅痧白喉等病入院求治者三百六十七人全愈出院者二百六十人病故四十二人其治活占百分之八十七又二月份入院者三百五十二人全愈出院者二百五十二人病故者三十五人治活占百分之九十又三月份入院者三百四十六人全愈出院者二百三十四人病故者四十人治活占百分之八十八查所患皆屬最危險之症且有甫到院未及醫治即身故者其治活成數幾及九成該院成立於淸光緒庚戍冬租界發生騐疫風潮時由陳炳謙沈敦和及旅滬紳商提議收歸華人自辦主權民命保存甚大成立至今十有五年中間英法美租界先後發見鼠疫四次均由該院隨時撲滅消患無形該院爲治天花紅痧白喉等傳染症專門醫院前年該院總理陳炳謙集資添建病舍數十楹近因病者日多現計住院者達一百餘人幾有人滿之患幸該院醫治得法多慶安全紅痧等症傳染甚速患者速送該院救治當不致誤 
[尙有本埠新聞轉入後頁]  
 
 

Page 15

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *本埠新聞 
[今日江灣賽馬之預測]  
　　第一次跳浜二哩（一）吉士飛Chesterfield（二）考不明Coppermin（三）凡茄Vanguard 
　　第二次五法郎（一）愛來芬白蘭ElephantBrard（二）大夢未爾Dairoonn　Villo（三）丹田Dainty 
　　第三次五法郎（一）輝爛夢頓Fairy　Mountain（二）開潑浮埃蘭Cape　Verd　Island(三)申脫來了司帶Scintalallngn　Star 
　　第四次一哩二五（一）蘭花司門Reinfoicement（二）來奪齊倍Rd　Abbey（三）密西西比Mississippi 
　　第五次一哩（一）生昔歇浦Ｃensorship（二）綠菊GreeChrysanthemun（三）亨利愛去Ｈenry　Ｈ 
　　第六次一哩（一）格林勞特Grand　Lord（二）有力賽司Ulysses（三）愛及立的Agillty 
　　第七次三掛得（一）透羅埃司Terror　Eyes（二）騰洛普Donlop（三）恩太爺Enlire 
　　第八次九法郎（一）帆落歇浦Fellowship（二）得利穩Three　One（三）廣西Kwangse 
　　第九次一哩（一）好潑富兒Horeful（二）霍脫愛埃Hot　Air（三）江灣華麗Kaingwan　Warrior 
　　第十次一哩二五（一）白塔歇浦Battleship（二）潑林司阿爾太Prince　Altai（三）司披明脫Spearmint 
　　第十一次一哩半（一）高田利榮Couer　de　Leor（二）蘇州Soochow（三）康米台强男Comedy　General 
[甬同鄉會二次徵求昨日揭曉]  
　　寗波旅滬同鄉會第五届徵求會員大會昨日舉行第二次揭曉隊長隊員到者計八九十人推總隊長陳良玉主席報告開會宗旨該會二科主任烏崖琴報告上次各隊分數及擬增設公學計畫畢請日本西京帝國大學工業科畢業魏喦壽博士演講釀造學大意先講酵素之發生及種類次講麥酒一葡萄酒釀造之程序末講釀造應注意之各點及中國酒改良之方法解釋詳明聽者無不瞭然復由該會公學女敎員徐蛻紅女士跳舞末揭曉分數共計二千九百四十二分茲錄分數如次魏伯楨三五八分童志孚三五八分許庭佐三○○分王公子二七○分袁孟德二七○分勵建侯二六○分顔伯頴二一五分烏崖琴一五○分劉廉契一二○分何楳軒一○○分林仰之分○分陶輝庭六八分金開鑑六○分吳志芬五○分王心貫五○分陳才寳五○分童中蓮五○分陳也橋三三分顧予齡三○分柳詠雪二五分馮孫眉二○分李韻希一三分鄭庭樹七分周月明五分連第一次揭曉合計九二一四分 
[市公所允殘廢院借屋]  
　　閘北市公所爲允許淞滬殘廢院借屋昨致該院復函云逕復者接准台函具悉一是所謂貴院裴家橋院屋未竣工以前暫借敝公所地方公園舊存房屋作爲臨時收容之所事屬暫借亦無不可相應函復即希貴院查照其如何修葺之處敝公所暫不顧問以後遷出時並須預爲關照至煩查照爲要此致淞滬游民敎養院 
[江西會館近事]  
　　本埠江西會館近接江西總司令部通電宣佈治贛七政（一）軍政採精兵主義務使一兵一餉無欠無浮（二）財政公開券洋兌現（三）吏治以民意爲從違爲事擇人（四）路政急辦省道縣道便利交通（五）市政務使街衢寬潔籌辦自來水（六）敎育普及平民敎育與職業敎育并重（七）實業農林水利切實講求設施 
　　又該會館以年久失修及郎家橋市房翻造業於數禮拜前招工打樣估價投標特訂於今日下午一時在該會開標以便即日興工 
[募建新慕爾堂陜西隊成立]  
　　漢口路慕爾堂募建新堂已在一品香開幕積極進行此次畫佛家錢化佛君被推爲陜西隊隊長並請黃警頑翁國勳二君協作前晚錢君假座小有天組織成立會到二十餘人七時入席酒半主席錢君起謂慕爾堂以服務社會爲職志成績昭著社會早有定評今因該堂向中西女塾借用已久亟宜募欵自建擴展社務鄙人謬承不棄屬爲奔走雖力薄亦當效勞萬一惟賴諸公協力臂助方克成功云云次籌備主任沈天鑿述募建之緣由翁國勳述該隊組織方法經粟靈蘇樊發源等討論結果辦法二種（一）請書畫家認捐墨寶交大會售充（二）分發捐册自由認募即席認捐書畫者二百件平均計每件十元可得二千元認捐募者數爲九百五十元中有西醫唐乃安已自認捐一百元預算統計已超過目的將來成績定大有可觀云 
[金光明法會圓滿禁屠]  
　　浙閩蘇皖贛金光明法會爲五省祈禱和平補經三七現功德已將圓滿孫總司令陳省長會令蘇省各屬於四月二十四·五·六·三日嚴禁凈屠三日以迓天和而滋福德云 
[商聯會籌欵撫恤蔣探]  
　　本埠愛多亞路商界聯合會因公共租界總巡捕房華探蔣占英在該路雲洲旅館内捕盜殞命義勇可風除由該會會長魯廷建君與老正和染廠迎芳照相館等各大商號接洽集資撫恤蔣探遺族外昨並由該會常務員邱菊生分向各會員商店請不論多少量力捐助俟集有成數後即送交總巡捕房請轉致蔣探家屬以慰死者而昭激勸 
[閘北保衛團撤銷衛隊團]  
　　閘北保衛團爲經費困難現　將衛隊團撤銷昨該團轉發訓令云爲令知事案照本部現因經費困難縮小範圍案將衛隊名目裁撤所有步隊目丁暫歸保　第一隊按照一目九丁例重行編製查該隊長王則民服務以來尙屬動愼　　充　巡隊長步隊排長熊桂所李士　着調充保衛　第一隊排長步隊排長楊沛霖及　巡排長李耀周均着另候任用除分行外爲此令仰知照云云 
[典質業友誼會選舉揭曉]  
　　上海典質業問人友誼會於四月七日假座城内侯家浜正蒙學校開成立大會選舉正副會長及評議員嗣因時間不及致未揭曉等情已誌前報茲悉該會於翌日（八日）開票結果選出倪彙生·戴紹選·吳爲之·翁耀庭·等十二人爲評議員至選出之副會長因内部有所窒碍未能通過迄未正式發表該會昨特召集各評議員會議决以得票次多數之吳鈞如當選爲會長葛品生張應禮爲副會長一面專函敦請一面訂期開會歡迎就聯云 
[英總領事請緝刦掠英婦財物匪徒]  
　　淞滬警察廳昨准江蘇交涉公署函開准英總領事函稱本月六日據英商大英輪船公司惕勒弗號（譯音）輪船船主禀稱昨晚八時本輪停泊於浦東其昌棧怡和碼頭時有本國女賓一人由輪登岸欲乘小輪渡滬行至怡和東西兩碼頭之間適遇華人二三名詢以輪渡頭所在請其指示不意該華人突將女賓執住按撩倒地並以手掌悶口禁止聲張所有手提皮囊腕上金鐲等件致被刦掠該華人旋即逃逸女賓回輪當經船主據情報由該管警署派探來輪查詢各等因據此本總領事查近來該地類此之事時有發生殊失安寗秩序應請轉致淞滬警察廳令飭該管警署對於賊盜出沒之處亟宜多派巡警嚴密防範以保安全否則行人受害恐將日甚一日也相應函達即煩查照等因相應函達貴廳長請煩查照轉飭該管警署對於浦東其昌棧怡和碼頭一帶地方格外注意以保治安並將此案匪徒嚴緝究辦並盼見覆爲荷云云嚴廳長當即令行該管警署嚴緝匪徒務獲解究 
[英警署昨日續訊瓊斯敦被控案]  
　　文匯報云英人瓊斯敦氏被控騙取中華第一針織廠値洋三千三百兩絲襪一案今（二十三）晨復由英警務公當續審迨英昌洋行貨棧日人松本證明被告寄存及取貨情形浙江路某店夥證明被告質貨及原告回贖情形畢被告供稱年二十一歲育於上海本年初遇一丁姓自稱營進出口業欲設洋行延余爲經理有巴德生氏者爲副經理而彼自任買辦余父在楊樹浦捕房充捕頭丁之父與余父相識名譽甚佳至洋行内一切開支及余之薪水三百元等均由丁一人擔任因此訂立合同嗣余至行見門首標海美洋行字樣詢之丁姓稱原主人破產故渠轉租旋决定行名即用余名稱瓊斯敦貿易公司巴德生詢及資本金丁稱有八千元在某華銀行不日將取出以洋行名義轉存匯豐銀行一月二十六日丁稱仰光渠叔處需辦絲襪翌日有針織廠跑街送襪樣至丁書定單由余簽名付之翌日貨不至余電話去催旋廠中經理來要求銀貨兩交余商請寬限三四天交欵彼乃要求簽給三四天期支票余欲允而巴德生言此事恐未必能辦到因丁姓撥移存欵尙需時日遂與其人約定即時送貨明日簽給支票並告以余父任東區捕頭决不賴欵其人應允乃送貨至英昌洋行貨棧暫儲此後一切悉由丁姓辦理云云 
[寗台船商公會開會記]  
　　寗台船商公會因大和號侯長泰侯裕仁兩沙船在洋面遇盜搶刦並據去船主事昨日特召集各號商及在申各船主開會由大和號報告侯長泰船上月間在銅沙洋面被刦銀洋貨物共値一萬餘金號中電呈外海水警廳不料未及半月侯裕仁船又遭盜刦該船於本月初三日由申出口開往福建裝載公和元豐等號士布棉紗等貨値七八萬兩在閩浙交界之古山洋面遇盜船兩艘攔住上船各船友當與抵抗乃盜黨衆多執有長槍大刀見人即打船友被擊傷十餘人有三人當場擊死搶去現洋一千餘元及土布棉紗搬去二百餘件並擄去船主王友生船友丁濤生勒索六千元方可贖回云云討論之下决先設法贖回王丁兩人出險後即陳請浙閩督省長官飭派軍艦嚴剿並請外海水警來廳長派艇在洋面保護繼各船主提議以上年以來各船遇盜搶刦計逹三四十處盜匪執有凶器不能抵敵船中應得備洋槍如遇盜刦可能對抗每船至少四支請公會即速禀請官廳核准給發執照議併留下次開會集議辦法 
[公共租界刦案彙誌]  
　　兆豐路昨晨三時四十五分有盜匪四五名各持手搶闖至虹口兆豐路五百七十號門牌某烟紙店賺開排門侵入一盜袖出手槍嚇禁店主及三夥聲張後正欲開啟一錢盒忽聞外面槍聲隆隆各盜大驚奪門而出未刦得何物盜逃後始悉各盜行刦時門外尙有一盜把風適第一三五七號華捕巡經過該處見排門大開正欲上前查騐突被把風之盜開槍俄而店内又逃出數盜均向其射擊一彈中其左肩該捕不及回擊而盜已遁去祇得回匯山捕房禀報捕頭該捕已入同仁醫院醫治 
　　長沙路前日上午九時一刻月盜匪三名侵入新閘長沙路一百六十二號門牌屋内袖出手槍嚇禁婦人居郁氏聲張並着將首下垂目須視地遂將該氏手臂所御金鐲捋刦一只逃出氏亦追出呼救當由鄰居倪中仁·陳章·及一千六百五十七號華捕與包探韓華亭等聞警追拿詎該盜等逃至新閳路鴻福里弄内竟開槍兩響拒捕幸未傷人嗣經追獲一名逃逸兩名乃將獲盜帶入捕房詰悉係湖州人名吳金生昨晨解送公共公廨請究吳供係受在逃兩盜之愚邀去搶刦惟手槍並非我執金鐲亦未看見等語關讞員得供商之英馬副領事諭被告收押展期十四天查明再訊 
　　梅白格路住居新閘梅白格路一百九十八號門牌之婦人朱李氏前晚往新世界游戯埸游玩夜半方歸從後門面入不料有盜匪一名暗中相隨見氏人屋盜亦踵至袖出手槍嚇禁聲張將氏所帶金鐲捋刦一只飛奔而逸氏即投該管捕房報告謂鐲價値五十元請爲查緝 
　　鄧脫弄前晚八時半有某甲携女眷行經匯山路鄧脫弄忽遇盜匪七人攔刦出槍恐嚇被刦去衣服銀錢共約八十餘元嗣經甲即投該管捕房報緝 
公廨昨訊俄人圖刦俄船案 
　　俄人吉播羅夫等八名被控私藏軍火並圖刦停泊吳淞口之輪船一案昨日又經公共廨邵襄讞會同英惠副領事續審由證人物　立夫供述白曲　司開與黑來平兩人計議圖刦該船之　　　劃頗詳據稱該輪船名奥霍斯克係昔年由俄舊黨某將軍從海參崴率領來滬三兵艦之一渠在該船服務故與偕來本案被告内之白曲禮司開·黑來平兩人渠均識去年五月間彼等欲搶該船命渠相助渠即允之故能盡悉其謀初欲使人上船潛置毒藥於食品内俾船上之人中毒嗣以此計不妥未施渠並將該船内容告知白氏諸人船上有一特别隊皆係軍官組織該隊手槍長槍炸彈均甚充足此外各水手亦有槍械並有機關砲一尊砲彈三千發日間以五人巡查防守夜間益以七人彼等以設備森嚴明取不易得手擬賄通船中水手給渠一萬元命渠上船行賄然以須請示北京首領故亦中上未行又擬用炸彈將該船轟沉刦其軍裝又擬設法使泊於該船旁邊之中國兵艦與該船發生衝突激該船開砲乃乘機解除該船武裝又擬趁去年罷工期内設一機關以介紹生意爲由將船上水手盡數遣往某處該地駐有蘇聯政府某將軍之軍隊不難一鼓滅之也嗣以陶適案件發生各種計劃均因停頓容俟時機渠自五月至九月共由白曲禮司開·黑來平等給與洋一百五十元渠乃盡情報告該船上之官長搿來鮑夫將軍云云中西官訊至此諭改期再訊 
[東新橋街昨晨之刦案]  
　　法租界東新橋街第一百八十七號門牌王文耀所開之麗新成雜貨店於昨晨一點餘時已經收市正在結賬之際突有盜匪一名到來以購物爲由敲門入内袖出手槍嚇禁聲張當被在賬檯上搶刦去小洋四百十四角大洋二元携洋面逸後由事主開單報告捕房請緝 
[法公廨昨日訊判嚇詐案]  
　　住居法新租界皮少耐路餘康里第二號門牌陳順興經租賬房小主陳小平日前先後接得郵遞匪黨恐嚇信兩封希圖勒索洋兩萬元又住居法大馬路昇平里二弄第九號門牌義豐絲廠之蘇嘉記亦接得同樣信函要求借洋一萬元旋經兩事主先後持函投報法捕房請緝現爲探目任水掦·金九林·包探石瑞祥·吕竹林·周耀廷·劉坤寶·陳阿毛等拘獲是案之匪徒蘇州人方三毛·陳福林·盧金寶·金阿梅·嫌疑人沈阿松·顧榮生·金和尙·陳根山·胡阿四·等九名一併帶入捕房昨解法公堂請究先由原告陳順興派周連生代表到案聲訴前情並稱信函言稱如不將欵交付定須接財神等種種恐嚇言詞信函呈鑒請爲重究蘇嘉記由陳姓代到稱被告雖來信要求借洋一萬元惟其言詞甚和平係懇求之意請求察核詰之方三毛供民人向倒糞桶爲生近在朱德春淸潔局内爲糞頭目民人前在同興茶樓吃茶遇見毛小弟王子福兩人起意致函兩原告處借錢民人一時糊塗代爲送信一封實有其事並延農復律師代辯稱查此案實係在逃之毛小弟王子福兩人起意被告方三毛係屬受愚應請堂上從寬發落至此即由探目任水掦上堂稱被告等信函内言明將鈔票交在李梅路電綫木桿及英界西藏路或紹興會館等處之字紙籠内吾即假扮原告將鈔票置在各該處字紙籠内旋見被告陳福林等到來取欵故此拘案等語詰之陳福林供民人賣糖粥度日前由毛小弟囑吾至跑馬廳地方字紙籠取欵致被拘案盧金寶供倒馬桶爲生由陳福林囑吾同往取欵致被逮案金阿梅供詞略同沈阿松等五人同供民人等雖與方等相識不知恐嚇之事聶讞員商之法領事判毛小弟王子福兩人出票拘提提到各押西牢六個月出境方三毛陳福林金阿梅三人各押西牢一個月盧金寶押三個月期滿永遠逐出租界沈阿松等五人一併開釋 
[硝磺局函請調查銀爐業需用硝額]  
　　江蘇全省硝磺總局致函上海總商會謂奉聯軍總司令部訓令開商家購用硝磺須隨時切實稽核以杜流弊查硝磺爲軍火要物例禁私自販運近有奸商借自用爲名替人代購以圖漁利用特函請貴會調查上海銀爐業共有幾家年需用硝若干切實查明見復俾便考核云云 
[中興織帶廠工潮解决]  
　　南碼頭中興織邊帶廠因增加工人工作兩小時發生男女工人罷工已有四五日昨日廠主召集各工頭商議各工頭謂增加工作兩小時須加資一角四分停歇四工人須恢復工作方可上工廠主恐延長日期有碍營業已允工人要求各工頭出廠即通知各工人謂目的已逹明日可入廠工作云云 
[米行斛司昨日之集議]  
　　米行各斛司昨日下午召集同業開會提議斛資捐助平糶事由斛司各代表謂此次加增斛資每石四文現已增加行家囑令捐助平糶欵項無論多少從速認繳請籌商辦法經衆討論之下擬將增加斛資四文内抽去兩文以十日爲期限由各該行斛頭逐日抽去俟抽滿十日將欵彙集總數交由行家解交平糶局繼各代表商議以每石抽兩文恐同業以多報少照行家營業大小而定行家等做發米者每人認繳兩元而做鄉莊及零星行家每人認繳一元惟斛司願照斛數抽去故未議决現定明日下午召集北市同業商議决定辦法繼議此次加斛資四文由仁穀公所通告各行於二月十五日起實行各行均已照加據萬豫碼頭某行斛司報告該行斛資非但不加反而額扣一文商議之下致函仁穀公所通知該行從速照加以符議案云云 
[揚州同鄉會之弭盜意見]  
　　揚州八邑旅滬同鄉會昨發表弭盜意見略謂弭盜辦法厥有二端（一）華租兩界同時淸查口上海同居複雜爲他埠所未有故匪類匿跡其間不易覺察故淸查户口實爲必要現華界對此已有動議但獨由華界淸查而租界不免爲盜匪歸避之藪敝會主張華租二界同時舉行淸查如查得無業游民確因失業爲飢寒所迫而行爲不端者分送各工廠酌量收容或由各同鄉會給資遣送回籍（二）私運軍械須加等治罪歷來刦案發生一般匪類均挾有軍械尤以手槍爲最多警捕因拒捕而殨命者時有所聞故取締私運軍械亦爲弭盜之要圖華洋當局對此應特别注意如查有私販軍械應加等治罪絕對的不予保釋上述二端本會爲弭盜之根本辦法草草擬發缺點殊多尙望留心地方　　　　　　　 
[滬杭路貨車裝貨新章]  
　　滬杭路車務處通告各轉運公司略謂爲補救二十四號貨車時刻起見除將鹹魚裝運外雜貨各件祇裝運至嘉善爲止由嘉興起改裝於二十二次貨車至閘口以免行車誤點准於即日起仰各查照云 
[西人預備往靑陽港賽船]  
　　僑滬西人每於上海春季赛馬後即定期前往靑陽港舉行賽船茲因賽期將届故與賽者近日更紛紛赴靑練習今日上午九時五十分開之三四等慢車上裝有該船兩艘並聞所有賽船今後亦將次第運往 
[昨日之軍事運輸]  
　　浙江第一師騎兵第一營於昨日由杭裝載軍用品一鐵蓬車附掛於正午十二時二十五分由杭開滬之二十五次貨車運至麥根路轉掛滬寗路夜貨車運往徐州云 
[精武醫社近訊]  
　　精武醫社新社精武醫社前由熊君長卿創辦已由陳杜卿季植女醫學士主任社務日臻發達現該社以福德里舊址太窄不敷應用特移至北四川路安愼坊二十六號添設留醫房以便婦兒留醫之用并由熊君長卿捐出一千五百倍油浸鏡嘴之顯微鏡一個以助該社診斷之用聞該鏡約値七八百元之譜 
[共和路昨午火警]  
　　昨日上午十一時半共和路三十九號江北人陳萬田所開之舊皮鞋店炊飯起火延燒四十號同業馬罐子家平屋共兩間由各段救火會到場救熄事後經四區二分所劉署員傳到起火人聽候訊辦 
[命案判屍棺運滬騐究]  
　　無錫老嫗錢華氏年六十一歲其子玉璋與同鄉婦人王氏姘識十餘年王氏近在新疆路天保里隔壁開設天昌米店玉璋忽於上月身死前日該嫗在四區一分所控王氏毒死其子經倪署員質訊之下據供伊子死時週身現靑紫色七孔流血要求伸冤王氏供玉璋實患喉痧身死奉判解科經竇科員研訊一過昨移檢廳核辦旋奉檢察官提案預審一過悉屍棺已運回無錫判告收押原告退去着將玉璋之屍棺裝運來滬以憑騐究 
[妻死母家之控究]  
　　昨午有襲郎郎者具狀投地檢廳控稱家住高橋二十九圖宋家宅昔年憑媒娶潘家橋地方瞿史氏之女龔瞿氏爲室不料此次瞿氏歸寗之後妻母史氏不放民妻回家前日忽報民妻身死民聞而大駭查妻母瞿史氏向與其夫侄瞿和尙通姦民妻之死諒必亦遭瞿和尙圖佔不遂致被謀害所致爲此情急來案起訴請求一併提究等情奉諭着靜候騐明核奪 
[余達郎引渡警廳]  
　　江北人余達郎於本月十五號夜身藏實彈手槍被包探廳瑞卿獲解公共公廨押候訊究在案茲悉余在内地犯有搶案昨晨淞滬警察廳備文派探投廨聲請引渡經邵襄讞會同英惠副領事飭將余達郎提審之下當庭交來探帶去歸案訊辦 
[女子失蹤之究追]  
　　揚州人王安喜住漢中路業皮匠前日偕證人柏長三花南淸扭陳陳氏陳畢氏至四區控稱民女裙子向在絲廠做工自幼憑柏長三爲媒許字佴姓本月初七忽然失踪四尋無着今據花南淸季天保等來爲陳長榮作伐願出聘金八十元央民勿究民因女已受佴姓之聘故扭串拐之陳陳氏等請究劉署長質訊一過轉解司法科候辦 
[越界查烟罰十元]  
　　華界紙烟捐局調查員失儀廷於前日至法租界蘇家黨路地方向王乾初越界查烟當由二百四十七號越捕將朱拘獲帶入捕房解經法公堂奉判候傳證人到案再核在案昨又傳訊即據二百四十七號越捕稱是日實係被告在法界查烟稅故此拘案詰之朱供詞支吾中西官判朱罰洋十元充公以儆 
[限交原告妻女]  
　　淮城人劉長勱住太陽廟前日扭無錫婦人陸吳氏至四區控稱民妻錢氏及十歲女兒於去年正月由家出外住該氏家内嗣忽失踪刻偵知被伊賣於江灣束沈家行地方民欲追回女兒該氏不允請爲究追當經劉署長質訊之下判被告交保限交原告妻女到案核辦 
[不服檢查匪徒候傷愈再訊]  
　　盜匪蘇州人包祝英在西藏路不服檢查開槍拒捕被探擊傷獲送醫院醫治等情已詳昨報昨晨老閘捕房捕頭好爾將包探在該盜手中所奪之手槍一枝子彈一粒送呈公共公廨聲明該盜尚在醫院醫治請求改期再審當經中西官諭候被告傷愈再訊 
[俄人騙乘汽車押半年]  
　　俄國人柔民斯夫假冒某西人名義向各汽車行租用汽車不給車資被控由捕房拘解公共公廨押候訊究昨經中西官提審得該俄人欺騙實屬判决監禁西牢半年示儆 
 
 

Page 16

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *[公共公廨訊案彙錄]  
　　昨日公共公廨訊理民事訟案併誌於下（一）美商白益德延慕思律師訴耿華堂定購汽油船違背契約請追船價及損失銀案堂諭准登報十四天傳達被告到案候訊（一）美商羅傑律師訴李達孚不付經收房租酬勞洋案堂諭本案原告請求銷案應予照准（一）陶少江延朱斯芾律師訴閔辛吾胡規分等朋比爲奸侵佔賬欵案堂諭改期特别接連排訊仰原告於三日内將應有賬簿呈存本公堂准被告查對是否與原告之數相符再諭原告將實在修正補狀呈核（一）姚戴卿延雷聲布律師訴朱達卿方單糾葛案堂諭本案旣據雙方有和解希望准予無限改期（一）羅雲記成本舖訴王氏欠制衣工料洋案堂諭被告請求復審不准仰仍遵照前判履行（一）婦人田王愛琴訴與其夫田鑑林離婚案堂諭察核王愛琴呈據以彼私通苟合作爲正式起訴希圖朦准斥不准理將案註銷（一）張瑞芳延高露玲律師訴汪慕蘭欠貨洋案堂諭改期訂訊（一）王元義訴宣殿發等損失案堂諭同上（一）徐戚氏訴與其夫徐文愷離婚案堂諭改期（一）陳文生訴陳王氏等地皮糾葛案堂諭原告二月二十五日之請求駁回（一）姚氏延梁伯華律師訴沈來有欠借欵案堂諭改期着原告代表律師查明被告之産業具報再核（一）朱世昌訴顧雲祥欠貨洋案堂諭被告飭傳不到原告呈據證明應予缺席判令償還原告洋三百元並堂費（一）永昶莊延慕思律師訴周旭初欠往來銀案堂諭展期兩月如原告仍無確實證據證明着即註銷（一）上海證券物品交易所訴葉銘三欠欵案堂諭被告屢傳不到證明原告供據應准缺席判令被告償還原告銀二千零七十兩五錢九分並堂費飭被告到案交判决後之保（一）陳翥雙請求執管遺産案堂諭改期續訊 
[誌謝]  
　　昨承商務印書館惠贈英語週刋第五四八·五四九號小說世界第十三卷第十一·十二號各一册又承徐園惠贈蘭花會參觀劵十張 
書此併謝 
來函 
[馮雲生成志桓來函]  
　　敬啟者閱陰曆本月十一日見貴報新聞欄内所載靑藍染業董事接收公所之糾紛一則與事實不符蓋此事於陰曆本月初八日具函約陳少泉於初十日接治靑藍染藝公所交代事宜至該日鄙人等同往該公所後運陳少泉並未來惟見范阿芳等正在私自開會　收酒厘鄙人等即上前責問其時彼此稍有齟齬然無揪扭情事該管警區因隔夜有陳少泉報告開會不許至初十日帶警前來偵察果見范阿芳等聚有工人數十餘人聚集開會私收酒厘情事宋巡官當即禁止解散此乃在公所内之眞實情形素稔貴報輿論公平請將此情形登人來函欄内迅賜更正以昭核實而免淆惑鄙人馮雲生成志桓同啟三月十二日 
專件 
[上海洋涇浜北首租界章程之原文（一）]  
　　民八本埠納稅華人對洋涇浜章程所擬修正草案業經本報披露以供研究者之參考資料查此項章程原文上海洋涇浜北首租界章程係前淸光緒二十五年經兩江總督劉坤一派員與工部局總董商訂者前北京洋務局於光緒二十八年出版之約章成案匯覽紀之甚詳本埠商務印書館掃葉山房兩局均有出售此爲華洋兩方合訂之上海公共租界第一次章程嗣後此項章程又經增删而工部局歷年一切行動乃均根據於第二項章程其原文在華方面無從查覓茲大華通信社覓得第一次所訂之上海洋涇浜北首章程刋錄如下 
　　「第一欵」定立地租界限租界地方界限經兩江總督劉所派之委員曁上海縣會同西歷一千八百九十九年份工部局首董商訂推廣詳細議定竪立界石繪圖列說以憑遵照今將其界限開列於後（北）蘇州河即吳淞江自小沙渡至接連泥城浜處之西約七十碼地方由此處朝北到寶山上海兩縣之界線由此界線一直至相連虹口港地方由此處朝東至顧家浜口（東）黃浦江自顧家口至洋涇浜口（南）洋涇浜自洋涇浜口至接連泥城浜處由此處向西南大西路沿長浜之北首枝路並向此枝路直達靜安寺鎭後西之五聖廟（西）自五聖廟一直朝北至蘇州河小沙渡地方「第二欵」租地之法凡在所定租界限内有人欲向中國原業户租用基地置買房屋産業必須遵照中國與各國所立約章條欵辦理「第三欵」租地應辦事宜如何方爲完善及立契之法凡永遠租地之事如查無關礙方准愿承租者與中國原業户商定價値等事禀明該管領事官在署中呈出中國原業户所寫永遠出租契據二紙係屬一式繪圖一紙　出地形詳載四址領事官即據以轉送上海道衙門以備查考查明所租之地事俱妥當無礙即由道署加蓋印信移還給執該地價値即可照數付淸若所租基地内地墳墓厝柩等情成遷葬成搬讓必須臨時商辦因中華例此等情節不寫入永　契據之内故也「第四欵」租地須掛號入册即典押亦須報名入册凡遵照以上例章置業立契事竣之後限一年内由該租主持赴該管領事官衙門内報明入册掛號以後如有典押各情亦須於一月内赴該管官署報明入册備考「第五欸」轉契亦須掛號凡轉租基地須在該掛號之領事衙門内呈明其得主亦須赴該管領事衙門呈請掛號並由領事官通知公局（即工部局）「第六欵」讓出公用之地凡在租界以内已經執業租主各西人讓出作用之地（如道路漲灘之類）嗣後仍照前遵行專作公用不得另作别用即將來置買新地内如有漲灘亦必憑照此章讓作公用以資執業因須預籌推廣開築租界通行往來之路由公局於西歷每年新正查勘地圖將應作新開馬路處所公同會擬議定（公局係租界之内執業租主及有　准議事之内照章公同會議選派設立以辦事者所有　議章程設局章程均見於後凡遇此後轉租之事基地内如有續漲灘地及應開作道路之地必由承租者照章讓作公用以便執業（此章程議定衆所共知自應遵照之租地執業之章程）此項照章讓出及已作公用之地除齊集各執業租主有關人等會同會議核定允准將該地結還原主收回之外不能由原主自行任意收回至此項已經讓出作爲公用之地尙有應完年租雖仍由原主照繳但不能籍口希圖管業除照上載各項外如有佔用漲灘馬路等地作爲公用情事必先經該執業租主之應允方可施行决不能以據列此章爲詞各執業租主會同　議將地段劃歸公局管轄之後公局即將擬在該地方作公用公路等處出示通知倘有早在該地方置有産業之有約各國商民等因公局示内所云公用公路之處有所辯論限十四天内投該管領事官具呈禀明或自己專函通知公局以便設法調處若照領事官意見未能妥協即任請公局將管轄該地方之責推辭此事即作爲罷論租界内執業租主（有　議事人亦在内）會議商定准其購買租界以外接連之地相隔之地或照兩下言明情愿收管（西人或中國人）之地以便編成街路及建造公花園爲大衆游玩怡性適情之處所有購買建造與常年修理等費准由公局在第九欵抽收捐項内隨時交付但此等街路花園專作公用與租界以内居住之人同沽利益合行聲明（未完） 
 
 

Page 17

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *自由談 
[異] [  （氷）]  
　　石新　厥詞奇甚怪甚初不知其即　息繫攬之石石稱新　不可解更不知是何典古　維幀西湖竹枝歌云「妾死甘爲石新婦望卹忽似飛來峯」 
　　魚羊食人秦建元十年十二月有人入明光殿大呼謂堅曰甲申乙酉魚羊食人悲哉無復遺堅命執之俄而不見 
[吳孚威做壽盛况] [  言]  
　　吳孚威今年五十三歲三月初七日爲其壽辰當此戰捷國民軍後之吳大帥自非昨年侷促岳陽樓下時可比故此次做壽其盛况不讓洛陽五秩大慶時也用將三日來查家墩總司令部之形形色色分誌於後以餉閱者 
　　壽堂之佈置壽堂本擬設於司令部旋以軍事方殷恐妨碍辦公遂决假座於華高總會舖陳極精中廳懸有金大壽字紅緞滿繡綵花末署愚弟張作霖欵旁懸張作相李景林張宗昌等壽幛又孫傳芳所送鏤金花屏江西各師旅所送之細花大瓷瓶陳諸廳旁其他四壁皆軸聯之屬花繡幾滿 
　　正日之熱閙十七日晚·爲吳子玉將軍上壽開筵之第一夕凡各省代表及軍學紳商各界專誠赴華商總會慶祝者不下千餘份槪開西贅由余副官長楊顧問張參議等出爲招待該會樓上爲髦兒戯樓下唱演男伶京戲以娛來賓備極熱閙並即席散發慶壽徽章上綴大紅花一朶下垂紅綢墨書某某員爲標誌預約次早九時往西園慶賀十二時請吳蒞總會暢飲觀劇十八日晨在查家墪總司令部受賀來賓拜壽後均請至華商總會吃壽麵看壽戯但吳氏本人是日仍照常辦公云 
　　祝壽之人物各省軍政要人及代表與漢商學界領袖之到漢祝壽者自十五日起已紛紛蒞止茲彙錄如下前外交總長顧維鈞前司法總長羅文幹前財政總長王克敏漢口特區管理局長沈子良江漢關監督兼湖北交涉員陳介張作霖代表趙倜衆議院議長吳景濂山西閻錫山所派之參謀孔蔚林鹿锺麟張之江所派之門致中王乃模張宗昌畢庶澄之代表高恩洪鄭州商埠督辦尹之鑫楊森及其參謀劉某盧香亭陳調元等代表均係在寗祝壽畢聯袂而來唐生智之參謀李紹基襄陽道尹宗藻生鎭署副官張馨臣張家灣徵政收局長翁伯韻上游婁雲鶴總司令王士珍代表趙某寇英傑派旅長賀國光及參謀賀伯亞袁家驥旅長又李振亞師長靳雲鶚代表留守司令祝鼎彝田維勤代表參謀陳伴香師長王都慶師長盧金山·川北衛戍司令警備團長賀代表川北討賊聯軍四川第十二混成旅長葉文桐駐宜陸軍第八師揚旅長他如天津商會北京和平會漢口總商會武昌各公團以及各道尹各知事等有如過江之鯽實不勝指屈而漢上旅館已有人滿之患矣 
　　壽吳之禮物此次吳孚威做壽各方送禮物殊夥自十六日起吳氏當飭副官處逐一陳設禮堂中以壯觀瞻茲將各方禮物之可紀者述如次（一）送禮最早者爲奉天張雨亭氏禮物係一極大之眞金壽字蓋張吳新近曾締結金闌交也（二）爲奉方將領張作相吳俊陞張宗昌李景林等之巨大壽屏（三）王士珍之壽聯（四）蔣雁行之壽聯（五）鎭嵩軍師長李振亞送名貴湘繡多種中有關公像一幅尤合吳意（六）豫軍旅長袁家驥送上等瓷製八仙壽瓶兩個（七）江西陸軍第二師師長蔣鎭臣送江西磁器約共有六十餘件内中最寶貴者爲胭脂紅之屏八幅又有關岳二聖像其精緻亦冠絕一時（八）京漢路局全體職員送大紅旗四面頗爲吳總司令首肯係以「九一五三」四字冠軍蓋隱庽「九一至尊」做五十三歲壽辰也一面爲「九合諸侯」二面爲「一匡天下」三面爲「五族共和」四面爲「三軍司令」可謂極異想天開之致此外又有孫傳芳張景惠劉存厚劉湘鄧和琢趙倜靳雲鶚等無不有禮而各旅團長所送之禮尤不可勝數幾於無法安置故强半皆委棄於地·統觀各方禮物除少數奇炫者外以大壽字最多而古器尊盤鼎鼐諸品亦不少大都均秦漢以上之物古文斑爛一見而知爲可貴者惜口不能名耳蓋此次做生事前已囑咐收禮員只受字畫聯幅不收他物以避貪墨之嫌故禮以酬應品爲多云 
　　壽吳之詩文各方送吳之壽聯壽詩有可誦者茲分紀如下 
　　（一）前參謀次長今聯軍司令部參議廳長蔣雁行爲北洋耆宿保定軍官學生皆出其門下吳佩孚亦師禮焉贈吳壽聯二副一短聯云「壽同金石」「義秉春秋」一長聯云「文武爲憲江漢朝宗用勵相我國家薪胆毌忘疇昔事」「錦瑟編年南樓張樂俾緝熙于純嘏金鐃齊唱擊壤歌」淸雋勁拔·於祝嘏伸寓箴勸意不失古人贈言之旨聞係該廳秘書長楊次山手筆云 
　　（二）吳部僚屬張亞農聯云「臨嵩嶽以樂山臨江漢以樂水」「比壯繆而不傲比武　而不愚」詩云「患難相依又一春翻從患難弔斯民公眞壯繆獨臣漢我亦仲連不帝秦甚愧此居無刀主漫云所事太非人去年曾記岳州壽杯借長江句尙新」是眞善捧觴者也 
　　（三）漢口各團聯合會送匾額一方文曰「泰岱呼嵩」四字由各團會長代表周韻宣等三十四人用牌匾傘旗音樂隊商警團員依次擺列沿途吹打送至查家墩司令部壽堂云 
　　（四）河南許昌紳商警學界特在漢口後城馬路李裕章繡舖趕繡「德嫓汾陽」四字之大紅湘繡橫區一方 
　　（五）中央陸軍第十七師第三十四旅旅長張世英亦在此處定繡紅緞壽屋中堂一幀有題云「紅顔自古如名將不許人間到白頭獨吳大將軍功業煊赫旣如彼而年年歲歲壽巵燦爛精神矍鑠又如此」云云 
　　（六）漢口日本新聞記者代表團亦乘聯軍戰捷國民軍而壽吳七絕詩一首云「上苑花開三月紅果然斯日樹神功二十四考中書令不比將軍動業隆」祝壽與賀功兩得之矣 
[段祺瑞軼事] [  而立子]  
　　直皖之役近畿一戰徐樹錚所統之邊防軍一敗塗地皖派要人自徐以下都逃避東交民巷日兵營當段宅得此敗信時段合家咸驚惶失措段方與其棋友作黑白之爭從容自得一若不知外間有天大事者合家乃環跪段前哀求速走遲則危矣段慨然曰我豈效張少軒（張勳）托庇外人宇下耶終屹然不爲動家人亦不敢復請後直軍入北京卒不損及段氏吳子玉將入京徐世昌（當時總統）派員諷段出京使者至段宅請於段曰天時酷署督辦（時段爲邊防督辦）盍往西山一避暑乎段知其意默然不作答使者不得要領徐世昌亦無奈段何即吳子玉入京亦無使段難堪處當時段之勇毅誠不失爲失敗英雄之氣槪乃今次政變倉皇出走甘心托庇外人無復當日勇氣亦可僯矣 
　　此次政變報載係日人太古摩氏挽段入交民巷按太氏爲段之棋友段宅之上客也太氏每晚必來段宅敲棋一局太氏亦係學佛人與段敲棋談禪志同道合凡有所言段氏無不樂從故政變將作安福各要人勸段而段不走卒由太氏挽之出險云 
[怪血] [  寄涯]  
　　今之唯新派人物莫不以鬼爲社會之一種迷信諱莫如深我以爲世界之大何物蔑有特吾儕知識有限未能詳爲探討耳難者曰世固有鬼曷不執一以實吾信殊不知幽明兩界判若霄壤人之不能遇鬼亦猶鬼之不能遇人如以鬼不遇人而曰世無人理豈可通茲乃述一怪血事於次種志義浙之嵊人素居謹沉默寡言笑一日宴於友家午夜始歸及門聞户内笑聲甚縱叩之久不應心頗不慊及達見妻與妹氏等捉迷藏以爲樂鍾遽盛氣相向曰如此深夜尙未就寢猶復謔浪笑傲聲聞遐邇隣里知之其謂我何女以新婚尙未及期今乃竟以此相侵不爲稍留餘地他日更何以堪憤憤回房悶坐鏡台蓋鍾之言别有所指實非爲女而發語已早歸就寢睡有時矣見女猶獨坐默不一言呼之不應促之亦不理鍾曰適間事原與卿無涉何必介意遂起而促之女乃曰君已矣寢自寢耳苟再相强請勿怪我無情鍾一再慰解女卒不加以辭色繼乃挾令上床女直欲取剪自戕於是鍾駭甚極聲呼救注視其面已不覺血流七窾矣幸家中人聞聲趨至以爲彼二人小故口角共相慰勸女忽躍起曰何敢勞駕我原無事深夜驚擾心實滋歉一若不知已之頃間如何動作也衆見其毫無異狀爲之拭面上血亦一如平常詰其所以曰我實不知僅覺身體乏力耳此事鍾君親爲予言上述之事雖不足爲主鬼論之强有力印證然其無故出血頓改常態實令人難以索解非索解不得者即爲之鬼而鬼亦在不可索解之例耳 
游藝消息 
　　大中華百合公司新片「透明的上海」已自二十二號起開演於中央大戲院雖値陰雨　座仍未减色觀後多表示滿意口碑載道聞此片將連映一星期之久星期六星其日觀衆必極擁擠凡欲觀此片者必須提早到皖以免向隅云 
　　神州影片公司近日内時進行之二劇一近代社會劇「難爲了妹妹」一宋代古裝劇「賣油郎獨占花魁女」難爲了妹妹現已攝去十分之七外景僅剩槍斃一塲聞此場須羣衆極多且需用武裝軍隊現已商得杭官廳同意日内即可動手攝取古裝劇服飾及佈景之圖樣亦已完全考據繪就交工趕做大約再須三五日即可開始攝製也 
　　解衣社爲中日名畫家結合五月社旬在東京大阪第一次展覽中國方面由錢瘦鐵唐吉生二君向海内各大收藏家徵得古畫三十餘件行將運日陽曆四月二十五日午後先在上海北四川路新公園西首六三花園陳列一天以饗好古者 
[小新聞] [  吉兮]  
　　合肥北鄉一帶年來匪風甚熾擄人勒贖之事時有所聞日前有土匪在該謀村綁去幼童三名年皆十二三歲該匪等聞說均富家子極爲優待冀得多金贖取每餐必欵以四碗兩碟之飯菜内有陳姓幼童一日忽告匪曰此等菜飯何能果吾腹吾常食十大碗且多海味匪問曰爾父做何官有如是之闊童信口答曰吾父業吹鼓手人家紅白事必携吾往匪聞言以童家貧遂釋之餘兩童各費三千元始贖回其實陳童家有田百餘頃確係富家子觀此則陳童之智慧誠難得也 
藝林 
[蝶戀花] [  止止]  
　　贖字從來憂患始取得兜鑿何必毛錐子曼倩詼諧飢欲死　冬成　　文史　　　江　　　　　　似　魚　之西　　不佝侯門投一剌　成告我今何世 
[浣溪沙]  
　　　過莎　　　齊半灣流水　平隄塵鞍暫息幸毆棲種榮人家　　　　花天　　銜　　　年　事入吟題 
[菩薩蠻]  
　　部門自民國建後緊　女弟子　　劉　育全其嗣　者爲白娘　責揚州二月豆　春　　陽　　荻花秋色　袖生寒靑衫堕涙爲此倚聲并以誌感 
　　芳名端合推樊　珠　直使行　　豆　　葱含故應春意酣三生尋石上描慕　殊狀一步一　昨隢驚聲　瀉喜娘一去芳踨　素娘一到春光滿彈出四炫秋訴他無限悉舞衫翻白綜涙把黃金　芳　爲誰研可能參綺禈 
[恩與仇一名多情的女伶（五十七）] [  天笑]  
　　趙飛霞這時生恐陸昭儀竟說出高俠來他想女子總没有堅忍的性這時陸昭儀的性命只懸在他說出這男子是誰雖然我知道陸昭儀終歸一死說出高俠來也是死不說出高俠來也是死可是督辦要從陸昭儀口中探出這男子是誰便哄他說那男子來寬其一死從來在肆其淫威的審判官終用這個方法誘騙罪人的口供陸昭儀要是個意志薄弱的婦人只怕要說出來咧這時他正揑着一把汗却見陸昭儀咬釘嚼鐵的肯說出來情願自己死趙飛霞心中暗暗讚歎這不愧爲我的恩人這不愧我此刻用盡心機的要想援助他伊又恐防再併下去惱了督辦就是一手槍那時取了藥瓶走上前去說夫人事到如此也没有轉園的餘地了我勸夫人還是自己明白一點用槍打死是很難受的還是爽爽快快的這裡有一瓶藥你喝了吧陸昭儀道阿呀這是毒藥嗎喝了這藥就要死的嗎督辦道這是你自已走到死路上去你要不死你便立刻說出這男子是誰我便不追究你還立刻許你自由限你三分鐘陸昭儀道限我三點鐘吧趙飛霞一想不好了這是没有時間問題的不說就永遠不說三分鐘和三點鐘不要陸昭儀軟化了嗎這時趙飛霞恨不得向陸昭儀說道你不要說了出來說出來也死不說出來也死可是說了出來有許多人都要陪着你死咧不說出來就是你活的機會咧 
 
 

Page 18

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *常識 
[知殆不止之結果（人生觀）] [  覺]  
　　凡事有行乎其所不得不行止乎其所不得不止者此誠不盡關乎意識若政治生涯則决非無意識之人所能享其利而免其禍今乃旣陷於不得不止之絕境尙抱萬一可以不止之夢想而此夢想終歸於泡幻則其結果良可悲矣 
　　惑謂今日之政治生涯何嘗有絲毫爲國爲民之關係本不過飯碗問題耳雖本身容有一隙之明而挾以爲重者烏能不存絕處逢生之希望則其精神之不自由更甚於肉體之不自由此其所以蒙戀棧之惡名而卒至於不能不止也 
　　昔老氏謂知止不殆而今之從政者則知殆不止而與其止也寗殆夫其所以知殆不止者由其不知止也所以與其止而寗殆者由其左右之羣小以政治生涯爲飯碗也嗚呼吾旣悲其知殆不止吾恐其結果之雖止亦殆耳 
[消費與浪費（經濟）] [  新德]  
　　重生產而忽消費乃研究經濟學者之通病詎知生產之供給消費爲需要二者固互相爲用不可偏廢耶蓋供給須藉需要而生產益利需要亦必賴供給而消費無虞消費者生產之因亦生產之果也其種類有經濟消費與不經濟消費之别前者專事生產以有限之消費易無限之貨財細别之又可爲二一曰直接生産消費若燃煤以動機播種以收穀製麥爲酒織麻爲布等是也一曰間接生産消費如果腹之食品禦寒之衣着蔽身之居宅以及捐資創設公益義舉雖不能直接制造貨物增加價値而要爲助長生產者之必需品也至縱慾敗度暴殄天物但圖一時之快樂不顧將來之大計者無論程度如何一經消費於生產雖無毫末之影響要即爲不經濟消費所謂浪費云耳可知有生產之消費名爲消費而實生産有消費而無生產者實爲浪費而非消費易言之生利爲消費分利爲浪費而淺者併爲一談何不思之甚也（乙種酬） 
[熱手巾擦眼受毒（衛生）] [  吳琴南]  
　　朱涇金鳳志女士日前由松江乘火車到滬旁座有一位男子吸雪茄烟偶不小心忽把烟灰吹入鳳志的兩眼中鳳志急向茶房索取熱手巾來擦眼察了五分鐘烟灰尙未擦出而兩眼已不能張視眼皮紅腫得和胡桃一般大非常奇痛這時侯車兒到了上海了鳳志又是嚇又是怒於是向那吹烟灰的男子大起交涉那男子自知理屈没奈何便和尹到「家醫院裏去醫治據那醫生說（鳳志兩眼其發起紅腫疼痛之原因非以吹入烟灰實在是擦入白濁所致蓋車中的旅客們有患白濁病的把白濁抹在熱手巾上的）鳳志兩眼幸而中毒未久經醫生抹了消毒藥水越兩天而愈倒也没有一些毛病唉這眞是不幸中之大幸啊（乙種酬） 
[麻餅阿四（藝術）] [  許挽成]  
食不鮑衣不完而尙不負正業常以游蕩於街市爲生活因而生計益艱在該鎭及附近屢作樑上君子時運多舛屢竊屢爲居民所捕獲爲警局所拘押或弔打或棒笞體無完膚阿四苦之或游街示衆以昭炯戒阿四恥之如是數次阿四嘆曰我豈無一才一藝以使我衣食飽暖乎乃頓生一策集合張堰鎭上無業者三四人互作蔴餅爲生活阿四日日研究蔴餅之製法如何使人可口以發達我營業阿四之蔴餅愈製愈精精益求精其味甚佳香甘適口喚賣於市咸爭購焉阿四之蔴餅銷路大旺一日至少有五六千文阿四所製之蔴餅旣遠近馳名市人因名之曰蔴餅阿四焉蔴餅阿四製賣蔴餅以來忽届五年於茲矣除自養外亦頗有積蓄云 
　　挽沉曰蔴餅阿四始爲竊賊後能知其恥而改其過操一藝之長以自食其力可使一般其爲游氓者覺悟矣其能改良製法精益求精又可爲手藝人之模範矣爰濡筆述之爲無業游民下一棒喝亦爲諸君述及天下無不可救藥之人俾激發彼等志氣焉耳（乙種酬） 
[對於學生激烈愛國之我見（敎育）] [  丁仲歐]  
　　國是凌夷外侮頻來此誠危急存亡之秋而全國人民痛心疾首之時也奮起直追挽狂瀾而支大厦責在吾民尤惟靑年學生是賴何也蓋學生爲將來之主人翁良也國蒙其福莠也國受其害爲學生者宜如何黽勉劬學心不外騖乎乃屢聞有激烈之愛國運動雖其志可嘉而其術究未適當也不觀近今北方之慘案乎死傷達百餘人之多殘酷手段令人髮指而政府猶藉口赤化謂靑年血氣未定爲人利用旣無辜罹斯慘刦復在舉國痛惡赤化時一有激烈舉動雖非赤化亦將蒙此不美之名興念及此則愈以勉學爲眞救國之上策矣夫學生之熱忱愛國誰得斥之爲非特是虚擲光陰荒廢學業拚此寳貴之身以與有槍階級相周旋究其實際爲效亦寡且靑年頭腦中滿貯憤時嫉俗之思想古人謂憂能傷人不且减少他日辦事之實力乎吾敢敬告我親愛之學生曰學生宜自視其身有無量之價値一方注意衛生養成健全體魄一方潛心學術務期學有專長爲他日盡力社會整理國家之用則國勢之轉移一反掌間耳質之我明敏之學生當亦爲首肯也（乙種酬） 
 
 

Page 19

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *本埠增刊 
[外商在華航業之槪况（五）（退之）]  
　　英商太古公司在華航業分爲老太古與新太古所謂老太古者係航行歐美遠洋線之藍烟囱公司是也而新太古者即Chfna　Nauigation　Co.,俗稱黑烟囱輪今所紀者乃新太古之營業耳該公司之長江南北洋輪業詳上數篇今再進言其南洋羣島等外海航務該公司當一九二三年間在香港路線之内初僅港津班與港粤澳門班兩路迨一九二四年以獲利甚巨即以餘溢之欵大造新輪統建三千餘噸之外海級輪同時落成者計有（Ｋ）字號之嘉應·江蘇·金源·瓊州·廣州·廣東以及貴陽等七艘之多當各新輪落成之日即爲該公司在南洋君島及暹邏一帶新航路開創之時計所增立之航線共有下列之五條支配之使用船舶除新輪以外又撥派近海之原有輪多艘以輔佐其班次焉今將新設各路分誌如次 
　　（甲）香港至暹邏盤谷線暹邏盤谷爲米糧輸運出口之港岸近年吾國食糧缺乏每購外米以濟其不足太古公司即利用米糧之輸運特建新輪承行斯線而派航斯路者即爲（一）嘉應號（二）廣州號（三）廣東號（四）張家口號每逢星期日必開一輪而路線中間之經行則取道於汕頭也上海之與盤谷運輸蓋藉滬港班輪以聯絡轉裝者耳此路各輪除貨運之外因華人之往來暹邏者尤以汕頭一帶者爲夥向必轉香港乘船方可前往今則已通汕頭可直接乘該公司船逕行往來矣 
　　（乙）香港至新加坡班此路即爲南洋羣島線華僑之在新加坡者亦以仙厦等埠人居多平日僑商往來必需轉船太古公司爲創行斯路起見先派瓊州·金源·兩輪往來嗣因營業起色華人來去動輒六七百名該公司以兩船不敷應用遂於去冬又續建四千噸新輪兩艘（一）曰安徽（一）名安慶Anking此安慶輪與長江輪安慶Ngankin不同名同而船則兩艘者也今兩新輪在上月内已經落成加入新加坡線内行駛矣其航線係取道厦門汕頭兩處每逢禮拜六必在香港開出一船者也 
　　（丙）香港至海口及南洋班此路亦爲新開航線之一海口爲赴安南必由之路今該公司業派貴陽號與金華號二船輪流行駛矣 
　　（丁）香港至海口盤谷班該路之使用輪除新船江蘇號以外又將前行上海南洋之德安號輪調入斯路矣 
　　（戊）香港至海口北海及海防班海防一埠係海道往雲南所必經者上年滇商會曾請吾國招商局增派此路商輪以便利滇中貨運蓋自上海法郵船停行海防兼行班輪以後此路即無船往來矣太古乘機而起乃派大名號一輪接行該路舉海口北海等埠統須兼灣本年三月份該公司又以上海運至海防貨日增乃不待招商局開行該公司特議决每月就上海增開海防輪兩艘矣 
　　（己）香港至廣東線港粤線一路該公司原派佛山·金山·湖南·龍山等四船行走上年五卅案發生後港粤工潮迄未解决英輪不克至廣州該公司今已將此路已中輟勿行矣 
　　總計香港新航線五條共派商輪十一艘此皆去年所新增行者也至於該公司遠洋航業中尙有澳洲線一條係由香港經雪梨·木曜島·而至新金山者此路之營業出面固爲澳東公司其實即爲該公司資本所辦者先時行駛此路之船三千噸之長沙號與大名號兩艘今大名已改走海防長沙輪亦已出售與香港華商去年此路爲與東澳·日郵社等積極競爭澳洲航業起見特建造七千噸級之巨輪兩艘一曰滰德一名太平此兩船均照外洋郵船布置頭二等客位甚佳今已兼行上海而日本方面亦往神户橫濱兩埠總計該公司全部船舶合此澳東輪共有八十二艘計有十八萬噸載量外輪之在華經營者該公司已占第一個位置矣 
團體消息 
[復旦太倉同鄉鄉成立紀]  
　　太倉人士之肄業或任事於復旦者逐年增多惟向無團體之組織管君純一等有鑒於此乃發起組織復旦太倉同鄉會藉以聯絡鄉誼交換學識促進本鄉社會事業爲宗旨即於本月二十二晚開成立大會通過簡章當即舉定管君爲會長茶點言歡散時已鐘鳴九下又此會會員口有校工十數人皆受同等待遇云 
[商大銀行學會不日成立]  
　　國立商科大學學生鑒於現在銀行學之重要由李侃刁培然劉驊南孔昭瑔君等組織一銀行學會以研究銀行學理及改進中國銀行制度爲宗旨會員已有三十餘人聞不日成立云 
[中國科學美術會繪畫展覽會]  
　　中國科學美術會定本月二十四號起在博物院路北京路口開繪畫展覽會一星期該會係中西美術家共同組織每次開會均僅純粹西洋畫件此次由該會名譽書記美人蘇汪夫人特函請吳門名畫家陶冷月君出品多件陶君作品係中西合冶之新中國畫云 
[立達學園訓育之改進]  
　　江灣立達學園對於訓育原採感化主義由導師敎師合組訓導會共同負責現因學生人數較多深感考查個性之不便恐於指導學生之思想行爲不易切實因於日前議决除例行事務如學生請假宿舍淸潔等仍由訓導課負責外學生依自己的信仰自選指導一人對於自已之一切思想行爲負指導之責現各學生已將指導員選定被選之指導員亦各依其大同小異之方法積極進行矣 
[解衣社古畫展觀]  
　　斯社爲中日名畫家所結合五月社旬在東京大阪第一次展覽中國方面由錢瘦鐵唐吉生二君向海内各大收藏家徵得古畫三十餘件行將運日陽曆四月二十五日午後先在上海北四州路新公園西首六三花園陳列一天以饗好古者 
[羣大閩粤桂學友會成立紀]  
　　羣治大學閩粤桂學友會於昨日午後二時開成立大會會場點綴五光十色燦爛輝煌到會會員七十餘人來賓及該校各社團代表數十餘人（一）向國旗會旗敬禮 
之宗旨（四）來賓余季岑陳開泰孫哲顧君復陳由蘇潤璜王友林演說語語動人（五）會員陳贊樞華彭年張弼文演說（六）中西茶點（七）京調陳贊樞與來賓張國涵合唱或似梅派或學譚派能令聽者心往神怡（八）粤曲盧崇年陳孔鴻合奏貴妃醉酒（九）閩曲吳晋翔沈覲憲合唱仕林祭塔（十）黃超南蘇潤黃合唱英國軍歌（十一）羣滬社代表黎升岫獨唱（十二）游藝有張國威林肇洪等之戲法及謎語均饒興趣（十三）餘興有西舞及巫來由舞等爲之壓軸（十四）攝影後由全體歡呼而散云 
[今日益智中學之游藝]  
　　益智中學之優美游藝大會今日（二十四日）下午一時半假西藏路寗波同鄉會舉行以娛來賓云 
[市民醫院今日舉行游藝會]  
　　上海市民施診醫院定於今日（二十四）正午十二時起在三馬路大舞台舉行游藝大會已備蒙各界之贊助茲紀其劇目如下（一）景德泉之滿堂紅（二）沈韻秋王祥雲之大溪皇莊（三）張榮奎之行善得子（四）劉蕙琴張桂芬之游龍戲鳳（五）李瑞亭之長板坡（六）趙韻聲之打鼓駡　（七）黃玉麟贾璧雲之虹霓關（八）毛韻珂趙如泉之四戲　傳 
[眞樂旅行隊之成立]  
　　公共租界工部局楊樹浦電氣處華職員前曾組織同樂足球隊現又發起眞樂旅行隊於公餘之假遊覽各地名勝考察民情風俗以研究智識强健身心爲宗旨昨日下午一時開成立大會到者頗衆互選職員當時選出朱賡生君爲隊長華景周君爲書記奚洽民君爲會計兼庶務均各就職並聞不日即行出發云云 
[商科大學校務之改進]  
　　（一）籌設高中該校鑒於近來中等學校畢業學生程度參差不易升學久有籌設附屬高中提高程度兼爲將來大學廢除預科之計畫茲聞此事已得該校委員會之贊成期於必行茲已推定籌備委員計畫進行 
　　（二）學術演講該校鑒於學識經騐兩須相輔而行本學期起每　星期六日敦請商學名人作有統系之演講以期學識經騐互得印證前昨已請汪英賓洪深兩君演講此外尙有徐永祚王雲五張貽志董鼎三蔣君毅諸君並經約定分期到校演講 
　　（三）籌辦暑期學校該校擬辦商業暑期學校籌之已久現經與復旦曁南等校約定聯合舉辦積極籌備 
　　（四）籌設商業調查部上海爲通商大埠該校又爲專研商業之大學對於各種商業應有詳實調查與研究故擬特設專部辦理此事正在計畫組織辦法 
　　（五）籌設函授部函授學校爲普及學術之機關亦近今社會所需要該校擬辦各種短時間之專門函授使學者能於最短時間得到切於實用之學術現已推定委員研究辦法云 
[聲社近訊]  
　　小西門外迎勳路聲社自今春擴充會所以來社員日見增多所有絲竹蘇灘等部均各按期開拍除原有之指導員周石僧顧劬蓀二君外另請曲師金壽蓀君專授崑曲凡有志研究者向該社交際員陳緒良謝育仁二君通信詢問可也社章函索即寄 
[票房訊]  
　　如是票房成立以來已三閱月昨晚爲徵求會員討論劇務進行起見特開一茶點會到者四十餘人各薦議論時鐘二漏始興終散席結果公舉龔元驊君爲正會長龔元驥君爲副會長總務部正主任龔元彪君副主任龔元憲君理事朱彤霞君劇務部正主任劉叔怡君副主任劉語氷君文書部主任龔元强君交際部正主任徐季芳君副主任朱良君會計部主任游鶴君該票房現陸續招錄新會員地址在唐家灣永福里聞不日將假座舞台彩排云 
商塲消息 
[開洛今日播音節目]  
　　開洛公司無線電話播音台今日下午二時曹仲淵君演講「無線電界之兩問題」即晚七時半播送崑曲係用高亭公司新出唱片九時至十時有孫是娥女子本灘「賣餛飩」云 
[大批紡綢雨衣料運到]  
　　永安公司二樓西衣裁縫部新到各種雙面紡綢雨衣料數十種質料須耐久顔色鮮美最合夏天所用定價相宜現成男女莊雨衣一律廉價每件由十四元半至三十七元五角云 
[先施公司新到兒童車]  
　　先施公司玩物部新到美國老牌兒童汽車三輪脚踏車顔色艶麗機件靈敏足以助長兒童之發育聞定價亦相宜云 
[中華西服部今日開幕]  
　　南京路抛球場東中華皮鞋公司添設西服部份專製高等西裝已誌前報茲悉該公司西服部准於今（二十四）開始營業花色式樣均極新頴定價亦非常低廉三天以内前往定製或現買者更得享八折利益 
[西服裝租禮服之忙]  
　　西華德路匯豐銀行北首亨利西裝號開設有年專製各式西服工料精美早爲顧客所稱許近更添製時式大禮服及禮帽出租結婚者無不稱便且租價低廉故近日往租者極其踴躍云 
 
 

Page 20

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *[麗華公司開幕參觀紀]  
　　海上商業繁盛甲于全國大規模商店之組織年來復風起雲湧即就百貨商店論先施永安新新等旣成鼎足之勢麗華公司又復乘時崛起雖規模較小而精神則甚爲整齊昨爲正式開幕之日記者偶得餘閑曾往參觀覺其内部之佈置井井有條陳列之貨物種類甚多五光十色美不勝收無怪嬉春仕女竸往選購攘往熙來極一時之盛也 
　　該公司位於南京路河南路角即抛球場之原址屋係自建宏麗非凡雖僅三層足壯觀瞻佔地約一畝故舖位甚爲寬暢聞該公司籌備迄今爲時可半載已能具此規模不能不佩主事者之毅力過人矣該公司倡辦人泰半爲粤籍鉅商資本甚爲充足經理梁君待人接物和藹可親闢畫經營尤具巨眼逆料他日之發展必能與各大百貨公司並駕齊驅焉 
　　自上午開幕後顧客紛來營業大振尤以二樓綢綾部爲最推厥原因蓋其價甚廉即如花洋布一項每元可購八碼物質旣美取價復如是之廉故多爭先恐後而購之又如下層巾襪部每洋一元可購毛巾打或短統襪六雙而長統襪每六雙亦僅售一元二角五分可謂廉矣 
　　該公司各部之組織茲就其支配分别記之如下（一）地層水壺搪磁部衣帽部巾襪部化裝部西裝部烟草部罐頭部洋傘部（二）二樓綢綾部疋頭部顧綉部衣邊部（三）三樓靴鞋部毡被部皮喼部總寫字間批發所 
[香港皮鞋公司出品得奬]  
　　北四川路一三九號香港皮鞋公司自製各種新式皮鞋並發明鞋内置鋼條彈簧一枚伸縮自如故着足非常舒適又有一種鞋底用皮再隔一層像皮着足柔軟且雨天保不洩水此次江蘇第三次省地方物品展覽會經陳列比賽已領得一等奬云 
[福昌烟公司五蝶牌香烟暢銷]  
　　福昌烟公司新出品五蝶牌香烟近又每包加贈精美白蛇傳畫片一張該項畫片如折娘娘盜仙草小靑靑水　 
漫金山白狀元祭塔等數十種畫法印工均稱上乘又有西游記百餘齣亦將次第印就加入又聞畫片中蓋有該公司硬印圖章者可以掉換贈品云 
[廣永泰大減價]  
　　五馬路中廣永泰洋貨號自减價以來顧客擁擠異常因其全毛藏靑嗶嘰每尺大洋三角五分純毛灰嗶嘰每尺六角老牌橡皮套鞋每雙二元本牌肥皂每元八條其餘各貨廉價出售更有珂路搿化妝品贈送 
[周聚康發售運動鞋及銅元袋]  
　　扣趾牌運動鞋爲近頃運動界最流行之一種四川路周聚康刻向美國運到數百箱計有男式女式膠底橡底多種大小尺寸一應俱備定價較他家低廉連日購者甚形踴躍即外埠來函批發者亦絡繹不絕又銅元皮袋係該號最近所新發明皮質柔靱式樣精美聞每只祇售小洋四角連日門庭如市云 
[德昌參號發售人參再造丸]  
　　德昌參號開設南市鹹瓜街已將百載現鑒於各界人士之需要人參再造丸者日衆特用吉林人參虔誠修合聞該丸滋補人身四時咸宜主治風混頑痰耳鳴背痛諸症備有仿單函索即寄目下購者頗夥云 
[福昌床廠之減價贈品]  
　　共舞台轉角福昌銅鐵床廠即日起明碼六折大减價三十天聞五尺全銅床减售五十九元五尺圓銅床减售四十八元各贈珠羅紗帳子一頂五尺半銅床减售二十三元贈送頭號籐墊一只凡購十五元及十一元鐵床者均贈白竹布床幃一幅云 
[述製造絹絲之槪要王國棟]  
　　吾國大規模之工廠首推紗廠其次如麫粉絲廠布廠而已國人對於創辦絹絲廠之觀念則絕無僅月蓋絹絲之名詞及其製造之方法國人知之者頗鮮記者曾服務於上海絹絲廠該廠係日人所創辦成績頗良初辦時資本金僅四五十萬現已擴充至四百萬金其成績之優利益之厚槪可想見矣記者對於製造方法及手續略知一二特以管見所及錄出以供國内熱心工業者研究焉 
　　緝絲爲法國所發明歐西各國及日本均有大規模之設施因其利益豐富而用途至廣吾國每年輸出原料恒以數百萬計若吾國能創辦工廠此種利益亦不致爲外人攫奪矣現將使用原燵及製造方法縷述於後 
　　（一）原料種類（繭類）（Refusod　Cocoon）蛾口·雙宫繭穿頭繭·等屬之 
　　（黃蜂吐）（Gam　Waste）黃白蜂叶·口吐等屬之 
　　（繭衣）（Cocoon　Stripping）繭外之一種附着品剝下者謂之繭衣 
　　（生皮苧）（Curlies）蠶吐·長吐·短吐·等 
屬之 
　　（巾子）（Refused　and　silk　Cocoon）鈴巾· 
繭巴·尾巴·提手·等屬之 
　　以上各種原料大半鄉間農民用老法養蠶繅絲後所殘餘之下脚絲廠家亦有之但不及鄉間所出之優良因絲廠用新式機械繅絲好絲均被抽盡所以下脚之中並無好絲夾雜在内在緝絲未發明以前次等下脚毫無功用鄉婦以之代抹布兒童以之易糖吃而已自絹絲發明以來價目亦日益高漲矣原料買進後第一次手續即女工將原料内一切雜物揀淸送至精練科 
　　（二）精練科視原料之種類及其優劣置於練桶適當温水中（肥皂水温度約攝氏表六十度）經過一定時間取出放於水漕漂去肥皂水再經過洗繭機洗濯機除水機手續後原料所含水量均已除凈再送至烘間内烘乾各種原料經精練烘乾後總平均約百分之六○％謂之精乾綿 
　　（三）打繭開繭科此科先將精乾綿用打繭機打鬆然後再用開繭機將綿之纎維拉長捲成球狀寬二英尺長約四五英尺每球約重一斤成球後再送至製綿科 
　　（四）製綿科工人取球展開順攤於小切綿機上經鋼針梳成塊狀寬於球同長約三四寸每球梳十二塊再由圓形梳綿機製成絲綿每六塊可製絲綿一張謂之一等綿再以一等綿之下脚製成二等綿替降而下至六等綿爲止至此所製出之綿均爲純粹之絲綿蛾蛹等雜物均被細鋼針梳去矣列製綿成績表於後 
　　種别　每百斤原料　製成綿量 
　　黃　吐一○○斤四四％ 
　　繭　類一○○斤二○％ 
　　繭　衣一○○斤五○％ 
　　生皮苧一○○斤四二％ 
　　巾　子一○○斤一五·五％ 
　　（五）前紡科綿旣製成經該科工人用手將每張絲綿撕分二頁摺疊成長方形一等綿仍爲（一）等二三等綿混合爲（二）等四五六等綿混合爲（三）等此時只分三個等級綿之種類並不混合再經延展機（Screwgill　Spseader）延長綿之纎絞成一種寬約六寸之綿條再經製條機（Screwgill　Set　Erame）製細約三指粗然後再由練條機用繭類·繭衣·黃蜂吐·生皮苧·巾子·共十二條混合練成一條約二指粗再經過始紡機再紡機紡成粗絲粗細與普通蔴線同 
　　（六）精紡科該科再以粗絲用精紡機紡成細絲支數亦有大小如二一○支·一六○支·一四○支·一二○支·八○支·七○支·六○支·五○支·四○支·等支數愈大則愈細然後再用合絲機合成雙絲此時無撚度須再經橪絲機撚出至此即成雙股絲線謂之絹一但旣成絲綫尙不十分光潔須再由瓦斯機用煤氣火燒去毛頭此時已光滑異常製造手續亦告完成矣 
　　（七）搖絞科用搖絞機將旨綫搖之成絞送包間打包 
　　（八）銷路上表所記均係緯絲（一）二一  二  一六  二一四  二支·均銷印度（二）一二  二支·銷南洋羣島（三）八  二支·（四）四  二支·均銷本國内地間或亦有（一）二一  二·一六·二·一四  二·支銷南洋去者不過包子重量及每箱包數多寡之别而已緝絲每百斤銀價約六百二十兩左右前歲華商朱君節香鑒國内工業之不振特糾集資本創設中孚絹絲廠於閘北聘王君桂林爲工務長王君亦曾服務於上海絹絲廠約十餘年之久平日對於製造方洗悉心研究經騐頗佳該廠自開幕以來經王君慘淡經營始克成績卓著每日出品約三百餘斤銷路日益暢旺大有供不應求之勢惜資本僅五十萬金不克盡力擴充至爲可憾他日資本增多不難爲吾國絹絲廠之領袖云 
 
 

Page 21

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *出版界 
[「新詩韻」出版]  
　　吾國韻書歷二百餘年而不改纂現在政體革新制度不同舊籍實已不適世用詞章家百藥山人近與音韻專家合編「新詩韻」一書博考詳究三閱寒暑而成現已出版由四馬路大陸圖書公司發打此書仍依平水韻編纂於韻之同異尤極精確以雙格式排印便於檢查聞該公司現在春季拍賣期内售價精裝一元五角洋裝一元二角並送書價一半之贈品云 
[太平導報十五期明日出版]  
　　太平導報係趙厚生君所剏辦現已出版至十四期該週報第十五期明日出版 
[「暮春」小說集將出版]  
　　西門方斜路靑春好書店倡辦人林君美珩特請江灣立達學園敎授許傑君編著小說一集定名「暮春」聞現已脫稿不日將要出版内容寫靑春心理尤爲眞切云 
劇場消息 
[記「胭脂涙」]  
　　今天奥迪安所映的「胭脂涙」誰也知道是一張哀情的片子了那晚試片我看了便覺得一肚皮酸楚很替劇中人呌了幾聲寃枉因此我便聯想到人生觀這一路史蒂拉是一個不拘形跡胸無城府的婦人爲着伊舊友愛德門頻頻上門與及閙了一陣酒醉就引起伊丈夫的欵心携着行李逃到紐約去丢了史蒂拉母女們直眼也不一眯總算伊貧賤出路掙扎起做人不會餓着不會凍着可是愛的裝飾又與愛德門往來於是人們便說伊不貞飛短流長直把伊躋在脚底下卒至不可收拾夫妻倆離了婚之後又硬着頭皮把愛女嫁給李却結婚那一夜風雨下得很大自己站在窗外任那風吹雨虐彷佛是毫不覺得任是鐵石心腸的人們見了也須搵一把同情涙 
　　因爲不拘形跡胸無城府便結果如斯可知斯世悠悠祇可容得住刁險奸許之輩所以我們對於史蒂拉一類的女子應得表十二分的同情 
　　至於愛德門呢他除了飲酒祇會閙笑話這種坦直無私的人當然是不容於世的所以一杯在手世事渾忘醉　便玉山其頽鼾聲大作 
　　說起這張片的妙處確然可居一九二五年電影界第二名化裝的神妙更非那可說氷人君已在時事新報上說過了也不容我辭費（夢殊） 
[「透明的上海」開映盛况]  
　　透明的上海在六馬路中央大戲院開映以來賣座甚爲擁擠夜戲則未開映前半小時樓上下已滿座而後至者仍繼續不斷昨日爲開映斯片第二日天雖霪雨而往觀者仍不稍挫云 
[「風塵三俠」將攝竣]  
　　新華影片公司攝演風塵三俠一劇不久即可竣事至遲於陽曆五月初旬與社會相見主演者爲王慧仙·潘雪艶·顧蓮痕·顧劍萍諸演員云 
 
 

Page 22

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *[贈送國貨大會之音樂]  
　　無線電音樂爲最上等消遣品惟國内尙未善及國貨推銷會第一次贈送國貨大會因欲娛樂來賓起見特裝有放音機一具每晚放音門票照舊不加尙有優美國貨贈品其地址假座新閘橋北堍閘北大戲院云 
[平安開映「空谷蘭」]  
　　空谷蘭一片自開映以來頗爲社會人士所歡迎今天起在北四川路平安大戲院開映並贈送明星月份牌聞該片俟平安映完後不再在滬開映云 
[閘北大戲院開映「愛神的玩偶」]  
　　長城畫片公司新出之愛神的玩偶爲婚姻問題劇聞於三月十一日起在新閘橋堍該院連映四天云 
[神州公司之今古二劇]  
　　神州影片公司近日同時進行之二劇一近代社會劇「難爲了妹妹」一宋代古裝劇「賣油郎獨占花魁女」難爲了妹妹現已攝去十分之七外景僅剩槍斃一場聞此場須羣衆極多且需用武裝軍隊現已商得杭官廳同意日内即可動手攝取古裝劇服飾及佈景之圖樣亦已完全考據繪就交工趕做大約再須三五日即可開始攝製也 
[徵求本刋]  
　　鄙人現缺本年陽曆三月七日本埠增刋一份如有願割愛者請逕寄至閘北寳源路寳山里一零七八號轉陳樂濟收當以價値一角之雜誌爲酬先至者有效後至者郵壁 
[天氣報告]  
　　徐家匯天文台昨日下午四時三十分氣象預報云天陰沿海一帶間有輕霧日本南部有旋風黃海東海之上風來自北方至東方不等又昨日下午三時前二十四小時内本埠氣温最高六六·○最低五五·六去年同日最高六七·○最低五○·八 
[新舞臺連環戲「紅玫瑰」之一幕]  
 
 

Page 23

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *藝術界 
[聽麥氏歌唱再記] [  若谷]  
　　這唱歌的唱這樣神妙的歌的决不是一隻平常的鳥伊一定是一個樹林裡美麗的女神伊暢快的開放她的歌喉囋美着初夏的美景我在這裡聽伊唱聽的時候已經很多伊還恣情的唱着啊我眞被伊的歌聲迷醉了······這是徐志摩君譯的濟慈（Ｋests）的夜鶯歌"Ode　to　Ninhtingale"的一段我現在敢把他移贈給這次來滬獻藝的世界大歌唱家麥克考麥克（Ｍo　Ｃormack)氏 
　　鳥的淸歌風的拂聲泉流的嗚咽章葉的顫動螙林的怨懟波浪衝岸的不平聲這些自然界的音樂從前似乎只有放浪在山野的詩客好野僧纔可以悠悠享受者現在好了這輩音樂家遣了一位總代表到都市中來替它們宣布福音了我們不消再跑到黑沈沈的山林裡和無人烟的地方去找安們在華燈紅氈的熱閙場中居然也可以從人的歌喉中得到那幽妙的自然音樂了啊住在上海的人眞是耳福不淺 
　　從四月二十一日的那一天在市政廳聽了麥克考麥克的歌唱以後使我不免神往了好多天昨天夜上麥氏在原處舉行第二次奏唱我又被他誘吸了去最使我高興地一件事便是一進場即見有四五十的中國男女已任座間了同去的友人張偉濤君也露着一種極滿意的神情這一文的節目和上次的完全不同 
　　第一段先唱貝利（Perl）的「安地西」的一節麥氏唱詩首量似乎没有上一次的匀平了大約因得疲困的緣故這首歌的音節很和綏彷彿敎堂裡習唱的讚美詩一般接着唱韓德爾（Handel）「沈醴浸醉的享樂」起初已是淸麗動聽非凡唱到Ｅnjoy一字時流利婉囀正好似「珠走玉盤」時高時低表示一種無限的歡暢在旁聽的人也不由自主地跟着興奮起來這種快感大銳敏了竟覺得心房怦怦地跳躍着這一首要算這一天唱得最美妙的歌曲了 
　　後來又接着唱了許多名歌如莫烏索斯基Moussorggkl的「燦爛明星」從歌聲裡聽出彷彿我們站在夜花　裡　時有微　息息地吹着衆星閃閃地照着又似隱約地看見閃閃河面銀河的反照和井底深處星的影兒聽到夏特維克（Ｃhadwick）的「黃昏之前」"Before　the　Dawn"不知不覺地會幻想到十九世紀英國詩人Longfellow在他「迷路兒」描冩的「一天完了黑暗從夜底翅上落了來好似一根羽毛浮浮游游地從這個飛鷹上飄下來一樣」實然這一夜的歌唱唱得太是出神入化了非我這支鵝管所能描摹盡緻不過在這裡給讀者介紹一下諸君有興下次（明夜九時一刻）麥氏舉行第三次歌唱時不妨可以自己去聽聽 
[司拉特氏之談話] [  濤]  
　　麥克考麥克氏之琴師 
　　現代世界絕技歌唱家約翰麥克考麥克John　Mocormack於本月二十日起假市政廳開歌唱大會本報已澄麥氏略傅及聽歌記一文自兩文發表後市政廳座位中居然有數十人之衆實可欣喜者也 
　　昨日（二十三日）下午記者經司托洛克氏之召蒞其寓所談話記者應時而往至則司氏書室中共有三人一則爲麥氏常年經理麥克司温萊Mo　Sweeney氏一則爲麥氏常伴銅琴手司拉特Edwin　Schneider氏一則爲此次介紹麥氏至東方並召余之司托洛克氏也三人皆相貎莊嚴服飾端整司氏書室之四壁盡懸當代著名音樂家如霍夫門克理司拉等以及跳舞家但尼絲等親筆簽名之照像懸掛其上可見司托洛克之交遊廣闊也茲將問答辭記述於下 
　　記者云此次麥君竟肯來東方目的雖在外僑但我華人亦受一極大刺擊與欣喜也蓋中國人非若諸君臆想中埀辮闊袍大褂之人也其間能研究西洋之音樂以及其他藝術者不乏其人欽仰西洋文化思想者更多此次麥君來滬申報首先披露麥氏之主平以及玉照等白此文發表後華人竟據座客四分之一蓋申報爲中國最大之報紙所載藝術消息爲本埠人士所留意也言次記者授以本報二份並戕所載麥氏生平及聽歌記二篇一一譯述之於若谷君之聽歌記一支記者解釋尤詳座中三人竟大訝歎曰「不意汝中國報紙竟有若此之批評耶蓋余等見本埠西文報紙所述尙係普通之談反不若申報之中肯也」記者當謙曰非敢謂高深之研究不過引起國人之興趣與注意耳 
　　雜談多時記者即向麥氏之銅琴手司拉特氏談話司氏之銅琴張若谷君曾謂其所彈之調極爲柔和蓋非銅琴家靡克臻此也司氏容色削瘦望之而知其逾壯年狀謂變高鬆　術家之容色也記者即發言曰君可 
告余關於音樂之普通意見乎」司氏曰「音樂並無何甚 
奇異之處音樂普通人皆貝者也世界上任何聲音只能一細味之即有音樂一經音樂家之手即成爲極佳之音樂也研究音樂時第一必須在注意者必不能抱士大夫氣此不屑入音樂之成見也吾人當應抱一視同仁之態度於平民流俗之民歌及小調等尤當注意及之弗以其爲有傷風化之眼光面忽之者也如俄之大音樂家柴可夫斯基（Tchalkovsky）能集各種普通之樂聲如鼓聲　聲·貓呌聲·狗呌聲等柴氏莫不對之一副學者之態度留意及之歸而編之成曲柴氏能成世界不朽之音樂家者人多於此稱之也麥克戈買克氏能成現代世界最大歌唱家者非在精唱古時大音樂家如貝多芬莫查爾德等人之名歌彼之成功大原因乃能將平民素愛之民歌十分研究而貢獻人間也人稱之爲民界上最愛的次音歌唱者Woold 's　Most　Beloved　Tenor者即在此點也彼（指麥氏）常謂世界上事物有價値的可能的應當做到底故藝術家對「犧牲」二字决不可缺少者也 
現代歌唱家約翰麥克考麥克氏立者 
　　右麥氏常伴鋼琴手司拉特 
Edwin　Schnelder 
　　左麥氏經理麥克司温萊 
D.F.Mc　Sweney 
坐者 
　　右歌唱家麥克戈買克 
　　左介紹麥氏至中國之司稅 
洛克A.Ctrock 
此照乃在紐約訂麥氏至東 
方歌唱之約時所拍 
 
 

Page 24

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *　　記者乘此謂申報藝術界現正注意於民歌小曲之搜集請司君示以一二指歸司謙氏曰「余共研究鋼琴一門耳余對此極無成見惟余與麥氏相居甚久彼謂搜集民歌一方須至外四跑一方須在破紙堆裡去尋將人所不齒之書盡行留下然後經一番整理之手段功遂收矣此只在文學方面言之至於搜集之後麥氏爲須將世界各大名曲之精神灌融之將其美化之此乃麥氏之主張也 
　　司氏長談旣畢並謂申報藝術界旣能作若是之工作深望努力前進肯有犧牲之功夫成功可期者也復向記者索此二文所刋之本報記者樂然允之司氏謂將來回美時將申報藝術界喧傅於美國以介紹之於歐美人民前 
　　記者即向司氏索音樂稿司氏謂近日因疲倦殊甚不能作文允許將來回美後抽暇另撰一專論述來東力時之感想以及專爲中國人而發之音樂文章再行寄與申報（待寄到後當譯成華文以供衆覽）最後記者詢在座三人可否記者與麥氏本人作一次之談話據麥氏之經理司温萊氏謂「麥氏因近歌唱二次並因途中疲勞殊甚靜養於本埠戈登路大華飯店旅館不克接客待下次重來上海時定當約一確期作一詳細之談話也」遂握手而别 
　　麥氏在滬歌唱只有今晚九時一刻起之一次下星期一離滬赴日假東京帝國大劇場歌唱一星期約在陽曆五月底重行返滬歌唱然後返國云 
[江小鶼氏旅歐之作品] [  仌]  
　　與陳曉江氏同時出洋之江君小鶼旅歐六載於今已滿載藝品榮歸祖國刻在天津小住而江君作品之一部即於此次旅外繪畫展覽會中相見矣陳列品計十九點其中四點爲號外五點爲後援出品餘十點爲正式出品號外之製作係臨摹西洋名家作品雖未能完全酷肖眞確然已得襲原作神采十分之七八此種苦心與工作在日本皇家時有重獎遣派繪壇名家赴歐摹寫以供本國博物院之寳藏給民衆以豐富之欣賞故彼國之藝得以益進而吾國有如江君之毅力者稀如鴻毛麟角於此吾等對江君應表十二分之謝忱與慶賀今將其號外作品之名列次 
　　（作品）（原作者）（生産地）（時期） 
　　自畫像　拉飛爾　意大利　文藝復興期 
　　自畫像　倫勃蘭　荷蘭　　十七世紀 
　　收藏家　獨米埃　法蘭西　十九世紀 
　　貓與少女夏伯郎　法蘭西　十九世紀 
　　江氏之創作得益於意大利名家之作風頗富故能將藝術之眞髓寓自然以深刻之表　其善描寫優秀與沈靜正如其人之性格今將其作品幾點介紹於吾同志 
　　自畫像温文爾雅以國畫之笨調出之背景爲精細之浮雕表而飾心金此幅足能表示本人之態度與思想 
　　夢爲一側臥之裸體少女在柔媚之肌肉與靜和之顔面上輕拂一屑幽幻之夢境正如入甜蜜之睡鄉　　意大利雪山皎然一白之山峯與深藍天空相映帶於最鮮明之空中配合富　麗之情趣 
　　柏林郊外蒼翠之原野用靑與綠等鮮明之色調以簡捷直率之筆出之與前幅有同一意味 
　　此外如習作（一）老婦人之嚴肅習作（二）少女之憂思 
均能各顯其特有之表情與性格 
　　江氏之作品附列於該會者未知能否稱爲主要製作故難以論及其疵點甚望江君有個人展覽會之動機 
[上海藝大旅行團抵杭]  
　　江灣路上海藝術大學寫生旅行團已於十七日抵杭寓西湖道村日來適値天氣晴和該團學生莫大興高彩烈分向各名勝處從事寫生本擬在杭開一展覽會聞因時間關係决計返滬後擇地陳列公開展覽云 
[南京東南藝專旅行蘇州寫生]  
　　南京東南藝專今春創辦學員頗多茲因時届春夏之交自然景象變幻無窮該校爰發起旅行寫生一部旅行蘇州其餘在校上課迄蘇州旅行團歸去第二部即須赴揚州寫生茲聞第一隊已於昨日（二十一日）到蘇現萬閶門外顔料公所擬在蘇寫生兩週 
[中華藝大添聘敎授]  
　　閘北靑雲路中華藝大開課以來學生非常發達該校敎務主任丁衍鏞以中國藝術尚在春睡時代非有學識豐富之士極力提倡不足爲功故該校西洋畫科自春假後又添聘名畫家徐悲鴻先生爲敎授近已到校授課云 
[繪畫學社野外寫生團二次舉行]  
　　中華路大南門寳隆里上海繪畫家社野外寫生團上星期日起業已舉行是日上午八時出發南車站參與者十餘人凡有志研究上項寫生者届時即可加入無須費用 
 
 
 

Page 25

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *汽車新聞 
專論 
[簡易之診斷術周名賡]  
　　凡欲乘汽車工作之良好當注意於平素維特之方法時常查察機件之動作在維持方法之中尤爲重要但汽車之機件複雜動作頻繁非經騐充足者實不易窺視其底細而整理之若不自量貿然着手或無所把握妄加推測而冀其嘗試之成功則罕有不因之造就大錯畏難而止是故欲實行查察其機件之動作以盡其維持汽車工作良好之責任當自練習簡易之診斷術始簡易之診斷術乃根據淺明之工程學理以證實其機件之隱伏後患一若中西醫士之考騐人身脈息而知其個中所藴藏之具體病症然蓋汽車之組織雖不盡如人類其主要之處則與人身之脈息頗相類似亦可以之檢出汽車引擎等之失當部份火星塞即汽車之脈息也當汽缸或其活塞（匹司東）等失調之時火星塞即能列舉詳情盡以相告也吾人每鑒不及此多差存一種觀念以爲火星塞之病在其兩極共端之沾染汚穢能於汽車行經數曰英里之後取下火星塞而淸潔之已屬盡力行其愛護汽車之份内事矣孰知此舉有時竟亦大謬不然因火星塞本身之組織簡單一切困難均被他方所累及即如其間所容納之汚穢去之彌勤集之彌速初非僅恃火星塞局部治療之所能爲力也是以能因之而正本淸源窮究發生困難之緣由實較徒事淸潔火星塞爲更重要則此簡易之診斷術或亦可爲汽車常識之一種也 
　　於實施此簡易之診斷術之先應明白停留汽缸中之炭質仍使火星塞汚穢之原素此類炭質爲嬧餘之燃料及侵入之雜質等所造成至其來源則有由於汽油性質不純眞空櫃濾瀝久凈或空氣混合不潔化油器沾染塵埃等故亦有因活門（丹而）動杆或其所附彈簧力弱不令活門緊閉致汽缸内之壓力洩失過量供給之汽油空氣混合劑乃多不及充分燃化而屯積汽缸中爲炭質他若汽缸内壁斵傷活塞鐶圈損耗則縱任潤滑油類上升入燃燒室而成爲濃烟亦能蒙蔽火星塞之兩極尖端簡易之診斷術即基此數端以决其癥結之所在而定其治理之方法由此更可知能防止炭質之聚集即所以淸潔火星塞也換言之舉凡愼選汽油洗濯汽油箱淸理眞空櫃及其濾網設法澄淸所需空氣·拭拂化汽器内外各部·較正活門之啓閉·動杆之升降·及彈簧之伸縮·修復汽缸之内壁·或重配活塞鐶圈等等均爲間接掃除纒擾火星塞之炭質之動作也此外如遇電力發火系中發生障礙之時亦可於火星塞之工作上知之若發電機·磁電機·（麥宜都）或蓄電池之電力不足分電盤·或電線等之電流短路等弊均能使火星塞之發火工作惑受困難或遲延不舉或參錯欠匀失却常態而不能循依其時間或程序之規定以進退電力是以整頓發電機磁電機分電盤等之齒輪及鏈條擦去其中電子與電刷問之積垢檢騐蓄電池之電液此重及水量而充足其電容更易各部不良磁質或橡皮等之絕緣體並乾凈其所包覆之内部旋緊所有接頭螺旋盡除各種金屬間之銹類養化物亦爲防止火星塞失調之設施也不過烟火星塞之兩極尖端消耗而隙距不準磁質損裂而無以絕電及螺旋鬆弛或生銹阻電等故亦能碍及其發火之勢力則亦不可審愼辨别之也 
　　總之火星塞本身無恙·而病不潔或失力則其燃料供給系·電力發火系·及引擎·汔缸·活門·活塞·等部之中·必有一二失當之處亟應施以簡易之診斷術查騐火星塞爲診斷之初步因火星塞不潔之程度或形况擬定其發生汚穢之原由而考察燃料供給系中關係各部或加以整理之爲其第二步若火星塞兩極間光亮淸潔則當進行第三步之精密審視火星塞之本身若其本身而確無損始可着手電力發火系之檢查以作發後一步之診斷其時而仍有不能自决之疑難問題或無善法以處理之則可暫置火星塞於不顧而靜待其他各部之表示弱點乃再着手整理之或交修理汽車之工匠專心治之方爲解决火星塞所感一切困難之根本辦法實亦即維持汽車工作良好之唯一訣術也 
[築路之將來]  
　　美國L.I.Hewe著（黃厚生譯）作者謂美國每年汽車之運輸費達美金八十萬萬元之鉅放本篇對於當世之築路及護路二事言之旣翔實而精切一一分析尤耐尋味即對於將來之情形亦藎籌擘劃示吾人以築路之梗槪也 
　　在一千九百二十四年中我國二千萬之汽車主人舍納製造汽車機械及車殼等大宗稅欵於聯邦政府外即所納之汽車執照汽油稅等費猶達美金三萬萬元觀此則我國將來道路之發展權將操諸汽車家之手矣然溯我國自一千九百年以來汽車與輸運車之數雖激增良善之道路縱有所增設終不敵汽車數增加之速也 
　　近時汽車至城市域内車輛之進行每有遲滯停阻之象實爲汽車家所不願長此允許也將來必有請求於市政府冀其注意於路政較舊日尤爲注意也故有數城中已覺有建築高架路與輕便闊路之必要果斯制實現後則道路之交叉可免汽車行駛亦輕便多多·在地屈勞等處已着手興築此類之路將來辦理市政者亦必以斯爲城市中切要之圖蓋僅注意於規定之嚴格道路之廣闊而不廣事建築增加道路之數則繁盛之貿易適足以阻碍交通其流弊當不亞於鄉郁聞道路之腐敗也 
　　在西方各州鎭與鎭市與市之距離甚遠圖朝發夕至者有需乎輕便道路之建築較他處爲甚也何謂輕便道路即高低度數均匀孤度適當路基平實之路也此路産生極速然爲吾人欲增加汽車之速度計將來必須修改方能許吾人每小時行五十英哩之速度或竟取消我國西部各州交界處道路上限制汽車速度之辦法凡此將來之種種皆須吾人悉心以規劃也 
　　於一千九百二十四年時我國農部總長准美國國道官員聯合會在舊金山通過之議案委令組織各州聯合道路辦事處關於規定各州交通路線及設置各種　記等事業於今年開始矣將來吾人可冀全美道路上之各種標記如方向牌警告牌及危險牌等有更善之效用若道路中能用斯更善之標記措置得宜時則汽車事業發展之機會及車輛之速度亦必隨以增進也 
　　邇來有數地之鐵路設法利用汽車路爲營業上之副産品此即依新法建築道路之成績也在東方各鐵路公司中對於易於潰爛及轉運短距離之貨品已有用汽車轉輸之舉他如太平聯合公司及盛泰孚公司亦正預備於鐵道旁之汽車道路上載橫穿大陸之旅客及其他之旅行事業矣是則鐵路公司近已悟及鐵道旁之汽車道路有調劑及輔助鐵道之可能而吾人亦可希望其有進一步之合作焉 
　　汽車道路工程師關於將來築路護路之詳細辦法應負有重大之責任蓋社會公衆需要道路之改良·美觀·舒適者甚多 
[汽車常識（十四）丁祖澤]  
　　調整化汽機法 
　　化汽機爲化汽油成汽及和入適量空氣之但汽油與空氣混合之成分皆須適當然後無弊宜如次述時常調整之 
　　「應用工具」螺絲旋鑿一炳 
　　「手續」（一）開動引擎使全體温熱方可行一切調整手續 
　　（二）將化汽機上司快慢車之轉子各旋開一轉半 
　　（三）在駕駛盤上將火星桿撥向發火最遲之地位進汽桿在關閉之地位乃旋動慢車轉子使引擎廻轉極慢至不能再慢爲度 
　　（四）在引擎迴轉極慢之際即將與進汽桿接連之小鐵條收緊使進汽桿在駕駛盤上之地位適在關閉而不進汽之處 
　　（五）將火星桿向早發火一面移動全路程四分之三單將進汽桿進退撥動使引擎時快時慢一約一短時間此際將快車轉子旋動視引擎已得最快速度而放汽管不冒黑烟或引擎倒轉時爲度 
　　「注意」如引擎爲壓力加油式則其廻轉速度决不可使之極慢否則潤滑機油勢難到達摩動之機件處他種引擎施行慢轉時亦不可延長至十分鐘之久 
又將進汽桿進退撥動使引擎驟快驟慢最易使引擎受損除調整化汽機必須如此外此外萬勿施行 
 
 

Page 26

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *　　不容其玩忽也維持道路亦必須有完備之法凡道路上因行人與駕駛汽車者之目力不能防範所發生之危險　使其免除對於道路之斜度及曲度亦應時時加意糾正道路上之美觀亦須注意 
　　加利福利亞州道路委員會擬擇易於成蔭之樹築於道路是法大可仿效本薛芬利亞州亦覺有培植是種樹之需要並預備蒔以各種花木可知將來之設備進步日進無已恐有十倍於此種樹種花之一日若道路中能有飲料之供給花園之建築等如斯其庶幾乎吾人甚樂觀厥成也總之將來於擴充道路時期以後第二時期即爲修飾道路改良設備之時期矣諸上所述之改革情形加利福利亞州已有相當改革之程度加州對於築路事業亦可稱爲先進者矣 
　　改良道路之舉不僅恃工程師之個人而在工程師之集合此近時吾人所公認也蓋一工程師之心力有限雖有所計劃不能謂爲完備自非與人討論疑竇改革圖樣以取最善之先例不可故吾人應設法使每州州道監督處之事務逐漸擴充與各州發生關係因每年全國所費築路養路費之數千萬元州政府與地方政府所直接管轄者佔百分之六十也 
　　吾國一般人民現已知每年行駛汽車之費用矣其知修築道路機器之費用者甚尠如加处福利亞州一年中所需之道路機器費用達美金七萬萬至八萬萬元之間其使用聯邦政府之機器費亦達美金八九千萬元之譜知此巨數者則更鮮矣該州更出其一千萬元美金爲每年改良鄉間道路之費對於汽車道路事業每年所費者亦有七八千萬元聯邦政府補助全國道路之費用亦達百分之一觀此可知全國道路之費用將與貿易以俱進有商業化之趨勢矣 
　　某時期中國家曾派員至各地詳細調查道路之狀况發表築路之成績於公衆故現代工程師對於築路之參考資料亦漸博采各處關於舊式硬面道路亦積極從事改良社會人士鑒於鋪設道路事業將來必不致於失敗亦漸知投資於此以斯爲安穩之途矣茲水門汀路雖難免其龜裂柏油路雖不能永保其光滑然將來必有所發明補投此二路之缺點使社會知此二路有耐久之築法也近數年來在我國西部有以碎石子築路之舉此實最經濟之辦法其每天可供汽車千輛行駛之路能以六千美金至一千萬元建築長一英里之距離即可成舒適之通衢矣而養路費亦甚廉將來石子路上之汽車日增一日則工程師調查之任愈形忙碌其勢不得不逐漸改良以便多容車輛也此制度以奥雷槓地方辦理最善在最近之將來中吾人所應注意者也 
　　譯者按作者爲美國舊金山道路局副總工程師所言多屬經騐之談不可等閒視之以爲空議論也 
[記克雷斯勒之成功翹篔]  
　　克雷斯勒君Mr.Walter　P.Chrysler於其汽車事業慘淡經營不遺餘力是以終能出人頭地大告成功試詳加考察則知克雷斯勒君之所以成功者有原因在也蓋不僅於機械方面能爲人所不能且能深得人心大小職員誠懇任事無或怠惰惟人力機力兩均優異故成績特佳 
　　克雷斯勒君接辦麥斯偉汽車公司之初即立定宗旨儘兩年之短期奮鬥於汽車業中獲得最高位置本機械方面之經騐憑一已深遠之眼光以爲欲達目的非得廠中職員之充分合作不爲功蓋自信惟羣策羣力乃能蕆事反之將一無成就於是審愼擘劃盡力改善積弊悉除百廢俱興更裝各項新式機器從事製造製成之第一輛車即以其姓爲名即現在之著名Chrysler"7"也至於該廠之如何益趨完善合乎衛生且獲利愈厚克雷斯勒君審思之研究之刻不去懷也依據此項計劃按步進行其入手第一步即派定監工員監工員之責任與職務乃完全爲廠中工人着想凡關於工人之幸福與利益及如何使之滿意如何成績良好等無不顧慮及之種種方法凡認爲可以達到上項目的而促進其成功者咸竭全力以赴之而積極施行焉克雷斯勒君之訓話中有云待遇職工但以仁慈爲本而不失之姑息即此可見克雷君之善於用人矣 
　　至於工價大小之類别亦殊奇特蓋現不以盈虧爲標準亦不以供求爲衡斷乃但視生活所需爲定也按此方法釐定工價自亦視各工人之技藝經騐而分别等差不過最注意之一點乃欲各人所得工資咸敷應用並能贍養家人而生活於社會不致爲親戚友好所不齒 
　　克雷斯勒廠工資之支配旣如上述其餘廠家亦漸奉爲圭臬蓋以其結果確有不可及者如各人之奮勉羣力之團結出產之激增曁其他種種優點咸由之而生也 
　　此外克雷斯勒廠優遇工人之更足稱者即工人之保護十分週到是也無論疾病或發生意外槪有相當輔助以資保護而策安全蓋該廠設有職工互助會對於疾病死亡或創傷等槪助費用其間有數目過鉅不克應付者則由該廠所設工會捐贈鉅欵或通融借欵焉至於該工會之資本金乃由公司舉行種種集會而積得之欵總之該廠種種設施舉足以使工人身心俱泰精神愉快而最著者端推新近投保之一千二百萬元團體保險此項保險訂有特優條件凡願享受利益之職工均可投保壽險並不問年齡且無須檢查身體按此種呆險以由公司投保且規模絕大故保險費極爲低廉至於職工更向公司投保所費乃益微乎其微利益之優厚可想而知矣 
　　他若全廠之衛生裝置安全設施曁種種減少身體上之危險增進精神上之快樂如光線充足空氣流通等新式設備無不畢具咸極完美克雷斯勒廠以處處爲職工着想故結果不特减少工作方面之困苦且增加出產量並提高各人生活上之舒適其餘美國廠家之能與之匹敵者殆不多覯也 
　　瑞典冬季汽車競賽消息已見上期本報上圖爲該次之規定賽程自奥斯羅对斯毒河險阻艱難駛車匪易競賽結果錦標竟仍爲飛霞汽車所奪得 
 
 

Page 27

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *[譯聞]  
[各國汽車之比較觀履冰]  
　　世界各國現有之車輛數殊可驚以英倫三島言各種之車已超過一百二十萬輛若用百分率計之則其中三十輛爲客車三十七輛爲機器自由車十七輛爲商用車七輛爲出賃車又以客車數與人口相比例則九十三人中可得一輛較諸美國之三十三人中心有一輛自覺相形見拙 
　　車輛之多當列美國於第一位次爲加拿大雖其人口祇及美國五分之一而人民則利用車輛之程度竟超過之約成六與七之比例至全境車數則爲五十五萬五千輛 
　　新西倫每三十四人中有車一輛可謂全世界之第三位而澳大利亞利列第四位每五十五人可得一輛（約計五人合一家則十家必備一輛） 
　　法之車輛數次於英且次於澳每一百十三居民得車一輛阿根廷較法相差甚微即一百十八人中得車一輛德意二國相去尤鉅因車數之支配前者每六百二十八人中有一輛後者每八百七十人中有一輛也至印度則更不足道七千人中祗一輛也 
 
兆輛若交相連接首尾互貫環繞地球赤道可成二周據專家所發表之意見車輛增進將無已時十年後之數尙須二倍於今日 
　　又計全世界之車所行里數終歲至少當有六萬四千兆英里此數根據於每輛平均行駛年約四千英里或每日約行十一英里然則照此推求全世界車輛每秒鐘所行之里數合計其長當不下於由倫敦至君士坦丁之距離而一日中之總積約等於自地球至月球往返三百六十次之路程矣寗非可驚哉 
[無線電汽車之新發明立程]  
　　一九二六年三月二號美國紐約汽車總會附設陳列所新增無線電汽車一種由無線電臺主任William　T.Monris馬萊斯盡心研究發明馬君曾任汽車業裝輸公會會長汽車敎育校校長紐約汽車總會附屬汽車機器廠廠長其製造無線電汽車在入任該臺主任未及三月之久即造其車製造甚爲簡單車軸下掛裝乾電箱二隻有電鉛線盤接發動機開駛機關惟有一鑰駕駛處安置發電箱一隻及電汽表一隻電線藏置於發動機外面所打電必須經過無線臺然後散飛各處無綫電裝置處隨駛隨打電報隨接各處來電一一甚爲明晰因電力不足致不能接得外洋來電僅能在紐約華盛頓等處來電可接但亦覺甚爲便利消息也其詳細製造則書内未載 
[奧蘭斯鳩湖濱之汽車速率競賽翹篔]  
　　瑞典腦威境内冬季汽車競賽非祇一次其最足引人入勝者厥爲舉行於奧蘭斯鳩湖濱之汽車速率競賽湖近堡拉斯城與賽者達三十人分爲兩組一爲一千零九址三碼直路競賽又一組爲三英里圓路競賽觀者萬人以精細眼光嚴密視察而作公正之判斷 
　　直路競賽各級勝利者爲約翰生君所駕之５０Ｉ飛霞汽車曁施九齡君所駕之雪佛蘭韋迪君所駕之摩茵腦門君所駕之司蒂倍克又該組跑車級之速率第一奪得錦標者則狄克森君所駕之雪鐵龍薛摩君所駕之雪佛蘭及安特生君所駕之Ｃhandler車也 
　　至於園路競賽５０Ｉ飛霞汽車又屬速率第一駕駛之者華林君也各大車級之勝利者爲雪佛蘭奥克侖及裘惠得各車跑車級速率最快者則薛摩君所駕之雪佛蘭及安特生君所駕之Chandler車也 
[亞斯麻皮新車成績丁祖澤]  
　　美國亞斯麻皮汽車一九二六年新型近在配克高峯（Pike 's　Peak）與綠考山溪畔(Zookout　Mountain)兩危道試車此兩處爲美國有名艱險難行之路道中山坡壁立鳥道盤曲又須限定時間駛過故車機稍次者决不能終道也 
　　此次試駛之新式亞斯麻皮汽車並非特製且已行過二千英里由田佛地方之克林莫氏駕駛惟因須開快車故車蓬路爲拆低以防風力之抵抗按緣考山溪畔之路周圍約五十七英里道中險阻之曲折有四百十七處大半爲羊腸隘徑初自田佛起行至哥頓乃向上駛約長十五英里僅耗時十一分鐘再自哥頓至山巓小勢峻峭處約長一千餘英尺有幾段車越山峯下降時引擎須空轉以减衝勢但以時間限制之故自下衝完竣後再向高駛時必須速開引擎是以駕駛人之技術固須精熟而車機亦必靈捷方可以應命此段路程約長六英里雖車行高低昇降亦僅十一分鐘駛盡設車機濡滯則駕駛人雖有好身手亦難施其技矣此行猶有一異點即車速之變更僅一短途間用第二擋快車也 
　　逢山巓下行至莫利孫地方長二十八英里乃普通之山道行約三十九分鐘更自此至田佛十三英里計行十五分鐘總合全路所行僅費一小時十六分九秒鐘平均每小時車速達四十四英九一超過從前他車歷試之成績一分四秒云 
　　自此次試車後約隔一星期又由克林　氏駕駛在配克高峯爲第二次試車全程長十二英里半駛行時間計二十分四十九秒此段山路起點處高出海面九千餘英尺極峯高出一萬四千餘尺路中有一段峻坡長僅二英里自起點至終訖高低相差至九百九十五尺爲最難駛但此次所費時間與以前特製賽跑汽車比較者尙快十一分半鐘云 
　　第一次試車之公證人爲田佛日報汽車新聞主筆蓋爾氏第二次則由蓋爾氏與田佛郵局長康納氏共任之此外計時者與參觀人均稱車機雖經危重駛行後並無損壞與發熱諸弊云 
消息 
[汽車專科學校消息]  
　　汽車專科學校自登報招生以後本外埠來函詢問及索章程者已有數百起報名者亦已不少該校現暫設於飛隆汽車行敎室三所約可容學生二三百人另一室佈置汽車機件車身坐位均已拆除僅留引擎底盤故各部分完全顯露觀察十分明瞭計陳設英國車·美國車·四汽缸式·六汽缸式·各一輛皆可開動駕駛實習則擇校外空曠道路至於實習修理與製造則每星期一次赴愚園路飛隆汽車行製造部行之已預備長途汽車一輛以便接送學生一俟敎室與課程排編就緒後大約二星期内可以開學云（祖澤） 
[中華工專學生參觀車路工廠]  
　　中華工專汽車道路工程科二年級同學以必要科目已次第修習亟應及時參觀 
 
 

Page 28

 
 
1;第一萬九千零八十七號;中華民國十五年 西曆一千九百二十六年四月二十四號
星期六 * *各處車路及工廠·以期廣覽衆長俾他日服務社會有所借鏡故曾於上星期日由該科敎授方子衛君介紹隨中國工程學會會員參觀寳山縣街踷及吳淞無線電局中國鐵工廠等處日昨該科同學二十餘人復聯袂過浦參觀上南鋼軌汽車路及和興鋼鐵廠由上兩公司工程師林君·和興廠職員陳君指導參觀並由上南公司允予免票乘車云 
[江北汽車公司近訊安生]  
　　新車業已到場該公司共有汽車二十七部除不能修理之兩部外餘均可以開行惟需時常加以修理始免損壞代理董事長朱幹臣君謂原有汽車外觀已不甚整潔日昨特親赴上海美通洋行當面購定六人轎車一部四人篷車一部價共二千餘兩現此項新車已由滬運揚按班行駛裝飾頗佳 
　　籌辦股東會事項股東常會前已擇定陰膺四月初五日仍在該公司揚州車站之旁益行社内開會並舉行改選董事及監察人關於開會時報告之事項已着手編製如公司財産營業决算槪行印就以便届時分散庶可明瞭聞入場券隨函寄發各股東持券入場憑券換取選舉票與權數票 
　　司機肇禍案了結去歲冬月間有司機人劉世明開車不愼致將學習機匠談長祜撞斃但時値夜晚劉知肇此巨禍逃避無踪該公司雖迭次函請縣署提劉保人交劉到案詎事延數月迄未能了現劉已央人向該公司說情自願賠償僓失而縣署以劉玩忽業務非嚴加懲戒後方始完案 
　　樹木保護得力馬路兩旁樹木久經成林然間有被人攀折者去歲特又補栽且着各鄉保不時巡察如有毁壞之處即爲各鄉保是問但能於一年之内不發生前項情事得由該公司酌給奬金以資鼓勵聞自此項章程宣布以來各鄉保對於路旁樹木甚爲注意已非若從前之不加過問矣 
[各地汽車業近訊彙誌三原]  
　　常州發起常宜長途汽車武進某紳因鑒於錫紳籌辦錫蕪長途汽車事業特亦發起常州至宜興之長途汽車由政成鄉戚墅堰起至宜興蜀山止一段刻正籌劃一切進行之步驟並擬文呈報北京交部以及本省當局云 
　　紹蕭長途汽車添購新車紹蕭省道汽車自全路通車後往來乘客日見增加致舊有車輛不敷應用省道局乃特派員赴滬向某車行添購新車於二十日已由滬運到新車六輛刻正飭匠裝配紹蕭道上 
　　蕭山江邊汽車添築路面蕭山江邊汽車總站前勘定義渡局左側地面將地塡平·改築路面·刻正　工塡平·約夏　六月　可以竣工云· 
　　江干長途汽車營業之發達江干長途汽車近年以來營業異常發達來往乘客日見增加而上山進香者爲數最多刻該公司因慮至西興一段地質不固恐肇禍端故特添鋪石子泥沙俾求行旅之安全云 
　　廣州加拿大汽車更改路線廣州加拿大汽車公司自恢復行駛後仍照舊訂路線來往於「長堤·永漢·惠愛路」曁行「東山」等處刻因長堤修築馬路改走「泰康·一德路」而舊行之「太平路」暫停行駛長堤云 
　　晋當局禁止大車騾馬行走長途汽車路晋省大同至廣武之長途汽車路面因被大車及騾馬行走致路面多有損壞在雁門以北之一段其損壞最甚空車往來須費三四日因之交通甚感梗阻刻省當軸已擬訂懲罰規例通令各縣禁止大車騾馬行走於長途汽車路上茲錄佈告如下「第一條」本省長途汽車路關係軍事交通甚鉅無論軍民人等不得以大車騾馬行走於汽車路面以免損壞汽車路及橋樑「第二條」各軍隊無論何時來往輸送有犯第一條情事者官長記過罰薪二種懲辦兵士則禁閉「第三條」各軍有犯第一條情事若路員勸阻致遭毆打者按照第二條從重懲辦「第四條」人民有犯第一條情事者按事情之輕重處以五元以上百元以下之罰金「第五條」本辦法自公佈日施行 
[一週間之汽車肇禍紀]  
日期　地址　汽車號數　受傷人　傷勢　最後情形 
十八日鄭家木橋某號馮金法頭足等處送入仁濟醫院醫治 
十八日福建路某號朱雨生足部等處送入仁濟醫院醫治 
十九日重慶路某號虞姓小孩重傷斃命由公堂判决撫卹了案 
二十一日霞飛路西人駕之卡爾包特重傷斃命拘華人車夫入捕房研訊 
　　車與華人　勒 
　　車相撞 
二十一日霞飛路某號鮑姓男孩頭部受傷送入仁濟醫院醫治 
二十一日　　路某號　德福足部受傷送入仁濟醫院醫治 
二十一日煤　路徐錦明駕某姓男孩碾傷腰部送入新普育堂醫治 
二十一日西門斜橋陳文廷駕楊傳生碾傷舡部送入上海醫院求治 
二十二日八仙橋六八一四費學貞頭部受傷送入仁濟醫院醫治 
二十二日法新租界四一四八陳阿雲碾傷腿部送入仁濟醫院醫治 
二十三日黃浦灘某號陳阿大碾傷腿部送入仁濟醫院醫治 
　　本週間之肇禍計月十一起内因重傷不及醫治而斃命者爲德士古公司之司帳西人卡爾包特勒氏一爲華人虞姓小孩云 
　　又本週星期四下午四時貴州路寗波路口突有一三千一百八十八號汽車由北往南開駛時適有一一千一百八十七號汽車由西往東同時復有三千三百五十八號小汽車一輛由南而北轉機往東三車至此均不及停機以致互撞三千三百五十八號小汽車因車身不强左輪撞毁一千一百八十七及三千一百八十八號兩車亦均傷毁幸該三車之司機人及車中乘客均未受傷彼此互詈紛擾約一時之久後經華捕及巡街英捕到場排解始各自散云 
[香港九龍街坊汽車業之近訊ＫＫ]  
　　得港九龍向有「中華九龍啓德」三間街坊汽車公司往來於「九龍·尖沙咀·油蔴地·何文田·深水涉·荔枝角」等地街坊出入甚爲便利前有人以該公司辦理不善請求公司設法改良當時港政府亦有由一公司專利之議今政府方面已將此種計劃取消仍由三間公司照常辦理但須用新式汽車方爲合格刻聞該公司亦已應允此種條件定於一九二六年一月一日起每間公司行駛新車先用三駕爲度所定新車每駕可容載乘客三十人蓋新式之汽車車身機件坐位等均以照現有舊式之車一律放大製造先用九駕新車則可抵現有之車二十七駕以便逐漸淘汰舊式之車政府原擬早日實行此種辦法但選繹欵式及向車廠訂造須廢時日故定一九二六年一月一日施行若後新車運到届時對海一帶祇見新式之大小汽車往來矣今該公司旣依政府之計劃政府亦仍准該公司照常營業政府提出此種計劃因現時所用之汽車行駛於馬路上滴油甚多道路甚易爲其損壞道路損壞不特需費修葺且車輛往來亦頗覺危險也 
 
