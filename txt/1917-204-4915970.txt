# 1917 - 204 - 4915970

 

Page 1

 
 
   
 
 

Page 2

 
 
時評 
[戰戰兢兢（冷）]  
　　古人有言戰戰兢兢如臨深淵如履薄氷古人對於事之謹愼也如此蓋其時雖非臨深淵履薄氷之時而其爲懷且如此奈何今之人旣入臨深淵履薄氷之日反無一毫戰戰兢兢之存心耶 
雖至危險萬分之時則仍稱曰樂觀頌之曰鎭靜及至究竟則朿手無策而巳此其狀我於民國以來屢屢見之平時則遷移相忍而勿動一經暴裂則逕情直行而一切勿顧譽之者名曰敢視其表若有成竹及至眞際則一無預備而已此其狀我於民國以來又屢屢見之嗚呼此其故皆無戰戰兢兢謹愼將事之所由也 
[命令]  
七月二十九日大總統令任命葉煥華爲暫編浙江陸軍第二師步兵第三旅旅長此令 
又令任命田有望爲陸軍第十三師步兵第二十五旅旅長顧　塘爲陸軍第十三師砲兵第十三團團長此令 
又令交通總長曹汝霖呈署秘書任傳榜另有差委應請免職等語應照准此令 
又令交通總長曹汝霖呈請任命黄寳楠爲秘書應照准此令又令陸軍總長段祺瑞呈請任命郝鍾鳳爲陸軍第八師步兵第三十一團團附應照准此令 
又令陸軍總長叚祺瑞呈請調任謝家　爲吉林陸軍第二混成旅砲兵第一營營長調任祝銘爲吉林陸軍第四旅步兵第二營營長應照准此令 
又令陸軍總長段祺瑞呈請任命蕭紹賢爲陸軍第十師騎兵第十團第二營營長應照准此令 
又令曾忠體給予四等文虎章此令 
[專電]  
　　北京電昨夜特别戒嚴鬧巿添栅晚九時許下鍵商團武裝出巡（三十日下午三鐘） 
北京電外交團注意錢錫霖案公推某使開始調查 
（三十日下午三鐘） 
北京電衞興武忽由警廳代爲聲明並未被捕至錢錫霖逮捕事前禁止報紙登載聞有軍事外交之極大秘密云 
（二十九日下午四鐘） 
北京電錢錫霖案續捕者非衞興武警廳正豫審禁登載 
（二十九日下午一鐘） 
北京電錢錫霖逮捕後外交團以問題重大正在詳細調查（三十日下午五鐘） 
北京電協約國公使以民黨在滬與德人勾合巳飭領事團實行監視（二十九日下午一鐘） 
北京電昨午民黨議員由滬電請英俄法美四使援助並送達宣言書各使以此係中國内政應取冷淡態度（二十九日下午一鐘） 
北京電北京外交團接上海民黨宣言仍認爲中國内政不加可否（二十九日下午四鐘） 
北京電有賀去而復來聞與宣戰案附件有關（二十九日下午一鐘） 
北京電有賀顧問期滿段曾商留延聘期有賀言須歸國與當局協商得允諾即來華又聞有賀尙未起程與外交尤無關係云（二十九日下午四鐘） 
北京電政府對於川事不能懲劉輿論一致憤慨（三十日下午五鐘） 
北京電政府對川事多數閣員主張討劉惟曹汝霖爲劉在閣議中力爭故昨日命令僅言解成都之圍（二十九日下午四鐘） 
北京電曹汝霖葉恭綽王克敏等近日密議借欵與日本某公司接洽額爲二千萬日金條件與京綏路有關（三十日下午五鐘） 
北京電昨銀團代表小田切訪梁總長密談（三十日下午四鐘） 
北京電王克敏向中法實業銀行暫借五百萬中交兩行皆有以借欵兌現說（二十九日下午六鐘） 
北京電最近兩種借欵草約不久成立（三十日下午三鐘） 
北京電宣戰案内之附件有一二可望協商國滿意答覆 
（三十日下午三鐘） 
北京電政府頃得確報戴戡率部下退屯秦皇廟距成都百里現汁黔川三省高級軍官協議維持秩序川局可有和平希望（三十日下午三鐘） 
北京電張鎭芳巳由檢廳收管昨派員帶警至張宅搜查一過聞逆竳中以密碼本爲最要 
（三十日下午三鐘） 
北京電附逆團長索崇仁巳下革職處分（三十日下午三鐘） 
北京電禁衞軍有改編京衞軍說（三十日下午三鐘） 
北京電烟酒公賣署併入財部賦稅司昨派袁永廉等接收定胡汝霖爲局長（三十日下午三鐘） 
北京電京漢路被水冲壞九叚部巳專員督修須兩星期可通車（三十日下午三鐘） 
北京電農部請以王家襄充中原礦務督辦（三十日下午三鐘） 
北京電李長泰督吉巳確定 
（三十日下午三鐘） 
北京電海籌海容建康永翔各艦長宣言仍抱息事甯人宗旨斷不盲從（三十日下午五鐘） 
北京電程璧光林葆懌將下令奪官付軍事裁判（三十日下午三鐘） 
北京電林司法擬實行三級三審知事兼司法擬取消 
（二十九日下午三鐘） 
北京電近日政府接劉使報告俄情電甚多（二十九日下午四鐘） 
北京電海軍林頌莊杜錫珪兩司令昨在劉總長私宅密議處置海軍辦法林杜將發表宣言（二十九日下午四鐘） 
北京電天津中行正副行長改任楊濟川與李厚基 
（二十九日下午六鐘） 
北京電陸岑電承認馮繼任陸並允疏通南省（二十九日下午六鐘） 
北京電國際政務評議會復興且將改爲外交要務執行之機關（二十九日下午四鐘） 
北京電財政當局機關報聲明財部並無改組之說 
（二十九日下午四鐘） 
北京電政府曾密議以唐繼堯任參謀總長擬去電畧詢意見但川事未平以前唐决不肯來京（三十日下午五鐘） 
北京電陳炳焜改某路司令龍濟光督粤將成事實 
（二十九日下午一鐘） 
北京電臨時參院復電贊成者巳有十省區馮到即明令召集（二十九日下午一鐘） 
北京電國務院巳準備要案十餘件俟馮到議决施行 
（三十日下午五鐘） 
北京電政府與民黨宣戰决分四路進兵（二十九日下午一鐘） 
北京電汪曹兩總長昨晚同至段宅面總理密商要政甚久聞一因駐美法二使有關於國際之電陳一爲新借欵條件上之磋商（二十九日下午一鐘） 
北京電段召張敬堯來京面授防剿方畧（二十九日下午一鐘） 
北京電聞戴戡竟死翌日閣議將提議討劉（三十日下午五鐘） 
北京電頃得馮電三十一下午二時出發（三十日下午五鐘） 
北京電蘇督現定李純而以盧永祥調贛以劉恂補松滬護軍使（二十九日下午四鐘） 
北京電馮北上預計蚌埠徐州濟南天津均有勾留約四號到京（二十九日下午三鐘） 
北京電定武軍擬改編蘇皖兩省警備隊（三十日下午五鐘） 
北京電昨下午八時半馮眷屬專車到京一般揣測謂巳决繼任總統（三十日下午四鐘） 
南京電馮今晚二時北上 
（三十日下午十鐘） 
北京電長蘆鹽運段永彬昨巳赴任（三十日下午五鐘） 
外電 
 
 

Page 3

 
 
北京電馮國璋　津浦路局於明日準備專車以便送其眷屬北上此舉足以證明馮有來京之意有一部份華人謂馮將於出月初北上浦口車站巳以松柏搭就牌樓並留下車輛甚多以供應用據華人方面云段祺瑞欲以段芝貴代馮爲江蘇督軍而不欲以此席授諸馮所保舉之李純再馮欲帶大批軍隊入京勢將引起北洋派之疑慮且南方有數省擁護馮氏馮不徇段祺瑞屢次北上之請當可保存南方之好意此馮之所以不遽行也 
（二十七日） 
南京電馮國璋之眷屬巳於今晨乘專車北上據官場宣　佈馮定八月一日啓程李純之兵巳有若干來寗惟李純未必卽來（二十八日） 
北京電管理京中德僑之衞興武已被逮捕聞犯贊助德人陰謀之嫌疑警犬校長錢錫霖亦被捕又警廳所雇用與警犬學校有關之外人名錫格白者因行止不端巳受警飭此人當係受衞興武指使送張勲入使署之德人前在京師附近覊留之德俘現已重行覊留（二十八日） 
以上字林報 
北京電聞政府得有證據衞興武謀阻馮國璋來京並設法使張勲脫逃（二十八日） 
東京電衆　近所組織之高等外交委員會屢開會議後已决定日本對華態度雖不背不干預之政策但遇必要時可採用較切實而較明白之形式以助中國政客中之應得扶助及可認爲最能應付時局維持全國安寗者此舉因保全遠東和平之重要關係起見實爲必要日本爲　　　東和平計最注重中國政府穩健想各國　於此項政策當不反對 
（二十八日） 
成都電省城被焚各處之情形誠屬傷心慘目路透訪員尙未聞蜀人有以此亂詆責劉存厚者戴　　去民間皆懸旗以賀劉法領署受損頗重已不可居（十九日）以上路透電北京電馮副總統於八月三日可望到京馮之幕僚今巳有到京者（二十九日） 
北京電段總理諭汪外交總長請各外人銀行准將到期應償之債欵延期繳付 
（二十九日） 
北京電黎總統决計俟馮到京後卽行出京將通電各省聲明脫離政界並警告國民於政治事件勿濫用其名（三十日） 
北京電北京日報云中政府刻向日本商訂一千萬元之借欵俟各國大借欵成立時再行繳還（三十日）以上德文電 
北京電中國近將加入戰團此爲旣定之事因此而生之大借欵問題目下已由雙方之當局者時時以非公式交換意見但中國方面正式之提議當在宣戰布告之後云（三十日） 
南京電馮國璋爲急欲解决國會問題宣戰問題等諸懸案故特變更其豫定於今夜十二時啟節由浦口乘坐二時開之專車北上因嚴途中警戒增派巡警五百人保安隊三百人警衞由城内至下關之間浦口則派張宗昌率混成旅徐州以北由十四師長劉恂濟南以北由張督軍之兵東光（電文不明）天津之間由曹錕之兵京津一帶由禁衞軍各當警護之任隨行者有衞隊三個大隊及武技隊一隊師參謀隊何副官長均直送至北京然後折回馮氏眷屬已先於日前北上惟周夫人因病未行茲於今夜偕同馮氏北行靳雲鵬先行回京接洽準備歡迎諸事已於昨日北上湖北王督軍爲送馮氏入京特派馬玉山程正熙來寗並呈王督軍手書懇請特别任用尹昌衡（三十日） 
北京電馮國璋來京後有任李純爲江蘇督軍段芝貴爲江西督軍之消息據某有力者談段芝貴之督贛爲段祺瑞派於地方植一勢力云云（三十日） 
北京電第八師師長李長泰近將任爲吉林督軍又傳聞步軍統領遊擊隊七千餘名以一部分編入第八師餘一部分解散將步軍統領衙門裁撤（二十九日） 
濟南電張督軍爲解决紛糾之政局特電勸馮國璋務順輿情速即入京總攬政務以定時局（三十日） 
濟南電曹州匪徒蜂起其勢近益猖獗徐州張勲部下潰散之兵投入該匪者頗多其數約有七八千人執有新式槍械頗示大舉襲擊曹州及濟寗之勢又傳有排段主義之民黨中一部分激烈分加入該匪之說是以一般人目爲第二白狼視爲重大張督軍已命第五師張師長再赴南部省境協同江蘇安徽河南各軍隊剿辦匪徒（三十日） 
濟南電張督軍嘗圖收撫曹州匪首毛思忠今旣終不成效遂懸賞三千元以購其首級 
（三十日）以上東方通信社電 
[戰電]  
　　倫敦電德國公報云尼斯特河兩岸之俄軍仍在退走毁鐵道與大路甚多加巴西安森林境之敵軍仍在抵禦德奥軍巳奪獲數高地德軍受敵軍壓逼向浦特拉河上游退走（二十八日） 
倫敦電海軍部宣稱英潛艇一艘於星期五日在北海拘獲德船巴太維曷第二號即駐兵該船駕駛但因船身爲砲火所損故不能押入港内乃啓洞沉之（二十九日） 
倫敦電紐開塞爾軍工代表會通過和平决議案引起重大之騷亂殖民地兵士手搖英旗搗毁演臺繼乃互相毆擊警察無力鎭壓該會議乃於國歌聲中解散來塞斯特與洛維區亦有同式會議顯均安然而過未有騷亂（二十八日）巴黎電今日下午公報云敵軍在赫特比斯西面廣六百邁當之陣線進攻受挫旣而法步軍在赫特比斯與拉波瓦塞勒間猛攻於各地點得進步敵軍猛轟後希圖奪回亞伏柯爾叢林與三○四山間之戰壕未獲效果且受重損 
（二十九日） 
巴黎電英軍陣線訪員電稱佛蘭得斯砲聲之洪大爲吾人　所未聞而更特異者爲砲火線之袤長自海濱至蘭斯毫無中斷之處（二十八日） 
俄京電莫斯科大會須俟内閣改組後開幕士官學生黨幹事會已允會員加入政府魯斯基將軍與戈爾柯將軍均由政府召回俄京政府因有非常事變下令封閉邊界至八月十五日止在封閉期内除携有外交護照者外均不許出入俄境（二十八日） 
丹京電維也納各報謂俄軍刻正離棄成洛維资（二十七日） 
倫敦電政府下令組織戰車軍團（二十八日） 
[公電]  
　　六安州吳寳箴來電申報館轉孫中山先生鑒不　先生　聲息久矣邇者大難甫平國民望治粤省建設政府乃自　政策宜非先生所主張也吳寳箴陷電 
要聞一 
[東京通信（三）（十）（一）（心危）]  
　　俄國之政局評 
三十六歲之總理大臣 
俄國革命軍起皇帝幽囚於是政府乃入於民黨之手羅威夫公以名望地位而佔據首相之職閣員多數以議會之進步黨員充當之外復加以若干之社會黨員而成政治之中樞我人於此雖不得以此種内閣爲純然之第一流内閣然要亦上中流錯雜之内閣也乃近自屢於立憲民主黨之三閣員辭職之後未幾而首相羅威夫公亦辭職之報傳來而承其後者爲兼攝海陸軍大臣甘侖斯堪氏其政局之急轉直下實出我人意料之外東京國民新聞曰當俄國新政府成立之初甚願望第一流之内閣以擔當凡事創始之難局故有羅威夫内閣之出現然羅威夫内閣雖爲一般所歡迎而與實力集中之主人翁未免相離太遠故卒不能極力發揮其能力而有今日之辭職蓋當革命之際俄都政治界中所謂有實力之主人翁者即兵隊與勞働者之團體而背後樹有社會主義之旗幟者也其實力之大足以左右全國故有統率以實力集中之主人翁之人出面代羅威夫組織内閣矣故羅威夫之辭職甘侖斯堪之被戴爲首相實爲勢所必然之事無足奇也由是以言則自革命以至今曰我國政府方得其眞實之主人翁彼羅威者不過爲新陳交代時之媒介人面已雖然我人猶不得以此爲俄國即可長治久安之左證也蓋對德戰爭今尙無終止之希望而面俄國政府以政府新設之初内政改革期待方殷則其不能注全力於戰爭情也亦勢也况目下西南戰線之敗報頻來將來於戰與非戰之主張終難免於意見分歧而生政治上之阻害此不許樂觀者一也革命之後俄國一般革命政治家雖竭力提倡自由平等以盡其當然之義務而與之表同情者亦以民主說解放論以迎合其意乃近來所發現之事實如與革命政治家所倡之說背道而馳如芬蘭之要求獨立哥崙斯撻脫之提倡自主最近又有烏克蘭人之要求獨立自主阿羅滿尼亞人急欲貫澈其素持之計畫據俄全國幾有分裂之狀態則於内政進行之阻害不言而知此不許樂觀者二也故俄國之政局正不可預測也 
新内閣總理大臣甘侖斯堪氏之爲人知者甚鮮今據俄國革命政府沿海州執行委員麥祖愛夫（氏以事居東京）氐之言曰新首相甘侖斯堪氏爲薩拉篤縣産今祗三十六歲耳以前人無知其名者惟當革命之序幕崙斯甘事件之時曾現其名於社會新政府未成立前業辯護士於俄都者數年後爲其産地薩拉篤縣被選爲衆議院議員蓋一非常之熱血家而爲社會黨之中堅人物也自新政府成立之後即爲社會黨代表而爲海陸軍大臣爲當世全俄國所敬仰之人竟有目爲救世主者其人望可想見也前皇帝幽囚之議即出自當侖期堪氏之主張故氏之爲人實以熱血家而兼具膽力富有决斷力者也今後之政局全視氏一人之手腕而定而我人所不得不驚奇者則以三十六歲之青年能甘此國家之重任 
[黔兵退出成都之西訊]  
　　字林報十一日成都通訊云黔兵約五千人被困於皇城之内蜀軍先予以南門之出路後又見其出東門昨晨黔兵由皇城衝出直抵南門當其出發時沿街又向兩旁縱火烈燄横飛半日始熄南門外亦起火居民紛紛避往北城敎堂等處頓時擁擠不堪難民不及携物與俱有僅挾衣一捲者有除一身而外毫無所有者相率避出北城黔兵砲擊成都移時始去但發出砲彈爲數無多大約以皇城内彈藥已被蜀軍發砲轟炸所餘無幾故也過去半中日雙方常有砲聲黔兵突圍而去者究有幾何迄未確知或謂約千人左右果爾則皇城内尙有若干黔兵聞蜀軍曾懸賞以購戴黄之頭賞格由箭射入城中但黔兵頗忠其主不貪賞亦不乞饒傳說黔省派出之兵自東出發以援戴戡者已爲蜀兵第三師所重創喪亡頗衆又一消息云陣亡之兵今皆曳至省城東北隅之東校場埋葬每屍身二十五具築一大堆共有四五十堆據人傳之省城今已燬壞十分之一外人房屋有被彈丸洞穿者幸外人皆安城中景象頗爲可慘惟未被摧殘各區域之居民刻由蜀兵及警察妥爲保護有縱火之匪徒數人巳被捕獲當場正法 
[辫兵騷擾徐屬之詳情]  
　　（南京通信） 
邳縣省議員馮士奇焦子和經該縣紳民公推來省謁見齊兼督軍籌商處置該縣辫兵辦法茲將馮焦二君所述辫兵騷擾徐屬各縣情形紀下 
邳縣距徐州約二百里原駐辫兵祗土山鎭及八義集兩處共駐第二十營中之兩哨（張文生分撥）磘灣鎭駐第十五第十八兩半營（白寳山所撥）復辟事起辫兵氣燄大熾旋聞張逆失敗該軍蠢蠢欲動張文生白寳山見勢不佳卽通欵於討逆軍及至徐州第五十四五兩營譁變潰散後張文生乃將駐徐之二十餘營全行分散移駐徐屬各縣開邳縣者爲第六十六十一六十二六十三四營駐八義集者第六十一營旋由八義集開往土山過磘灣鎭該鎭内民正備酒肉接風而該辫兵不待卸去行裝即携械四出搶刦原駐該鎭之第十五十八兩半營揚言出隊防禦暗乃加入爲一致之行動以致該鎭被禍頗爲糜　事後又來一股辫兵借搜查亂兵爲名逐户搜索搶奪財貨抗拒者卽被用鎗擊斃（共死人民二十餘人）越日該辫兵全行開離該鎭 
由徐潰散之第五十四五兩營變兵竄入邳境者約三四百人沿途焚刦鄉民扶老携幼避難者相望於道十五日灘上集有辫兵二三百人向當地商民索錢五百千刦小舖數家旋田灘上沙家口渡運河而北在官湖鎭又索洋五百元到處搶奪騾馬以馱財物十五晚有辫兵數百人圍攻邳縣城内警備隊曁警察　夜守城開鎗遙擊幸是晚城河水漲辫兵乃退 
十八日又有潰散之辫兵約數百人至湯家樓渡口適大雨傾盆避難男婦老幼沿途皆是均避匿田禾　中辫兵乃向田禾中放數排槍死十餘人旋又將該村兩岸房屋全行放火焚燒甫過河又鎗斃胡姓一人行路者二人路遇警備隊雙方開鎗攻擊互有死傷 
又有潰散之辫兵數百人竄至山東馬頭鎭肆行搶刦當被該地防軍擊退現散駐於邳縣之極東北流作土匪至搶刦磘灣鎭之第六十一營辫兵現尙散駐於邳銅兩縣交界地方與土匪聯合勢甚猖獗聞此次變亂地方受害之深其原因緣辫兵不熟地勢得土匪爲之鄉導土匪鎗械不良得辫兵爲之聲援雙方相濟爲用故地方受其荼毒更深加以在京　繳械之辫兵均押送至蘇魯接壤之台兒莊遣散該辫兵一下車卽投入徐屬各營重領鎗械子彈實無異縱虎歸山也 
土山鎭所駐之第六十三營需索極繁與變兵刦奪相等每日必備麵餅千餘斤酒數十譚猪十餘隻各店舖貨財許入不許出一巿鎭何能久任如許供給膽小者多棄貨物逃往鄉間避禍駐八義集之第六十及第六十二兩火營需索更甚商民不備供給即被執去鎗斃供給稍不稱意即被鞭撻或責以軍棍駐兵　如此重累吾民更無論乎潰兵矣 
[馮河間北上之預備]  
　　昨日督軍署各處辦理移交異常忙碌所有課長課員以及各副官類皆照常辦公雖星期亦無少懈對於隨節人員由參謀室通知迅速繕單以便呈核一面派遣劉副官渤先行北上布置一切劉於昨（二十九）下午二時已渡江北行至督署左右之衞隊連日整理行裝備極怱忙　馬盈門絡繹丕絶 
靳雲鵬將軍來寗與馮氏磋商多日始行承　靳因馮氏啓行在卽特於昨日（二十九）下午二時乘汽車出城渡江滋上一時隨送者鎭守使王廷楨何副官長紹賢師參謀長景雲省警廳長王桂林以及其他各課長課員等均送至下關而别聞靳氏到京後即請段總理派員恭迓河間云 
馮代總統北上之期原定二十六日祗以西南反對遂電京辭職北上遂爲之中止嗣靳氏勸駕又兼段氏迭電來寗河間以情不可却遂决意北上始言二十八繼言三十一終言一日各報喧傳亦以一日爲最可靠據最近所聞又有延期或先期之風說傳先期者居多數有准在三十日夜間之訊其親信人亦言一日巳爲報紙所宣布現在恐將改期以守秘　密而備不虞云 
昨日（二十九）下午三時督軍署復召集齊兼督軍耀琳王鎭守使廷楨胡財政廳長翔林師參謀長景雲王警廳長桂林及其他各軍官在西花園會議廳會議聞有二事一爲國會一爲治安其對於國會也則主張恢復舊國會以順民意至召集臨時參議院恐做不以以民黨方面難以贊同之　已决定入京後與段氏婉商總以尊重民意爲依歸其對於治安也則謂江蘇一省防務最關重要設有不測貽禍匪輕移望大家勉力維持母負民望云云旋同攝一影以示留别 
[南京快信]  
　　馮代總統留師景雲參謀長在寗辦公以資　手喧傳隨節北上不確 
馮代總統接崔鳳舞電稱孫文允民黨在粤組織政府 
此問聞南方黨人有擬於馮河間晋京時乘機發動之說 
前川督尹昌衡持有鄂督軍王占元手函面謁馮河間請優予錄用其護送人員一爲程正熙一爲馬玉山 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎馮與總理問題]  
　　前日下午徐世昌熊希齡往謁黄陂諄諄以回任爲勸俆熊二人忽如此做法其必非二人爲原動可知據政府方面消息此事之由來爲河間表示决不肯任總統而主張黄陂復職電文大概謂目今重要問題在統一南北元首地位之成立卽以統一南北爲標準北方將帥前在請解散國會之日即宣言擁護元首而南方之於黎公尤向來所愛戴近得陸巡閱使來電亦以統一之效國璋不如黄陂如黄陂復職則國璋與陸巡閱共任調停之責兩責兩廣面之調停陸巡閱使引爲己任即張開儒主張激烈陸巡閱亦有法以挽回之仍請公同勸黄陂復職云云此間當局亦以其說爲然故托徐熊前往婉勸聞黄陂雖未應允而拒絶之辭並未十分决絶惟刻又據交通部消盵津浦南段電告該路於浦口宿遷蚌埠洛口濟南等處均已预備燈彩國旗等物以作歡迎河間之裝飾品該路又派委員與寗垣副官處接洽據云馮公將於八月一日晚或七月三十一日深夜在浦口換車北上又據某處接南京電云馮河間前日原定二十七日北上但昨日（二十五日）又有變更改於八月一日由南京起身並聞張懷芝督軍自聞馮河間八月一日北上消息即命在濟南車站支搭松彩牌樓以表歡迎現在從事預備一切而北京方面公府庶務司現已將府内各處廳堂重行修整煥然一新並於新華門外結彩懸燈表示歡迎之意段總理並指撥第八師軍士分段駐紥以資防衞又據某機關傳出消息謂河間昨日已有通電致各院部謂定於二十九日由寗起程一日到京靳雲鵬另有電致段總理亦復云然昨日已由國務院分别復電馮靳謂此間部署巳妥佇候歡迎矣又司法總長林長民昨日就任後除呈報並發通告外尙發一電致南京馮代總統略謂長民返京因政務停滯已久未敢久稽巳於本日就職次長亦於本日視事謹此電聞云云又一訪函云靳雲鵬昨來電云國務院鈞鑒華密大總統定八月一日由寗來京請飭迎接雲鵬叩有印 
[政府對於南方之主張]  
　　日前段總理致曾電閩贛鄂皖寗浙各省速作軍事準備以備隨時調遣此次叚氏對於南方力主武力從事現駐保定之一師亦下動員令以吳光新爲總司令范國璋爲副司令吳光新擬自率軍陈先討伐湖南而出廣東吳氏此次來京卽係此期準備昨日段合肥復電詰責湘督譚延闓並聞不日將令岳州之軍陈前進因此外間頗傳湖南不穩駐岳軍吳光新總司令因軍事緊急業經出京但某京報記者曾於近日往訪吳於段宅談次詢以湘省近况並伊對於湘省態度吳云中央並未接有湘中不穩報告即伊近日所接岳州來訊亦未言湖南省有何等險象不敢斷言湖南遽有亂事發生但從各方面徵察湖南情形黨派相爭政潮日釀將來亦難保不至决裂至於余（吳自稱）自駐岳以來對於湖南自信無越理行爲除鎭攝並不干涉湖南政治如湖南不以非理相犯余當謹守軍人天職維持地方秩序以余原有統系之人凡事皆須受中央支配余曾向譚督作最後之忠告以免爲外間謠言致起誤會業由譚督作誠懇之答覆諒此後可相安無事也記者轉叩伊率兵入川之說是否成爲事實伊云此議現巳打消余將於明日（二十八）回防云云然則日前外間謠傳湖南第二師師長陳復初將攻吳軍自非事實近更有某軍官自湘來京昌言陳復初將自爲湖南督軍吳景鴻爲省長荆嗣佑爲財政廳長恐亦仍爲一部份人之希望而已 
[財政改組與梁啓超用人]  
　　故事部長上任更調人員在前清爲整頓近來名詞則曥改組財政部改組改組之聲聞之亦旣數月矣現在新部長梁啟超到任頗聞該系同人有種種之要求當局幾窮於應付近聞有人獻策仍以改組爲安插人員之入手辦法又聞財政部原定裁員三分之一茲又有人獻議謂財政統計三百餘人按三分之一計爲數僅百人不如將各省財政廳印花稅處官産處等一律調動約計當可位置大小差事三四百人庶本系計畫可以貫澈云云但此恐仍係個中有關係人患得患失之傳說耳又據某方面消息自梁啟超出掌財政除發表一二官職之外一切大計畫大方針尙無表示當梁未入閣之時在研究派一流人物如蹇念益等均極端反對梁入閣此外若交通系中人物亦不甚贊成梁掌財政梁自到任至今所發表重要人物厥惟二人一爲次長金還一爲中國總裁王克敏其餘一切人物若中行副總裁則與籍忠寅籍辭與張嘉璈張辭與林葆恒林辭若烟酒公賣局則籍忠寅不就張弧不就必不得已與黄羣黄勉强就卒因督辦坐辦二字致令已經送入國務院之公事令人撤回將來究竟爲誰尙不得而知由其本黨蹇念益等之言與外間交通系之言再以數日内所發表之人物觀之則帮手太少四字似乎其言不盡屬於子虚也梁之大帮手第一當爲湯覺頓惜乎其人已死不可復生此外則研究系中似少財政專家自己同系中人平素旣未預備此項人物一旦强令其黨首登台如唱戲然鑼鼓配角一概不能齊全强令一人唱戲雖戲界大王譚鑫培登台亦必望而却走何况其他有人謂就梁所引用之人物觀之次長金還與中國銀行總裁王克敏一爲前清舊日之官僚一爲賭博場中之第一把闊手驟視之固皆似老官僚周學熙張鎭芳輩所引進之人物更有一說謂今日財政上之名目梁掌之財政上之實際則在於王克敏一人之手王克敏在財政上仍是名目眞正實權之所在實在於李士偉李士偉者何人袁政府時代之中國銀行總裁財政部參事因分中國銀行花紅事逃走李士熙之兄也聞王克敏與李士熙私人交誼頗深此番王克敏得中國銀行每日與李士熙必晤面三四次其晤面之地點在中國銀行之旁邊中國實業銀行之内李每日均在是處王在銀行遇有商議之事卽行前往云云以上所傳確否不可知然梁長財政之尙未能盡滿人意則可概見矣 
[孫中山抵粤後之粤訊]  
　　平生处孫中山回粤以來忽忽已一旬矣中山所宣布政策一爲在粤組織政府奉迎黎黄陂到粤就職二爲召集國會議員到粤恢復國會三爲歡迎海軍全體艦隊來粤以厚南軍之勢力然粤當道對於此等主張尙無切實之表示旬日以來不外以延宕二字括之蓋此三事之中實以海軍爲實力有海軍擁護共和然後國會可藉以恢復故粤中當道態度必視滬上艦隊態度以爲標準目前不敢明白揭示者殆卽有所觀望耳據某報所載有某要人晋謁某當道訽及孫中山之所主張尊意以爲如何某當道謂推戴黄陂復位本屬我輩所絶對主張但使黄陂肯復就職即在北京亦何不可粤省僻處海濱似無建都之必要且恐黄陂亦未必肯跋涉前來至於海軍方面前本有擁護共和之宣言今者滬上艦隊不知態度有無更變欲其全體聽我指揮於事實上恐難做到總之粤省已宣告自主目前只認定不受非法政府之命令以待中央正當之解决斯已足矣若必好高鶩遠爲所難能則鄙人責任所在未敢盲從云云粤當道之言若是故歡迎國會議員到粤開會一節祇由省會議員致電商之國會議員而此種辦法由當道致電西南各省詢其是否贊同但往返熟商尙須時日故日來尙爲沈靜至於陸巡閱使爲西南領袖本爲中外可囑目聞其延不來粤之故因反寗後足疾復發久不接見外客其有不得不接見者延入寢室中晤談飮食顔色如常但苦步履不健至叩其對於時局政見則云余膺兩粤重寄一方面顧存全國大局一方面尤當顧存兩粤大局粤省連年迭遭兵燹凶災民窮財盡尤不能不長慮審愼至現時粤局陳督軍當能應付裕如余正可藉此稍息仔肩調治足疾等語對於其他問題尙無確切之表示顧陸使以爲應付時局可屬諸陳督而陳督又以爲大事待决諸陸使交相推諉進行自不免遲滯但又有一說謂陸榮廷近日對於段祺瑞頗深憤恨接段氏電文閱後輙曥國蠹國蠹一日與屬員及各政客討論時局論及段總理問題謂此次變亂至於全國鼎沸大局垂危使諸公或因軍事籌謀或因國事奔走見形忙碌備極艱辛者皆段氏一人之翻雲覆雨所致也致亂之初係因府院衝突故公民團搗亂議院乃段氏之造意也各督之稱兵謀叛因段氏之慫恿也張勲之復辟段氏早於徐州會議與聞其事也段氏禍國詎爲淺鮮迨馬廠起師京都克復似足贖罪而其所以反對復辟者非有意於擁護共和實因不得居大臣之位以握政權不過妒張勲之功忌張勳之能耳狐埋狐　叵测無常功難補過乃竟掩耳盜鈴攫取總理職位何以服天下之心今彼輩踞居要津欲旦夕推翻殊非易易非組織南方政府速復國會謀充軍備實力先圖西南自主以謀將來討伐别無對付方法云云果如此論則陸使於時局大勢頗爲瞭然今茲暫爲觀望其殆終不肯袖手旁觀乎又聞政界傳說謂陸使對於召集國會極端贊成並以清室優待條件必須俟國會解决至現時之國務院及其他外交各事非經國會規復根據約法會議通過者兩粤概不承認刻聞巳電陳督查照但尙未見電文披露惟聞陸使昨巳由南寗起程東下二十五日巳抵貴縣順流抵梧不日即可來粤茲有頗令粤人注意者邇來桂軍抵粤源源不絶如廣西衞戌司令高禹福昨奉陸巡閱使命率帶桂軍先期來粤業經先後抵省其第二營軍隊因在蒼梧候輪運載啓碇稍遲日昨始行抵步茲陳督軍以老新城内駐兵地點不敷因飭該署巡捕電請警區傳諭大北門外雙山寺僧將禪房閒地騰出以俾該軍暫駐又聞陳督軍現擬將駐潮梅陸軍游擊隊陳德春所部及駐雷陸軍游擊隊陳績先所部士兵抽調回省改編陸軍湊足一師人數又高雷鎭守使林虎現旣留省參贊戎機林所部之陸軍游擊隊現亦决定調回省垣以之改編正式陸軍因粤省陸軍原額須設一師兩混成旅現缺漏尙多故將林使所部編爲第一混成旅而以林使充當旅長俾其一手訓練聞經擇定東堤舊官紙局爲該旅司令部云觀此則近日出師之議雖已寢息而擴張軍備不遺餘力其中必别有深意惟是粤垣軍隊旣多派别自異於是小衝突之事遂有難免昨（二十三號）二時許駐舊將軍署滇軍因派一隊前往長隄差遣經惠愛街清風橋時適桂軍師長乘輿擁兵自黄黎巷街出滇軍見其身衣便服不爲之禮師長衞兵竟從軍隊叢中奪路而過滇軍兵士不直其所爲立將衞兵輿夫痛毆遂至互相衝突是時師長穿便服立即下轎徒步潛行退寓而傳說者乃謂其失蹤後由警察調停始獲無事然消息傳播當時巿廛各舖紛紛上門疑滇桂軍果有衝突矣其後始知出於一時誤會而兩軍官長又互相道歉駐省滇軍復爲安定人心起見由各該管長官先將各兵子彈收繳昨復下令在省各營兵士無論出外及課操一律祇佩剌刀不得携帶鎗械其守衞及每日派出巡查街道各隊則仍用全副武裝以示嚴整 
[孫中山最近覆陸使電]  
　　南寗陸发裕鎗鑒馬（二十一）電奉悉清室遜位本因時勢張勳强求復逆亦屬愚忠叛國之罪當誅戀主之情自可憫文對於眞復辟者雖以爲敵未嘗不敬之也今張勳雖敗而段祺瑞等以僞共和易眞復辟其名則美其實尤窳民國之號雖復而禍亂之機方始與公倡義護國之旨相戾已甚國會者民國命脈所存託名民國獨去國會則凡百措施皆爲背法彼叛人旣不利有國會我護法者必當擁護之是以文到粤後即電請國會議員來粤自由集會將來再由國會以决凡百措施布置旣周乃以海陸軍護送國會至國都然後可使基礎不搖成一勞永逸之計不然則今日外人己認民國爲未有合法之政府將來危險更不堪言我公再造民國勳在旗常救國之畫必有早定旣承勉以共濟尙乞協力主持孫文敬 
[滇軍到汕說與黄道尹辭職]  
　　日前喧傳潮州獨立巳由潮梅鎭守使致電粤督軍辨明並無黨派無獨立之事旋又傳駐粤滇軍將開拔到汕其故殆因潮循道尹黄孝覺辭職朱省長委成桄接任而起因成桄接任而起因成桄係滇軍參謀也於是潮人乃有致電詢問之舉茲將關於前事之來往電文錄下 
汕頭來電云廣州督軍省長鈞鑒省港潮商傳聞駐粤滇軍將有開拔來汕之說商民聞耗異常驚恐連日謠言蠭起百貨停頓巿面恐慌不可終日敝會往詢鎭使滇軍行動未奉明文莫知究竟伏思汕埠安堵何勞客軍前說非虚敬懇收回民命如無其事務乞賜電鎭道出示宣布以釋疑慮而安人心再陳德春統領所部萬懇暫免更調留衞地方尤爲切盼汕頭總商會正副會長高凌漢張淑楷曁全體會員會體闔埠商民同叩馬印旋經督軍覆電云汕頭莫鎭守使黄道尹查昨據汕頭總商會會長高凌漢等電稱（見前）等情當以滇軍開赴汕頭一節本署無案可稽業經函詢滇軍張方兩師長查覆去後茲據函覆内稱敝軍實無開拔到汕之說該商所聞顯係奸徒造謠希圖煽惑等語仰該鎭轉飭該會長高凌漢等知照一面并出布告週知切勿輕信謠言自相驚擾爲要仍將辦理情形具報督軍有印又省長復電云汕頭鎭守使道尹警察局總商會覽據劉局長號電稱道路傳說謂省城有亂事發生請嚴禁造謠等情查粤省治安本省長會同督軍擔任維持業經宣布在案邇來省垣安謐絶無亂事　汕頭商會來電謂滇軍有開拔來汕之說更屬毫無影響絶無其事以上皆係不逞之徒散布謠言希圖惑衆應由鎭道卽刻布告紳商母爲謠言所擾致中奸謀倘再發現此等無稽之言立卽訪查重懲以定人心是爲至要省長朱馬印 
又督軍省長對於黄孝覺辭職一准一留事亦可異兹錄軍民兩署與汕頭來往電如下 
汕頭來電云急廣州督軍省長鈞鑒粤密頃聞黄道尹因丁艱運柩回籍呈請辭職地方紳商聞耗驚　徬徨現値時局多艱民情騷動爲地方計爲輿情計似未便准其辭職致令全屬人民交相疑慮是否有當伏候鈞裁鎭使守莫擎宇叩皓（十九）印朱省長覆電云廣州陳督軍汕頭莫鎭守使鑒粤密莫鎭皓電悉黄道尹孝覺前日艱辭職當以時事方殷正資治理給假三月在署治喪昨據黄道尹具牘再辭情詞尤爲懇切未便過拂業巳照准並於巧日牌委成道尹桄接署尙希查照朱慶瀾叩哿印陳督軍覆電云急廣州朱省長鑒汕頭莫鎭守使黄道尹覽粤密莫皓電悉查該道尹在任數月績著兩郡現値戒嚴時期地方尤關緊要自應准予留任尙望勉抑哀思墨絰從事會同該鎭守使協 
 
 

Page 7

 
 
辦保衞地方治安以慰輿望是爲至檢炳焜叩督軍號印 
[湘軍界對於時局之主張]  
　　湖南譚延闓督軍前得鄂督來電請一致催請河間從速北上正式繼任大總統當以黄陂之大總統資格係由約法中法定機關之國會所産出故此次之辭職與續任須與約法有所根據否則法律未符紛糾立至除電覆鄂督外並電致馮段兩氏請予查照 
關於總統問題湘省不能不有所表示故譚督軍特開軍事會議公同商酌此點當時第一第二兩師師長及其他軍界各要人皆贊成兩廣皓電之主張擁戴黎大總統復職除電復陸榮廷陳炳焜譚浩明諸氏外並電請黎公復職一面聲叙理由通電各省請一致主持 
譚督近以段祺瑞氏自剿平逆燄後其種種措施殊乖南方民意爰特電告馮段兩氏請即俯順輿論改變方針勿存意見以致發生他項問題一面又電請粤督轉告孫李唐等所有各項問題暫候次第解决以免紛糾 
湘省軍界對於段内閣之捲土重來巳不愜意重以種種施設無措置乖方以故各路長官大起反對（一）湘西鎭守副使周則范前因國事問題業已來省茲以段氏所引用之閣員非輿論反對之陰謀家即屬帝制餘孽擾亂國憲敗壞官常違反人民人意昨特具呈督軍請勿承認此自由組織之非法内閣並請聯合西南各省以武力死爭謂必先有國會再産内閣始足以固國基云（二）第一師第二旅旅長卿衡昨電致譚兼督軍謂段氏組織内閣引用非人以至洪憲餘孽亦拉其登台時局從此日非國事亦將從此益蹙若不亟謀驅除且恐國體又將更變應請電達中央速將各人罷斥否則吾儕軍人亦惟有以武力解决他非所云云（三）湖南鎭守使望雲亭以張逆雖經剿平而北京尙仍爲羣小盤據若不嚴加申討莠政亂國且將甚於張勲遂决計出師願爲湘軍第二師之後盾昨巳電致譚兼督軍請予察核並聞措詞極爲激烈 
[皖省近事]  
　　倪嗣冲對於政府徵求召集臨時參議院意見昨巳去電表示贊同 
皖省當塗縣辫兵勾結土匪譁變業經宋知事將拿獲之兵匪一併宣布死刑並出示曉諭商民照常安業所有逃匿兵匪已電請省長通飭鄰縣一體協緝以免漏網聞宋知事昨赴蕪與馬統領籌商善後事宜並擬日内至蚌將地方被害情形面陳省長核辦 
倪嗣冲以當塗采石定遠池河等處均遭辫兵搶刦地方居民大受其害並聞他處尙有不穩消息已電令馬聯甲李良臣兩統領决意會同贛寗兩省軍隊極力剿滅以遏亂萌 
當塗采石等處自迭遭辫兵搶刦後現在當塗附近鄰縣宣城繁昌一帶皆有潰散辫兵竄擾以故人民紛紛遷避各該鄰縣知事紛紛電請馬統領派兵防堵以免擾害地方 
頃聞大通辫兵昨日譁變往通小輪業已停班確否尙未證實 
聞江蘇督軍已令利濟軍艦開赴皖省聽倪調遣該艦長葉長庚巳與安豐兵艦王艦長接洽并請倪頒發關防 
省議會本年三月第三届常會期内議决議員增加歲費案咨請省長久未答覆乃日昨倪氏忽來咨照准聞其中頗有用意云 
[蕪湖快信]  
　　當塗二十六夜有辫兵和匪在該縣三條巷搶刦四家情事 
蕪湖倪軍史帮統前日赴當塗采石密查辫兵搶刦兼與該長官接洽現已回蕪聞所議仍未就緒 
倪嗣冲刻派安武軍第三路統領高元凱兼統當塗采石兩處辫兵七營高於二十日由寗乘江孚輪來蕪次日偕史帮統乘小輪赴當塗宣慰辫兵並携帶麫酒等犒賞物甚夥 
又聞高統領此次係由蚌埠來曾帶有安武軍四營日内可到此行若再無結果即會同寗軍以武力解决 
蕪湖倪軍第一路軍隊刻已預備作戰計劃前日該軍一二兩營及機關鎗兩連已在當蕪毗連處勘定戰線防禦線候令前進 
内河黄池水陽新河莊等鎭係當塗蕪湖兩地往來宣城航路之孔道深恐將來軍塗辫兵内竄刻經駐蕪倪軍第一路馬統領派第五營前哨三小排赴黄池鎭駐防又派駐宣城之第三營抽撥兩連分駐新河莊水陽兩地防範 
蕪湖關稅司胡士敦氏現因當塗方面現象危險前日飭當塗口之金柱關及附近對江之西梁山關兩稅員每日徵稅隨即解蕪不可存關昨有人自江北五河縣來蕪云該縣烟酒稅局日前爲辫軍搶去數千元並刦商店多家 
駐合肥辫軍第十二營管帶李崐山刻奉皖北殷鎭守使調往壽州該軍於二十五日由肥拔隊起程時秋毫無犯可謂辫兵中之特出者 
安豐兵艦二十七日由浦口過蕪赴安慶聞有裝運第余路軍艦兩營來蕪以厚兵力情事 
[江北辫兵之狼狽]  
　　沭陽辫兵譁變後一般人漸由畏懼而達於憤恨該地富紳程姓鑒於知事竇以莊臨事畏避知官場之不足恃獨力出資募警備隊數百人分頭追剿擊殺潰兵者予以重賞不數日間辫兵大挫紛紛向泗陽竄逸現正麕集於史家三莊等處情形極爲狼狽日昨鎭守使署據電局檢查員報告該潰兵管帶田某由泗電致海州鎭守使白寳山擬將殘兵開赴東海新安鎭候示惟須假道淮陰縣屬之西壩由鹽河上駛云云適七月二十七日馬鎭守使邀浦中人士在署午餐卽以此電出示公衆紳商各界僉以此項潰兵過境實屬危險公議由商會電達白鎭守使阻止過浦以免騷擾地方 
姚灣兵變連搶三次糜爛不堪姚灣釐局亦遭搶掠擊斃巡丁一人潰兵散後分竄土山八義集灘上等鎭沿途滋擾各地人民羣起而攻擊殺甚衆餘者紛紛竄去所搶贓物遺棄滿地人心爲之一快 
淮陰縣漁溝鎭與沭陽邊境接壤自胡集潰兵土匪勾結爲患之耗發生該處防務異常吃緊馬鎭守使特加派軍隊扼要防堵 
泗陽衆興駐防之第四十營張軍在辫兵中比較的稍有紀律當姚灣沭陽變亂後潮流所趨亦有蠢然欲動之勢該管帶朱旭東當衆懇切演說痛陳利害尙未發生若何之舉動泗陽縣知事汪保年特籌欵七百元送營犒賞以固軍心頃已報告鎭署查核矣 
淮徐交通本極困難自辫兵盤踞後隨路理多荆棘上年有王某組織利達小輪專駛泗宿嗣因辫兵屢滋事端營業損失未幾停止現以徐海兵變將次平靖各地辫兵似不致再如昔日之蠻横特於七月二十六日起重振旗鼓間日開往楊莊衆興宿遷姚灣各埠嗣後江北交通或可稍見便利乎 
齊兼督軍以徐海兵變糜爛地方特委仲某分赴各屬宣慰昨已抵浦晋謁軍政長官後卽向沭陽出發 
清江當徐海之衝潰兵土匪在在堪虞防範剿捕視爲要務齊督軍昨特撥派砲隊一連來浦並帶大砲六尊協同第一混成旅防剿 
[杭州快信]  
　　時値戒嚴破獲黨人機關多處督署軍法課員辦事甚忙楊督軍昨特添委楊蔚祖爲該課襄理員 
砲兵第二營營長王惟因案被逮迄已多日其遺缺昨經楊督軍委商文蔚接充 
督署副官吳斌砲兵營長王惟煽惑一案經一師司令部連日預審未得切實供證該兩員現均覊押師部不日將正式開審宣示判决 
城站某隊官緝獲之嫌疑黨人李元芳訊係寗波漁團團總查無非法行爲昨已由蘅馨萃煙號具保釋放 
憲兵司令官四師七旅旅長陳樂山杭州交涉員林　翔警務處處長夏超昨在省公署會商保護僑民辦法 
浙省硝磺自改歸官督商辦後各處局所舊存資料均須點收楊督軍委前副官俞德卿馳赴寗紹台温等處逐一過秤查驗昨回署銷差 
第一火藥庫員戴有慶造報五六兩月軍火表册錯誤罰薪并處檢束一月 
第一監獄署第二科長金浩昨奉高等檢廳令飭與第三科長謝朗對調 
嘉關稽徵員缺向由杭關以署科員方書紳兼充現方某升充科長程監督另委吕渭東接替並咨財政廳加給委狀 
警察敎練所本設海會寺現查該寺前駐某軍隊遺堆器物甚夥房舍不敷已遷至高士坊巷開元寺定下月二日開課 
地方通信 
[松江]  
　　特别戒嚴之松江此間之特别戒嚴其原因雖由於海軍第一艦隊之獨立兼西南諸省之不靖實則於黨人圖浙一事最關重要因近日杭垣迭破黨人機關寗波海防又非常緊迫而松江爲浙省第一門户駐軍係楊督所部有此數因故松江一隅已不啻附入於浙江戒嚴區域之内故對於防務檢查較前更形嚴密如城門之提早關閉也軍士之不准擅離也均已發令執行卽縣中衞隊二十人亦由知事諭令隊長須日夜在署聽命不准私自外出至於郵電檢查亦非常認眞遇有稍涉疑義之電信一律扣查 
委員被控案反響山陽自治委員周寳善自被該鄉小學敎員陸曹諸人以勒捐嗜烟等四欵呈控到縣後由縣委令第一科劉科長傳集兩造到案質訊劉以陸等身爲敎員好事健訟大加申斥而陸等亦殊强項抗辯甚力因之愈以激劉之怒甚致面斥陸等爲流氓敎員判令當堂具結否卽拘禁陸等因即遵判具結其措辭旣未聲叙理由亦未道及此後不再多事僅稱某等今奉訊判令具結應即遵判具結云云旋陸等以不甘侮辱復將原案及劉科長脅迫具結等情呈訴道署由道訓令來縣仍飭由縣覆訊劉遂怒陸等健訟擬先申請省長斥去陸等敎員再行核辦云更調區員之波折城中區沈詠康區員前已奉令調充東外第四區區員以第四區員楊根龍調至警署督帶内勤巡士而以探訪長尹子蓮調升第一區區員詎揭曉後東外紳商聯呈縣長不允楊區員别調詞意堅决至以不納警捐相挾不得已仍由縣長飭令楊沈等暫緩調動原意本擬略待疏通後再令互調詎知時逾月餘東外紳商之意仍堅持不懈現那鶴年警佐屢催新任第一區員尹子蓮到區接辦而原任之沈詠康區員則以一時未能前往四區辦理交代故更調之令已陷擱淺 
[鎭江]  
　　婚書實行貼用印花自印花稅法頒布後其中婚書貼用印花一事迄未實行頃江蘇印花稅分處長於前日咨請各道尹轉行所屬各縣自八月一日起實行遵辦每婚書貼用一元並令於購買婚書時隨同貼發以期不致兩歧鎭屬各縣均承令遵照矣愼重驗放軍火鎭江關監督兼交涉員周嗣培接北京總稅務處電略謂現在時局多艱凡有運載鎗砲子彈軍火米糧必須有部發之護照並曾由部通知方能驗放以昭愼重云云周交涉員已轉飭各關卡一體照辦矣 
調換防軍駐鎭第十九師楊春普師長近以駐紥徒邑高資辛豐兩鄉之軍隊駐防已久爲平均勞逸起見調令七十五團第一營第三連軍隊前往瓜代將原駐防軍調回城内今晨該連軍隊已啓程前往矣 
潰兵刧掠近日有徐州張逆潰兵竄入阜寗縣境大新集一帶肆意搶掠擾害地方現經清江馬統領派兵馳往痛剿 
[杭州]  
　　委派車站女檢查員杭垣自戒嚴令宣布後各處車站輪埠均加派人員檢查茲聞各站中之緊要者除普通檢查員外尙添派有女檢查員多人日昨警察廳爲此事特訓令各區署云照得本省現已宣告戒嚴各緊要車站自應加派女檢查以期周密茲派周政禮周松宜爲城站女檢查黄本鞠爲艮山站女檢查凌仲賢爲南星站女檢查除令知該女檢查等外爲此令仰該員即便查照督率認眞服務云云 
甬東捕獲黨人昨（二十七日）新北京輪船由滬開往甬江抵埠後有偵探警察多人捕獲黨人一名於行李中皮包内搜出白郎林手鎗一桿彈盒兩個子彈二十餘枚當卽押送衞戍司令部即晚由軍法官提審此人姓裘名金龍年二十四歲嵊縣人又聞同日衞戍司令部有密飭該管警區搜查城内二十條橋地方嵊縣人毛小昌所開之起興柴行其時毛某出外未歸遂將同鄉某甲寄存皮箱一只開視果搜出六響手鎗一支並子彈等多件一面將該店主婦及店夥帶回訊究聞與所獲裘姓頗有關係 
[九江]  
　　警察挾妓游湖釀成命案九江警察第一正署巡長胡明德邀同巡兵把壽慶劉名益携揚妓楊翠仙同操小划于甘棠湖舟子並不在船由胡將竹篙撑開行至烟水亭側風大浪湧撑船不住船上人一齊溺於湖中胡劉得救獲生把壽慶楊翠仙則均葬魚復次晨胡派人將把與楊妓屍身撈起當由地方檢察廳驗明確係溺斃並請該署長將胡管押在案潯人聞之以警廳長陳其逹縱警挾妓游湖釀成命案遂由九江地方自治籌備處處長萬和悅敎育會副會長孔憲勲助理員徐廷蘭等函請鎭守使道尹核辦其函略謂游湖之禁出自警廳而戒嚴時期一切治安尤賴警廳保衞乃以禁令所出之機關縱令自于厲禁以保衞人民之機關危及他人生命若不邀請從嚴懲辦非特職守之謂何即人民生命亦將何託和悅等爲維持地方治安起見理合公懇鈞署俯賜察核迅予究辦以維禁令而保安寗地方幸甚又地方士紳廖洪箕等亦呈控軍民兩署請其澈底查究其呈略謂本月二十一日九江甘棠湖畔發現淹斃男女尸骸各一具經九江地方檢察廳馳赴勘驗驗得男尸係警署巡兵把壽慶女係揚妓楊翠仙由二十日午後十時城外警察正署司法巡長胡明德帶同巡兵劉名益曁已死把巡兵並挾已死揚妓乘舟游甘棠湖行至中流覆舟淹斃二命餘二人因救得生至覆舟情形傳聞異說檢廳有案可稽母庸置議惟本埠禁止流娼警廳早頒明令現値戒嚴期内甘棠湖爲繁盛場所游人複雜警廳尤宜特别注意不料此次甘棠湖命案禍端出自警廳夫平民違警罰由警署警士違警咎在長官警士且因挾妓而釀成人命長此以往後患何堪公民等爲愼重民命維持風紀起見旣有所聞不敢緘默理合呈請鈞署密查澈究實爲公便云云聞吳鎭守使昨日晋省謁見李督軍面呈陳其逹劣跡請求立予罷斥另簡賢員接替李督已擬商請省長撤換云 
[濟南]  
　　懸賞緝拿毛思忠著名土匪毛思忠帶領黨羽數千人在曹縣一帶猖獗攻陷曹縣搶掠單縣東竄西逃雖經陸防各軍竭力剿辦迄無效果張督軍以絶除限株非嚴緝匪首不可特於日　爲鼓勵軍人掃除匪患起見懸賞三千元飭令各軍隊如能將毛思忠拿獲即行如數發給云 
預備歡迎馮河間省署接靳氏來電謂馮總統不日北上日昨張督軍預備歡迎將濟南津浦車站紥起彩坊以松柏點缀現正在裝飾間聞尙須接設電燈云 
來函 
[日清公司來函]  
　　頃閱貴報外埠新聞欄内載有十三日日清公司大利丸裝有軍械多件運往常德以無陸軍部護照照私運例扣留等語閱畢甚爲詫異查敝公司裝　此項軍械因先有陸軍部護照故許其裝運並無扣留情事應請更正以昭信實日清汽船會社謹啓 
雜評一 
[川事（步陶）]  
　　川事之糾紛至此一言以蔽之曰川省無人而已辛亥之役川省而有人十月十八日之變何由而發生癸丑之役川省而有人五師將校何至而失敗丙辰之役川省而有人袁家軍何自而飛渡渝瀘積習相沿惟利是視於是劉與羅戴乃更迭以焚殺之慘劇厚餉我川人焉 
川省地位於西南爲要區故政府對付西南必先策平川之計畫西南崛起興師亦必先作取川之聲勢誠使民國以來主持川省軍民兩政者早有遠大眼光與眞實學識則敎練士兵敷設各政時間巳歷六稔一切布置當可井然有條於滇於黔唇齒相依尤可互相策應一旦遇有國家大問題出其舉足輕重之潛勢當不在兩粤下也今乃晨夕汲汲各有所圖而目光所集之焦點且僅屬於一督軍之地位此蜀難之所以日增而國事之所以相牽而搖搖不定也我故曰川省無人 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國會議員在粤開會之同意]  
旅滬國會正副會長吳景濂王正廷昨發通啓知照旅滬各議員云在粤集會日昨已經同人認可時機危迫尙望從速起程茲特籌備川資每人五十元自七月三十日起每日上午十時至下午四點在愷自邇路二百八十二號恭候台駕專此布聞 
[留美儉學會學生放洋]  
　　留美儉學會第二次出洋計男女學生十三名於昨日午刻在江海新關碼頭上船一時負笈携箱極爲熱閙而錢行者車馬紛紜途爲之塞但聞鐘鳴十二汽笛一聲乃乘風破浪而去各生如友莫不揮巾遙送歡呼不巳聞此次放洋由美國嘉省大學講師江亢虎君親自護送至美儉學事務所仍設寰球中國學生會内由陳定謨君主持一切 
寰球中國學生會前晚爲留美儉學會出洋學生開話别大會到會者如唐露園君曹錫庚君周越然君等約百餘人主席余日章君致歡迎詞並述美洲學務情形吳稚暉君演說學問二字之緊要並謂課餘之外更宜注重交際江亢虎君講儉學方法朱少屏君以游美須知一書分贈復繼以演說略謂吾人赴美求學衣食住三者固可從儉而書籍費通信費交際費曁游歷參觀等費决不可省雖所備年費有限然亦有法可以補充之（一）在美求得免費奬勵金（二）應懸賞徵文之請求（三）作講演員（美國向有售票聽講之例）（四）售稿於新聞紙（五）爲商業中人帮忙凡此諸端均可爲吾經濟之一助當試爲之不無小補並謂諸君畢業後最好游歷歐美數年回國時再往内地考察而後入社會執行事務嵵學術與經驗兩在把握無慮失敗云詞畢參繼以留美學生陳女士祖怡致詞道謝復欵以茶點至七時而散 
[新舊交涉員實行交接]  
　　新任外交部特派江蘇交涉員薩福楙（字桐孫）已於昨日上午十時正式接印任事署中舊有各科人員均諭照舊供職暫不更動带來隨員僅三數人現亦尙未派事接印後薩氏與隨員人等即搬入署内居住定於下月二三日拜會駐滬各國領事昨已發出照會預先訂定 
前任朱交涉員於昨日交卸後卽將眷屬遷至公共租界靜安寺路愚園隔壁四十七號洋房暫行居住朱鏵因馮代總統迭電敦促本擬卽日赴寗惟因時間怱促不及起程準於次晨（今天）乘滬寗早車前往 
[浙江破獲黨人機關之株連]  
　　浙江督軍楊善德此次在杭破獲黨人機關拘獲湯國樑一名發交軍法課訊問業已執行鎗斃茲因查閱供詞有係受旅滬黨人張星伯吳劎（卽仲達）指使來杭設立機關等語並查搜獲原信確係張吳兩人指遣來杭爰於昨日備文咨請盧護軍使飭令所屬軍警各探帮同偵緝解浙訊究一面飭由軍法課抄錄張吳兩人匿居地點委派稽查員四人乘滬杭車來滬密赴所開地點詳觀偵察以便禀請盧護軍使函致交涉員轉商西官飭知捕房會同查緝云 
[查緝張勲偵探]  
　　南滙人李某自前年充當張勲駐滬偵探後對於詹大悲一案頗爲出力去年詹出獄李頗恐懼即赴徐州經張保薦至陸軍部當差仍充張勲偵探平日往來京滬行蹤頗爲秘密迨此次張逆失敗李巳不知何往乃前日盧護軍使忽接齊兼督軍來電謂據探報李在滬私招辫兵游勇希圖擾亂應加意嚴防並飭通令所屬嚴密偵查拘究等因盧護軍使接電後查得日前抄檢林世豐機關確有與李之往來信函在内此事未必無因故已於昨日飭令所屬軍警嚴加防範並派員密查李之匿跡地點以憑拿辦云 
[江元艦調往南京]  
　　現泊浦江之江元砲艦隸屬第二艦隊部下茲聞新任第二艦隊杜錫珪司令電令該砲艦速往南京聽候派令遊巡長江各口並電護軍使署請卽准許該艦離滬云 
[假瘋子解往軍署]  
　　駐滬憲兵第一連前在高昌廟地方拘獲形跡可疑之假瘋子山東人唐姓一名迭經吳連長訊無確供判令暫押昨日又由吳連長提案訊據聲稱原名孫堯亮又名二紅前在福建鹽巡營内充當兵士餘供仍極含糊吳連長以其作假刁玩恐爲奸宄主唆來此探聽軍事未便輕縱當將該嫌疑犯解請護軍使署訊明發落 
[續訊洪述祖案之律師辯論]  
　　暗殺前農林總長宋漁父案内之要證洪述祖被宋君之子宋振吕扭控公共公廨迭次研訊並將在應桂馨家中抄出之往來函電詳加研侒因與洪有連帶關係准予附入本案作爲證據判洪交捕帶回滙司捕房還押訂於三十三十一兩號下午接續研訊各情已誌本報昨已届期滙司捕房捕頭因前次將洪述祖帶回捕房還押時有人將炸彈兩枚預放於克能海路故於午後率同包探施金生嚴桂金等將洪押坐黄包車解廨並派荷鎗印捕四名沿途照料開訊之時則在公廨頭門内巡邏至二點三十分鐘王崧生襄讞會同美博副領事升座刑庭兩造代表律師均到堂候示先據被告代表禮明律師聲稱原告律師所云證據巳經完全係將信函七封電報六道作爲此案完全證據如原告並舞别種確實證據呈案應請註銷第一層原告所呈各種證據並不遵照呈繳證據規則第二層不能證實這種證據確與被告有關及與命案有關且迄今多時原告律師並未將宋姓被人謀害一層聲說出來亦未有人到堂證明宋姓如何被人謀剌被告如何與應牽涉卽查其往反函電所云最關緊要之語乃宋姓騙案梁山巨寇四處騷擾已發緊急命令設法剿捕又梁山巨魁已滅毁宋酬勲川密電本號箇兩電均悉鄙人不再另復於四月七號來滬等各節原吉以爲此係本案之實在證據其實被告因政治關係欲將宋姓所犯之騙案宣佈並　騙案卷宗提票攝成照片冀圖將其名譽破壞然與謀命並無絲毫關係敝律師並不欲研究中國政治故不必將其内容宣佈然因數治關係而韱圖破壞人之名譽者非但中國有之卽别國亦有此種之事以故原告呈案之各帶證據均因政治發生卽如近日發生一案各報均皆宣佈出來亦因政治而起總之原告並無確實證據可以證明被告爲有罪是以敝律師要求堂上將案註銷應請堂上將這一層詳細研究如果堂上亦認被告爲有罪則敝律師可以不必再說了即據原告代表馬斯德律師起而辯稱宋敎仁在滬寗火車站被害係在西曆一九一三年内中有許多關係應請堂上准將被告引渡被告引渡被告律師所云宋敎仁謀害一層敝律師未向堂上聲明者因公堂訊理應桂馨案時早經證明供單在卷想已在貴會審官洞鑒之中被告律師又云原告並無實在證據呈出因現在係屬预審並非正式開庭向章中國官廳要求貴公堂引渡案犯祗須有證據到堂即可引渡蓋預審與正式開庭不同並非將其定罪故祇須有證明其人確有其事之證據即可引渡現在被告所犯之事函電具在且有川密電本爲憑云云復據被告律師聲稱敝律師所云原告律師不照呈證規則者因原告律師欲將此種證據呈案須先令見證到堂證明方能有效云云中西官會商之下諭候先行詰問被告口供再核諭畢判洪述祖仍交捕帶回還押候禮拜二午後再訊 
[油荳餅業近事紀]  
　　本埠油荳餅業在大連抛賣黄荳虧耗甚巨而大連華商因此倒閉者已有十餘家之多本埠華商殷實者悉照大連辦法結價料理惟客人等因虧耗太巨無法支持大都避匿詳情已疊誌報端茲悉大連日商屢次來電囑令滬埠日商速催客人交貨乃守候多日迄未晤面聞擬禀明日領照會交涉公署追索虧耗並聞此次滬埠客人受虧者以楓涇帮爲多未知日後將如何了結 
又聞該業董張樂君前晚八時邀集同業在豆巿街采菽堂開討論會張君宣言我業連年受害已經多次前年爲大連豆交易因此倒閉者數家至今糾葛未清今届又蹈覆轍較之前年爲數尤巨是以切勸我業弗再抛盤自取咎戾云云又提議轉運公會麥根棧爭掃地脚一事業已爭執多時該會不肯退讓現擬致函浦口南京鎭江各行各莊客嗣後將貨運滬悉裝輪船以爲最後之對付到會者無不贊成十時散會 
[大連豆前車可鑒]  
　　近來浦東西各布廠因花紗價昂營業困難停機者已有數家以致男女工人難以度日曾經各廠主分函國貨維持會及南北商會設法維持在案茲悉花紗兩業亦以貨價奇昻而抛空者仍不計利害尙在進行若不設法杜絶勢必與大連黄豆相同是以該兩業中之明達者擬於日内開會磋議攔截之法云 
[南北巿花業開會記]  
　　前（星期日）上海南北巿花業假棉業聯合會集議整頓同業辦法於午後三時振鈴開會由沈潤挹君主席報告開會宗旨並將應行整頓各期列爲議案當衆宣佈略謂近年以來花業困難已達極點溯厥原因固由於對内之不能恪守定章而亦由於對外之過於遷京本年花價昻貴爲歷年所未有若不雙方整頓則受虧日甚恐吾花業不能托足於商戰劇烈之潮流矣所以今日邀集上海南北巿全體同業討論整頓方法照鄙人管見所及除遠期交易本不宜做外應切實整頓者約有數大端列爲議案請與諸君研究之一拒絶潮花案查作僞售欺本干例禁無如鄉户刁頑此風仍難盡絶南巿於　清時代設有官辦驗水局光復時解散後攙水之弊更熾故於民國二年呈請官廳轉呈農商部核准設立棉花檢查局改爲自辦祗以商力有限經費難籌雖有准予推廣之成案惜無實行推廣之能力故檢查局之管轄僅屬於南巿對於北巿鞭長莫及每有奸刁花户將潮花逕運北巿繞越檢查希圖混售本年花價奇昻倘誤收潮花水汽一經運消行商吃虧尤甚除南巿方面由局照章切實整頓外應由北巿同業格外注意設有潮花一律拒絶潮花絶跡於巿中則互相取締即屬互相維繫惟北巿同業散處各方西至徐有滙北至曹家渡及新閘等處更應由各同業顧念血本奮力自治以收拒絶潮花之效也如何辦法請北巿同業從長計議之一維持聯合會三聯成票效力案查三聯成票於前公會時業已實行聯合會成立後繼續有效然照章遵守者固不乏人廢棄不用者在所不免以致效力日漸浸衰今庚新花上巿無論各種贸易須以三聯單爲憑維持效力卽所以保障營業但此期聯票値此整頓之時俿文應否修改亦請研究之請研究之一解貨問題案溯吾業舊規本係代客買賣解貨時由買主雇船到行稱見自行裝駁乃近年來各帮遷就主客包裝送貨不獨水脚耗費行商賠累甚至到廠磅見置公所採稱於無用而廠中司磅者每視巿面之漲落而上下其手暗受損失不堪縷述然彼司磅者職務所在亦難怪他實由吾南北巿同業者無正齊劃一之公稱而一味遷就有以致之也今宜按照沙姚花成例南北另訂統一解貨公稱或公稱或公磅並應否規復到行過見之舊例請公决之一革除還包案内業與紗廠交易有還包除二錢之俗例收貨銀時巳將包銀扣除將來還包時殘缺不全當此包布飛漲受虧亦屬不淺是否革除此例亦請公决之一修正貨銀期間案查解貨後即收十天期票係吾花業向例然間有愆項者亦所不免本年貨本昻貴金融緊迫行商更有不敷週轉之虞應如何縮短銀期並定劃一期間之處應公决之沈君述畢各同業討論良久僉謂茲事體大須逐條研究在此會場短促之時間内殊難竣事當經公决將沈君提議各條由書記印刷分送各同業徵集辦法預備意見書定於下星期日再開第二次會議散會時巳鐘鳴七下矣 
[旅滬粤人挽留朱慶瀾電稿]  
　　南京馮總統北京段總理鈞鑒朱省長蒞粤以來政績昭著物望素孚歷來省憲得未曾有年來粤局糾紛人人皆推測政務之不振必不堪設想朱省長於維持危局外反使敎育實業諸政日日進步已屬難能可貴我粤黨派紛歧朱省長折衝其間均能相容尤屬難而又難昨見明令遽使之降就簡職粤民聞之不勝遺憾尙恐粤亂更速特聯電懇請收回成命以安粤局粤局粤省幸甚旅滬粤民龍裔禧等一百三十六人同叩豔 
[張公權勉允入京]  
　　本埠中國銀行副行長張公權近因中央政府以副總裁需人邀請張氏擔任張氏以旣是服務中行之人儘可遇事効力初不必附驥始彰即經電復新任中行總裁王克敏請其另選賢能充任嗣接財政總長梁啟超及王總裁迭次來電敦促未待張氏同意卽行發表其來電且有必須擔任之語並允作爲暫署不開滬行副行長缺隨時可回本職亦可隨時往來南北張氏雖不願進京亦未便過於拒绝現已復電勉允擔任惟僅致力於中行職務對於中央政事絶對不願預聞大約稍整行裝三兩日内即當起程北上將行事略爲整理二三月後仍回滬行本任現滬行副行長職務已定由該行營業股長胡稑薌暫行兼代云 
[銀價飛漲之原因]  
　　昨日銀拆忽漲至二錢二分銀行轉帳一錢一分緣今日係陽曆月底華商與洋商例須結帳之故至小洋因廣帮收買日有數萬故連日飛漲而墨洋與龍洋之增漲則因江浙内地絲商需用浩繁故有此現象也 
[電請淮安關免徵麥稅]  
　　上海總商分電北京財政部及淮安關監督云據上海機器麫粉公司函稱粉廠用麥暫免稅釐一案自奉部章卽經呈准各海關監督發給運單至各産地採運麥料除蘇省釐金因有特别情形由廳呈請暫緩實行仍候部示遵辦外所有各海關兼管各分關巳自五月一日起免徵常稅在案詎淮安關擬照蘇省釐金辦法照徵常稅與各海關辦法兩歧廠商惶急請卽電呈財政部及淮安關監督准予免徵常稅與各海關一律辦理以維實業等情合亟據情電懇務乞准如所請藉恤商艱並祈示復上海總商會 
[會勦梟匪之奬勵]  
　　梟匪徐老窩子化名王志强率領同黨持械在蘇屬各處肆行搶刦曾由水警第二廳分令所部一二三各專署飭屬會剿旋由第一專署偵悉該梟大崑山縣境當令第三分署撥師船往勦嗣因該梟拒捕開鎗傷斃水警三名巡官一員經該分署官兵奮勇追剿始將徐老窩子擊傷正欲擒拿仍被逃去潛至滬上某醫院醫治後經水警偵悉移文公共公廨派探會同拿獲解省訊明懲辦餘孼亦即肅清故該廳長擬將此案出力官兵呈請奬勵當經議定第一二三各專署長保奬陸軍步兵中校各分署長請保步兵少校一等各巡官請保上尉二等巡官請保中尉三等巡官請保少尉業巳開明各員履歷由廳呈經省公署督軍署會咨陸軍部請奬茲經部中查得水警第二專署長師蘭亭（號景山係督軍署師參謀長之弟）於此案最爲出力准奬陸軍步兵中校並加上校銜其餘第一第三兩專署長給予五等文虎章各分署長給予六等文虎章各巡官均給九等文虎章咨由督軍省長昨飭廳署轉令各員知照矣 
[開拓甯站煤炭港之部令]  
　　滬寗鐵路管理局呈復南京開拓煤炭港以利運輸一案昨奉交通部指令内開第二四五號呈悉該路煤炭港於運輸極盛之時適値江水最低之候港内容量狹小擬請將該港開拓以利運輸等情自屬必要惟據稱該項開拓工程約需欵三萬五千元該路資本項下旣無餘欵而本部財政困難一時亦無從籌撥且該路六年度預算案業經咨送財政部在案該項用欵亦未便提出追加所請將該路煤炭港開拓一節祗得暫從緩辦仍由該路酌度財力或列 
 
 

Page 11

 
 
入下年度預算内辦理除指令津浦對於港務切實整頓以便商民外合行批示仰即遵照 
[路運洋貨免重征暫行章程]  
　　滬寗鐵路管理局奉交通部令開案准稅務處咨開據金陵關監督呈稱准本關稅司函稱滬寗津鐵路裝運巳完進口稅之洋貨由海關發給免重征執照一事茲接江海稅務司函知定於本年八月一日實行本關事同一律應卽同時舉辦合將此項暫行章程華洋文各一分函送查照并附暫行章程等語除將暫行章程布告周知外所有本關發給免重征執照實行日期理合呈報等情並鈔錄章程華洋文各一分送請鑒核前來查滬寗津浦鐵路載運已完進口正稅洋貨應發給免重征執照辦法經本處先後飭由總稅務司轉飭各該關稅務司遵照並咨覆貴部在案茲據金陵關監督轉據該關稅務司函報前情相應鈔錄原送暫行章程華洋文各一分咨送貴部希卽查照轉令滬寗津浦兩路遵照等因并鈔送發給免重征執照暫行章程到部查該路裝運已完進口稅之洋貨由海關發給免重征執照以便通行所有實行日期准稅務司咨稱定於本年八月一日實行合將發給免重征執照華洋文暫行章程各一分鈔發該局仰即查照除令行津浦路局外此令附鈔件照錄滬寗津浦鐵路載運洋貨發給免重征執照暫行章程一已完進口稅之洋貨由火車復運出口往滬寗津浦路線經過之通商口岸該商得報請金陵關稅務司發給免重征執照二報請之方法如左（甲）請發免重征執照時該商應繕具正副報單兩紙由鐵路相當人員鑒押並聲明該貨已入車站棧房候運（乙）正副報單兩紙均應聽候金陵關大公事房批交查驗俟驗明單貨相符正報單交還關署副報單由車站釐局委員存留後始由關發給免重征執照（丙）免重徵執照該商一經領到即應擔負責任將該照連同貨物達到指運之口岸三已完進口稅之洋貨報運轉口如由滬寗路轉津浦路或由津浦路轉滬寗路應由金陵關派員查驗其海關所發之總單免照並他項單照以及鐵路局所發之貨物運費單等亦應由關一併察驗四貨物達到指運之口岸該商應即報請海關查驗放行五本章程定於八月一日實行再此項係屬暫行章程得酌量情形隨時修改 
[通俗宣講社圖書館請人演說]  
　　通俗宣講社附設圖書館在南巿水神閣樓上學商公會内自上星期一開館以來每晚參觀人數少則四十餘人多至七十餘人因各種圖書逐日更換故參觀者愈形擁擠茲該館定於八月一日卽星期三晚六時起特請王立才陸治天二君演說助興聞該館職務除由發起人擔任外並請俞君助理一切云 
[精武體育會球術之進步]  
　　虹口精武體育會自加入夏季會員以來網球術更形進步前星期六日與西洋人球會比賽計雙組五場精武會勝其三星期日又與西人租意士球會比賽計雙單組共六場精武會全勝末場以十四齡童歐陽鴻鈞作單組比賽極縱横捭闔之能事致令對家疲於奔命中西男女來賓無不嘖嘖稱奇誠足爲體育界生色 
[浸會牧師之恬退]  
　　本埠蓬路眞神堂牧師虞思才君自任職以來已有十年諄諄善誘愛人如己茲因年高力衰且公子二人均已就業特提出辭書聞當衆辭職之時頗有流涕泣送者亦可見其愛人之眞摯矣 
[取消剪髮不易服會之名義]  
　　通俗宣講社於辛亥滬地光復後曾聯絡東南地方會發起剪髮不易服會一時聞風興起各省組織分會入會者不下數萬人今者共和告成已及六年剪髮不易服之宗旨目的旣已達到斯會名義無存在之必要故該社顧袁諸君即日宣告各團體將剪髮不易服會之名義取消云 
[南北接通電話之進行]  
　　南巿中國電話局前擬與租界德律風公司接洽設法通線曾經局長鄒光南會商江寗電政局長詳請交通部核示准行已紀前報茲聞前次所擬通線章程兩則係由北巿德律風公司所訂該局長業已承認惟請將價格稍爲減輕待雙方磋商就緒後卽可通線並悉此後該局電話尙能通達吳淞等處故南巿各商家日事催促以求速成云 
[改築雙軌之便利]  
　　華商電車公司在董家渡迤南至薛家浜一帶將單軌改爲雙軌開工以來刻巽告竣以故兵工廠至十六舖之電車已可直達聞僅需四十八分鐘卽可往返昨已開始行車矣 
[平湖同鄉會選舉揭曉]  
　　旅滬平湖同鄉會昨日（星期）在英大馬路事務所複選第五屆正副會長曁會董評議員等當選姓名如左正會長張石君 
副會長徐鶴笙林依中董事八人葛詞蔚胡戊鵠張達卿王遠堂馬驥良陸彚泉陸紀先陳晋軒評議員十六人徐美士張理卿徐眉軒蔣己春徐岷源楊子英王範吾陸琴舫陸志青葛書徵薛鶴籌甘如瑛祝伯英陳子泉包壽伯許奇松備補評議員四人李榮欽奚麟石王文華莫頌陶名譽董事二人金籛孫陳菊則主辦會務王督明 
[金山縣移傳被告]  
　　近有王某在金山縣公署呈控沈恂如不理欠欵避匿滬北公共租界請飭移傳訊追等情經該縣知事照准於前日備文派警來滬協同捕房查明沈之住址昨將沈傳至公共公廨卽由來警上堂訊明前情經會審員王肇之君商之英卓副領事判沈交保候訂項預審再核 
[撈獲步兵中尉之屍身]  
　　駐紥滬南兵工廠迤西之陸軍第十師三十七　三營步兵中尉武長柏係直隸臨榆縣人年四十一歲因於本月二十八號下午未經請假至近處洗澡閱三日未回經營中得悉派人四出尋訪至昨日下午一時由救生局四號巡船在浦面撈獲溺斃屍身一具旋在身旁檢出楷片知係該營步兵中尉武長柏當將屍身帶至老白渡碼頭旣而由該營中校王國楨到場認看明確報告地方檢察廳午後由林廳長委毛檢察官偕檢驗員蒞驗委係落水身死並無别故當即塡格屍由同寅代爲棺殮候函追家屬來滬領棺 
[紡綢銷路之阻滯]  
　　紡綢産自浙省之杭州及蘇省之盛澤等處在滬設莊分銷者計有五十餘家向例以夏季銷路爲最旺行銷廣東者每年約達七百萬因粤省出品之　綢其原料均取給於此也本年五月問曾有大宗交易近因該省風潮疊起莊客多接該省來電停止辦貨天津帮近亦減少辦進故該業近日生意殊形清淡云 
[遷讓房屋之催促]  
　　大東門内大街退建面北房屋一事其第一叚業已將次竣工第二段自彩衣街迤西亦已動工所有各店居户間有未經遷移者原由工巡捐局限定七月末日一律讓出以便繼續動工在案茲朱局長查得限期已届而各户尙未能一律遷淨似此有意延玩實於工程有礙是以函致一區二分駐所派警協同傳諭如期遷去母得再違云 
[喪失學生體面]  
　　宜興人洪杏培自稱爲南洋商業學校童子軍研究會學生化名王義泉用復旦公學學生名義向新閘路十號門牌姚福記脚踏車行租乘脚踏車一輛避匿不面前日洪在新世界附近被姚尋見鳴捕拘入新閘捕房飭探吊到原物昨解公共公廨經中西官訊明姑念被告年輕從寛免究　釋 
[私和命案之梗阻]  
　　鎭江人趙庭章趙庭秀趙庭春等兄弟三人庭章庭春均在滬上爲紙作生理庭秀則在鎭江貿易庭春曾娶本城西門内學宫附近四十五號門牌開設同興泰紙作坊同鄉人白禮文之妹爲室舊曆本月初旬白禮文查悉庭章在外間播弄是非損害其用人之權遂於初九夜糾合多人將庭章軋至西門明月樓吃茶評理庭章向之力辯其非白即喝令各人將庭章拉至荒僻之處任意兇毆受傷倒地不能行動各人卽將庭章舁送西門内曹家橋南某銅作左近寓所一哄而逸該處房東察得庭章勢將垂斃告知衆鄰前來觀看因見庭章遍體鱗傷大動公忿立時將庭章送至白禮文作内延至次日（即初十日）黎明因傷身死白知事不妙知明庭章之子如松（現在邑廟文錦齋刻字店爲學徒）並伊弟庭春到來囑令收殮庭春等因鎭江尙有胞兄庭秀不敢專主遂親赴鎭江與庭秀並庭章之妻弟以及如松之妻陳氏等於十一日到滬向之理論並擬赴法庭報驗白禮文自知情虚央人排解除備衣衾棺殮外再贈屍屬洋數十元該屍屬首爲之肯已於昨日清晨草草棺殮亭午時爲上海地方檢察廳訪悉立飭該處二十二舖地甲金茂前往將屍棺阻止移動一面移請二區二分駐所派警將白禮文等拘解來廳訊明核辦 
[再誌銅帳鈎作之命案]  
　　滬城西馬橋北首同泰祥銅帳鈎作學徒毛福因失竊小洋二角起釁被伊師陳清奎之弟陳炳恒毆辱氣忿用剪刀半爿將陳炳恒戳斃由警報告地方廳派員驗明並將兇犯毛福預審收押在案茲悉檢察官昨午又傳到同泰祥學徒阮老二羣文海羣桂海張登海褚文林等五名並尸兄陳清奎提同在押之毛福到案預審至數小時之久判將阮老二等交陳清奎帶去毛福仍命還押候辦 
[鐘表店學徒發痧殞命]  
　　閘北横浜路美華利鐘表店學徒劉金南年十七歲前晚忽然斃命該店經理查得劉原籍揚州遂報告警局諭飭二十七保頭圖地保龔福堂投報地方廳禀請相騐奉諭委派李檢察官毛檢驗員等蒞場驗明劉金南委係發痧身死並無别故判由該店備棺收殮候屬具領 
[金木廠失愼再紀]  
　　閘北虬江橋恒豐金木廠日前因厨司晚炊失愼巳記前報茲悉該廠於乙卯歲由賈恒久創辦本擬集股擴充營業以期推銷國貨嗣因金木之原質仍須洋木所以未能一致故由賈姓獨資開辦惟該廠基係由李源興向梁姓所租轉賃與該廠者前於舊曆四月底租期已滿由賈直接向地主商議續租十五年已有成議故於端節暫爲停工而油漆仍從事上作並未間斷此次被焚貨物據云有一萬三千餘兩業經警廳查明昨紀救火聯合會開臨時會議請警廳出傳該廠主一節係傳聞之悮合再記之以昭翔實 
[渡船增加渡資]  
　　浦東董家渡爲八長渡之一向章渡資祗收五文不得額外需索乃邇來各渡夫向塘橋機關每月認繳公益捐錢一百千文加收渡資十文各渡客以船隻破舊汚穢出入諸多危險故咸不願加價時起衝突現該渡夫等聯絡南碼頭各渡船糾集百餘金託孫某代爲設法呈請縣公署准予增加渡資以五文增至十文請發佈告曉示大衆未識能邀准否 
[股東同負責任]  
　　中華商業伃代表逖百克律師前至法公堂控元泰成麻袋店股東兼經理吳槐卿定購麻布逾限不出後將定貨拍賣虧銀七千五百兩限吳繳出後吳復控告股東龔椿榮陳佐堂蔡志楷等置身事外亦請提追除陳蔡兩人已經到案訊斷外昨提龔椿榮覆訊吳稱償還商業公司虧損之欵龔名下應派銀四千兩請求訊追龔延愛倫律師代表聲稱元泰成應還商業公司銀七千五百兩龔已托人向商業公司商明先還現銀一千兩並將地皮一方推抵於該公司作銀五千兩再出期票銀一千五百兩事可了結中西讞員判候核示 
[債務自行理處]  
　　趙長清前至法公堂控稱皮絲店主林志堯虧欠借欵洋四百元向索不還請求追繳後因挺押不繳復由原告禀稱查得揚州林裕隆皮絲號林有股份若干股請爲查追作抵茲經公堂移請揚州地方官查明林並無股份因又提訊林稱現因無業實難料理祗能俟後來陸續措還中西讞員姑念被告在押已久從寛釋出自向原告理處如仍置之不理仍須提追 
[私用公欵之控訴]  
　　寗協萬至法公堂控稱劉四英收得公欵銀一千餘兩私自用去查出後向論不理請求追究等情昨經聶讞員傳案略訊判劉交一千二百兩人銀兩保出外候再傳訊核辦 
[聲明不點車燈之原因]  
　　法捕房昨解汽車夫方開豐至法公堂聲稱方於晚間駕馳汽車並不燃燈有違定章是以抄明號碼傳案請究方供民人所駕之汽車上係用電燈因龍頭損壞熄滅並非有意不點求宥判罰洋五元充公 
[警署招領木板]  
　　三區警署巡官厲鳴恩前夜在太古碼頭橋下查見木板十餘塊因無人承認當飭夫役扛回署内昨經解警正懸掛牌示招人認領 
[私藏烟膏之敗露]  
　　向在浦東爛泥渡開設小烟紙店之蕭錫凡有烟膏五十餘盒密藏家内前日爲三區崗警杜長齡得悉入内抄出將蕭拘解至署經解警正略詰一過昨解地方檢察廳訊辦 
[酒店茶館均無執照]  
　　北福建路六百十四號門牌胡少卿所開之酒店未向工部局捐領執照當被七十五號西捕查悉以其違章禀廨出單昨將胡傳至公共公廨經中西官訊明判胡罰洋八元充公又蔡關順近在新閘梅白克格路三十六號門牌開設小茶館亦未向工部局捐領執照被捕　　請廨出單昨將蔡傳至公堂訊明判罰洋二十元充公以儆 
[西人控告用人]  
　　僑居靜安寺路一百五十二號門牌之某西人控出店汪阿洪串同已歇西崽陸掌生竊取銀器衣服等物昨由捕房將汪陸兩人一併拘解公共公廨經中西官訊供一過判均押候查明再訊 
[匪徒攫取金環]  
　　匪徒陳阿四在北海路攫取陸張氏金耳環被探拘獲昨解公共公廨經中西官訊實判陳押西牢三年期滿逐出租界 
[馬車撞倒人力車續紀]  
　　馬夫紀長生在四馬路駕車不愼將胡利昌所拉之黄包車撞倒致胡與坐客楊壽男跌傷由捕將紀拘入捕房存洋保出昨經公共公廨傳案訊明判紀罰洋五元充公再貼胡醫費洋五元著令繳洋開釋 
[流氓糾黨搶米]  
　　流氓李得正昨晨糾黨至虹口港内張念萱米船上强搶白米被張報捕飭探周耀庭將李拿獲搜出白米十磅拘入捕房押候解送公堂請究 
[粤妓硬拖行人]  
　　北四川路一百八十四號門牌粤妓院内之妓女王阿妹前晚在黄浦路硬拖行人入院狎遊被三百九十五號華捕查見以其違章將王妓拘入捕房轉送公廨管押候訊 
[巡捕查獲贓賊]  
　　黄聲寳昨晨潛至華記路七百十一號門牌某客棧内竊取曹應昌之棉被等物被五百九十九號華捕查獲人贓拘入捕房押候解廨請辦 
[甫經尋見又被脫逃]  
　　謝大賢販茶來滬托住居閘北大統路安祥里之胡海寳銷於法租界恒裕公茶舖計洋五百餘元詎該茶舖旋即閉歇向胡理論亦避匿不面昨謝至胡處尋見卽由其鄰陳湯銘出而調處正在談判聞胡忽從後門逸去謝即扭陳及胡妻董氏至四區警署聲訴前情請爲究追姚署長諭送司法科核辦 
[糾衆捉姦]  
　　住居胡家木橋李金和之妻張氏近與拉包車之朱方來通姦前晚爲李偵知偕母郝氏糾衆入室將男婦拘送五區三分駐所申送警廳昨午轉送地檢廳訊辦 
[串竊茶葉之否認]  
　　李福賊朱恩文串竊北蘇州路四十三號門牌李杏清茶棧内値洋一百五十元之茶葉兩箱被失主報告捕房派探將李朱兩人查獲昨解公共公廨經中西官訊共不認判拘押候查明再訊 
[强搶小孩銀項圈]  
　　閘北楊家石橋雜貨店主紀祥卿昨扭李蘭亭至四區警署控被强鎗伊子頸間所帶之銀圈當即解經司法科訊明判移地檢廳究辦 
[誘姦婦女之發覺]  
　　婦人李郝氏家住閘北胡家木橋前日扭朱芳來至五區三分所控稱伊媳張氏被朱誘姦等情當即轉解司法科訊明昨送地檢廳核辦 
[婦人被毆受傷]  
　　甬人王了可三前日將鄧鐵路四百三十九號門牌之孫張氏毆傷被氏報告捕房捎探將氏車送醫院醫治王押至昨晨解送公共公廨請究當經中西官訊供一過判王押候原告傷愈再訊 
[偷竊妓院衣物]  
江灣人孟永生前日竊取英華街三號門牌王黄氏雉妓院内衣物被探查獲人贓昨解公共公廨經中西官訊供屬實判孟押西牢二年期滿逐出租界 
[男女均不知恥]  
賃居浦東爛泥渡典當弄内之甬婦王奚氏年近四十姿色尙存前夜二時許忽與姘夫卓阿根大起衝突男女扭成一團適三區劉巡官查崗經過將男女併帶至署昨經解警正訊據卓阿根供稱前被該婦借去梳粧檯一只迄未歸還今因奚氏另姘阿華向索不還反被扭打質之奚氏供稱與卓早已拆開今夜又來尋歡氏不允從以致互毆解警正以男女均屬無恥一併斥退不理 
[滬海道公署批示二則]  
　　汪賓笙呈爲任意破壞架詞揑控叩求澈底根究以保權利而安營業由呈及抄粘均悉查此案前據黄長順等以該民等私立公司壟斷把持等情先後來道呈訴當經訓令崇明縣知事查明依法阻止並查照本署前飭會商妥擬辦法呈候核奪在案茲 
閱來呈情詞各執究之該公司尚未呈准立案未便卽指黄長順等爲破壞營業仰候再行訓令崇明縣知事迅即查明妥擬辦法呈候核奪金永有等呈併發此批 
金永有呈爲揑詞朦控希圖破壞營業請求澈究以保生計由呈悉已於汪賓笙呈内明晰批示矣仰即知照此批 
[誌謝]  
　　郵務局新出版之郵政章程分類編纂極便檢查且定價甚廉每部祗取銀元一角各地郵局均有出售昨承惠贈一册書此誌謝 
[中華職業鋹育社通訊]  
　　六年七月二十九日第一次議事員會到會者賈季英史量才朱少屏郭鴻聲吳懷疚穆藕初沈信卿諸君 
一件臨時幹事會報告臨時幹事期内各項事件自本日議事員會成立後臨時幹事會卽取消 
一件臨時幹事會報告本社經費結至七月二十八日止共收銀二千五百五十七元八角九分共支銀七百零六元五角詳見清册議審核無誤 
一件臨時幹事會報告本社社員現共有五百零六人計永久特别二十三人特别一百九十五人普通二百八十八人 
一件臨時幹事會報告本社社員巳繳年費者計特别八十五人普通一百零八人議即函催未繳者從速補繳 
一件臨時幹事會報告本社在臨時幹事期内編印社務叢刋三册　 
一件臨時幹事會報告袁觀瀾君張菊生君各來函辭職張君曾復以請仍出席第一次議事員會商同諸議事員公决議袁君現任部務勢難兼顧社事不得不承認其辭職以次多數年長者蔣竹莊君遞補張君在滬到會甚便仍請其無庸辭職卽分别知照 
一件郭鴻聲君報告薛敏洛君來函略謂斐律賓僑商捐欵月内可凑足斐銀二萬元（此欵於募捐時聲明與清心實業學校平分）惟此項捐欵是否即行滙社抑暫時代存斐島銀行諸公决議現値斐銀價落宜暫存斐島銀行即請郭君函復一件公舉辦事部主任公舉黄任之君爲主任並議黄君現在南洋未回國時卽由臨時主任沈君信卿代理 
一件公舉基金管理員公舉沈信卿君爲基金管理員 
一件議决辦事部主任與基金管理員均三年一任連舉者連任 
一件議决議事部議事細則公推沈信卿吳懷疚賈季英三君擔任起草 
雜評二 
[國會議員通告赴粤（步陶）]  
　　旅滬國會議員今巳通告赴粤開會矣夫粤省早有自主之宣告孫章諸人又有建設政府之籌議但使到粤議員可達法定之人數一時開會當可見諸事實蓋開會地點原無明文之規定也惟是北京方面方擬以龍濟光督粤方籌畫以武力平定西南其對於議員赴粤之行動自無同意之可言是故滬粤間之一段行程議員諸君或當凡百愼重耳 
臨時參議院之意見已多覆電而國會議員之赴粤者又紛紛見告是中央與西南已各執其一端而絶無商量之餘地矣相激相盪愈趨愈急戰端之啟其終無術以解免也乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新樂府（四首選二）] [  鮮漁]  
　　雙奪印 
總長印來滬上總統印同一樣兩印因嫌北京空氣濁要來黄浦江邊撲去塵十斛無奈老段不容情兩印依舊追進京嗚呼漢季玉璽井底出孫袁曹氏幾喋血今茲之印胡爲乎彼爭此奪亦劇烈試把此印擲隴上路人得之豈能即稱總統　總長乃知印本一空器遑遑爭奪皆愚妄徒令總統之印一度上公堂千秋辱國之名留天壤 
　　三政府 
　　一家二主心不同一國三公誰適從異哉民國新政府同時三分鼎足峙黄陂在北河間南兩粤又欲推盟主相持皆各有理由小民心膽巳嚇破各國瓜分未實行自己先把榜樣做我今試把芻蕘陳袞袞諸公請垂聽恢復國會守約法東南義憤自漸平督軍獨立雖違法討逆大功亦足稱如此相讓復相諒何致同室意見生意見化除南北一豈书鷸蚌爭利漁翁得（三） 
家庭常識 
　　西瓜皮利用將皮之白瓤削去祇用其青者擦鹽稍許歷一晝夜取出作爲小菜其味頗佳若有多餘一時食之不完可曬乾藏之於甕能歷久 
卸戒指戒指過緊不能卸除如此手稍擦肥找液則脫之極易[  一天] 不受酬 
洗滌玻瓶法小口之玻瓶積汚於内欲滌除明淨甚非容易曩者余每試以藥質與胰皂水曁各種方法然總莫能求其完潔况又多費時間最捷便之法卽以細沙小石投入瓶内半瓶灌水少許後將瓶口蔽塞疊次搖盪洗畢將沙石倒出盪以清水瓶即潔白晶瑩毫無汚點矣[  西醫汪洋]  
醬油速成法黄豆芽煑汁入食鹽使融加濃茶混入乃成味鮮潔不亞於土製者可應隨時之需不費時日手足之勞惟不能久留[  一鵬]  
金屬飾品凡洋式金類器皿及大餐刀义等染有汚跡滌之不去者可用火酒擦之即潔淨如新[  滄客] 不受酬 
蛋蟹以鷄卵分開黄白各自打開拌以木耳切成大小不一之塊下猪油鍋炒之再加醋與生薑米鮮美異常與蟹無别 
洗葛布葛布之洗法宜用皂莢水不可用洋胰洗成後宜置於通風處陰吹之則色白每見黄黑色者無他先以洋胰洗過又在太陽當空一晒宜於黄而黑也 
荷缸小蟲此物最病荷莖與浮葉法以豆油數點滴在水中則小蟲可以立斃[  莊紹周] 不受酬 
製潔白糖用下等糖二茶杯水六茶杯合成糖漿而投生蛋白三個於其中攪拌後煑之令沸則糖内汚物盡附結於蛋白而上浮除去此蛋白則糖漿透明煎乾之即成潔白糖其色質均與洋白糖無異[  孤舟]  
辨蛇蛇分有毒無毒二類頭部短闊作三角形尾短尖口有毒牙二枚者毒蛇也若頭部作楕圓形尾細長者則無毒暑日若見蛇任取泥沙或米或茶葉撒其前行之路蛇即返走自去 
濾水器用一木桶將其底鑿一小孔桶内鋪石塊及砂更加新鮮之木炭炭上再鋪小石細砂一層濾出之水初則帶黑棄之勿用一二次後卽清潔無比[  包少坪]  
鋼嘴筆一名烏口凡購自儀器館者每不能作細線若於砥石上輕輕磨其二股使薄且匀並其尖端作圓形則雖極細之線亦不難作矣如欲防銹可於每次用後以碎紙拭凈然後以紙烟内錫皮包之卽可[  程濯青] 不受酬 
工業須知 
[照相石印法（七）] [  栩園居士]  
　　修石法凡落石上墨後發現不應有墨跡處沾有墨跡宜用修石法加以修飾之工法將石面扇乾小汚點處則用刻字刀刮去石面一層卽得大汚點處則用小浮石磨去再試上墨一舖如尙有惹墨之處則再用刀刮之其有字蹟脫却處則宜用刀刮淨扇乾以淨紙　腕用細毛筆（名汽水筆）蘸汽水墨反手描之（汽水墨宜用茶滷研用）注意（修石時不可使皮膚油汗及口中熱氣着於石面犯則必沾墨汚） 
汰石法石板在印架上往往失水一經擂墨卽滿扳盡黑不復可印宜用汰石法以大塊海棉蘸樹膠水拭之汚甚者更用汽發油或松節油洗白再行上墨法字跡即復顯明 
小架印法將石面打濕擂墨使遍蓋紙一張上覆櫬紙推入架中如落石法來回一遍揭開卽印成一紙再將石面打濕再如上法印之此指落石架上小印刷而言每日不過印六百張而已搖架兼打濕布一人擂墨兼付紙一人月約工食洋二十餘元殊不合算但資本甚微不過二百元巳足若用大架則一日可印三千用引　發動則一日可印六千資本約三千元已足此等營業規模較大自可雇用管車工頭庶母庸述其不用照相落石者資本可減一半爲事較易當於另章述之 
集益錄 
　　第四十二問十滴藥水之製法用樟冰三兩大茴香二兩廣木香三兩丁香三兩陳皮二兩小土一兩五錢浸於高粱酒十斤之中數月濾清加薄荷油五錢老姜汁二兩攪匀候用每服自十滴至二十滴（因中國藥品能力較薄故須加重）治霍亂吐瀉甚驗第藥性香燥兼有毒質中寒者服之固奏奇效而伏暑者服之反足增病加以烟禁甚嚴内地求藥殊非易易而一般無知烟民知其中有烟質可以抵　則又僞病乞藥以取快於一時凡此種種皆足爲慈善家之障碍鄙人欲改良此方苦於知識有限因登集益錄敬乞海内明達之士示我周行使得有所遵循實深翹盼[  胡滌廬]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十六章（二） 
書去之明日茜雪果來卜蓓以伴老父致不獲如其願薏德見其阿姊乃如嬰兒得乳樂極無藝凡其心愛之品莫不盡以示茜雪且令一一評其優劣融融之氣乃充滿於一室似薏德之身有如春日之晴曦祥光喜氣盡廻照於茜雪之身茜雪心中亦爲美滿竊歎羅倫固勝於鮑倫也時姊妹方進茶點薏德微笑在靨而眉則顰曰阿姊吾自别汝即覺有無數要言欲以告汝及今相見則又無言我常見小說中人凡有心願必一一盡償吾初疑爲妄今乃知眞有其事也言次展輔而笑茜雪亦笑應之曰然吾當賀妹薏德曰汝未見羅倫至巴黎時其揮霍之侈縻直有同於王者吾初慮其破産後乃知此戔戔者實無損其千分之一此爲珍寳之盒纍墜瑣屑吾直厭之而衣服一端羅倫且付華賚公司公全權凡有新出之品莫不製服而進吾身幾成爲公司中張衣之架寗不累人吾亦嘗戒羅倫令勿如此而羅倫以爲無傷然吾終疑其過奢也噫羅倫何不至婆修羅劇院之包廂莫爲人佔去矣羅倫方推門而進笑容滿頰與茜雪握手且親薏德之額因曰爲時猶早且就餐後往亦不遲因與茜雪薏德偕入餐室天下之樂趣初無過於家人之晏茜雪亦覺生平美滿無過於此八句半時已至劇院放眼一觀則華燈如海琴韵如潮滿院之人列爲绮障於是二女皆樂而羅倫則立於茜雪之後目光所及則視其妻之時實尤多於觀劇時也薏德忽廻顧曰羅倫羅倫因倚身綺背微俯其身曰吾愛何云曰汝視客廳之中有相識者否羅倫四顧曰多矣此揮扇者爲沃福夫人而黄衣者爲禁衞軍大佐史泰柏尤有老格尼侯爵薏德曰吾非問此因指曰今其人又起立向汝矣君識之否羅倫因取遠鏡薏德曰見乎此人當汝第一日至紅瑤村時吾亦曾見其人也彼何名羅倫乃下其鏡曰然此爲我律師蘇惠恩言時其聲乃一變而爲莊重（第二十六章完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
西商論湖絲夾雜（癸酉年六月初一日） 
聞西商多怨今年湖絲依舊不能匀凈粗細交雜殊不適用且曰華商如再不改此習則歐洲人必往購東洋意大利法蘭西三處所産之絲以代之吾願華商絲業必須實力整頓方可以爲招徠之道否則不分粗細不取匀凈則利源其將從此窒矣查西國機房分類爲用而用細絲者有用肥絲者其或用上等絲或用下色絲者亦復不一若購絲一包而各種皆夾雜其中則用者旣須有揀擇之勞售者并恐有耗失之慮則其不願辦湖絲也可知矣歷年以來西商屢以此事勸誡華商不啻唇焦舌敝而華商置若罔聞並不檢點此事爲華商之大利所關而亦國家度支之　關也可弗預爲計應哉（10） 
[絲業禀稿（癸酉年六月二十八日）]  
　　查中外貿易以來絲售洋商銀期時有參差華商從無異說本年三月突有滙豐佛蘭西兩銀行接到電信扣住利杭村客絲銀一萬四千餘兩絲客小本經營遂至張皇失措嗣雖收清而詞訟唇舌該客已大費周章由是衆客皆引以爲戒恐再有如利杭之事不得不預爲提防是以公議現銀交易規條禀請照會各國領事在案此非衆絲客輕改舊章違碍貿易實由銀行自顧其私而滋絲客之議也竊思貿易一道將本求利本之盈虧事在意中本有差悮變出意外絲商本銀大小不等有湊己資作本者有借莊欵作本者按月計息關係匪輕向賴洋商信義爲重絲巿先貨後銀交易巳久衆客並無疑慮今因兩銀行扣住利杭絲銀一事恐後經手徇私擅售不顧客本用特明定規條自相警罰以防後患而於中外貿易一無違礙並不敢與和約稍有不符今再公同酌議此後絲經售與洋商該洋商所付銀行支票其銀尙未收取適該銀行按到電信傳報某行虧倒此乃該行外洋積虧所致實與華商所售絲包銀欵無涉應請照會各國領事明定章程通飭各銀行適遇有前項電報情事仍應照章付銀不得扣留華商絲欵以彰信義衆絲客當必樂從値此領事未經定章之時所有絲經貿易應照海客所議概收現銀如絲客自己情願通融應聽其便倘棧家或與洋商交久情深亦當先問本客出於兩願方可通融以重商本而全貿易合將絲業復議緣由禀請移覆各國領事通飭洋商一體照辦（10） 
尊聞閣筆記 
[朱烈婦（見本報壬申五月十三日）]  
　　天旣以至大至剛之氣付之巾幗則必使之拂逆其境窮愁憤激迫於不得不死之勢而卒以身殉斯天雖殺之而適所以表其奇以昭著於萬世椒峯朱丈爲余言其族嫂朱烈婦之事不禁肅然起敬焉烈婦某氏歸朱家夫貧且懦不能事生理生一子甫三歲食貧居賤甘如飴焉時哈提督方以營債射利小民稍有稱貸者無不被共害而烈婦之夫窘於貧適有逋劵計歲月權子母雖罄室不足償追呼者急如星火日無　晷且云不爾必羅致婦女以償夫飮泣不能展一策烈婦曰死矣不可辱顧奈此三歲之子何門外不數武即越城新司前之倉場河流經其下婦念無可托此子者因運甓如圍牆置子於中使不得越奮身投下逾時旣絶屍忽蹶然而起兀立水面伸一臂以指甓中兒隣里觀者無不泣下以爲婦之死其烈且奇有如此嗚呼營債之毒民甚矣使烈婦不死則受其辱辱則必死與其辱而死不若先死之爲愈且婦籌之熟矣被貪暴淫汚者流安知非以債漁色者烈婦肯以不可辱之身令彼朶　哉是以　然死之以絶其念使其無可冀也或追呼其可緩乎而獨惓惓不忘者則在於子蓋身有必死之途而子無偕亡之義是以生則巧其智谥圜牆而死則白其心於一指非禀至大至剛之氣烏能著其奇跡使河伯亦爲之效靈哉吾以謂臣之死忠婦之死節其途雖殊其義則一烈婦旣死於水而能挺身手指其子較之鐵鉉不屈於成祖煎鑠油釜中而卒不肯北面者何以異不可謂巾幗中無烈丈夫氣也然使烈婦適一富厚家生有衣食之奉而死無身後名亦與草木同腐而巳及烈婦之窮愁　激卒至於死有若此吾故曰天雖殺之適所以表其剛大之氣於萬世也（10） 
神話 
[上饒某氏（見本報癸酉年八月二十九日）]  
　　上饒某氏者綠窗女也適農家子貧而無告舉一子呱呱在抱又增食指仰屋而嗟挈子依母家母雖不豐然兩相較量終勝一籌也天下無孝母之女天下無惡女之母女有弟能體母意不以姊爲嫌弟固未受室也嗣長成聚婦前後儼出兩人視姊如贅瘤然然尙未形諸齒頰也婦則懟於母曰女生外向自古云然嫁鷄逐鷄吾家亦農家者流終歲勤動曾不得一飯詎能瞻養冗人哉復指其子曰一之爲甚况至於兩乎幾杯黄土一頁白錢幾曾見祀外祖墳者母固屬愛女與孫而無詞對子若婦於是與女議不如歸去遣返夫家又懼其無以爲炊從鄰人借米數斗菜若干俾女携歸女依依戀母判袂時固炊烟四起矣家十里外行未及半巳日落西賊背負米而手携兒力旣難支并怨命苦因坐路隅潛然泣下　有車四輛　　來前停而問訊女具以告曰蒞弱女子日暮途長負重致遠是以悲耳車夫對以當出里門願便道致之婦謝告以廬舍鄰居載米並發車聲碌碌女挈兒隨之不逾晷而渺不知所之矣車往前村以易酒肉其謀酒飽内一人食不下咽曰汝等眞以口腹之欲亡性命之憂者也彼不知幾日乏食從外家乞得兩斗米爲饘粥之用又不幸被女攫去其顚連情形尙堪設想耶投著而起婦延竚無跡涕泣歸家備述前事夫某亦以無可如何置之鄰家聞而謂曰此事眞莫須有伊不過張渠門面嘲汝困窮耳所仰望以朝饔夕飱者豈肯委之悠悠行路人　倘實有其事則不可問矣夫怒向婦詬誶婦百喙難鳴方悲失　又痛含寃於夫去後投環自縊鄰婦耳某夫婦勃谿繼絶不聞聲心知有異急出門赴援時更鼓初動星月雙輝天已油然作雲矣毁門入正解救間殷殷其雷起從空際及氏甦而天驚石破振耳欲聾鄰婦懼將及己思回家以正首邱及門外遽覩三人跪死階下一人僵立若木偶良久能言因歷言報應不爽彼與巳死三人蓋推米之車夫也易酒肉時伊未染指一念幾希遂判生死其何以致之來前則莫知之也（10） 
[雜錄]  
　　答梅毒徵方按梅毒一症初起並不難治祗須忌口制慾服消解劑將毒漸次引出自無後患惟患者其初或羞以告人致因循坐誤不可收拾乃過事慌張妄求速效用水銀輕粉等霸刦之藥薰罨之法將毒勢暫時遏止只知收效於一時不顧毒入骨髓遺禍無窮（報載醫毒耑家及所售藥劑能於少數日間包治收功類多大言欺人牟利貽害愼勿輕以嘗試）誠可憫也茲載數方主重内治藥品簡單有利無弊望患者一嘗試之（一）初起時用木瓜一枚煆灰存性研末蜜和爲丸每日二次用謂水送服一錢甚效（二）用土茯苓一二斤浸童便中越宿取出曬乾每日用四兩煎水代茶飮之（戒飮茶）日以爲常二月毒盡附註土茯苓乃梅毒要藥猶菊花之於疔瘡白芨之於吐血（三）用金銀花皂角剌蟬退殭蠶各七錢杏仁（去皮與尖）七粒土茯苓一斤水十四碗煎存一半限一日當茶服盡之（戒茶）避風靜居越一二日再服一劑七劑全愈永不再發（四）如日久毒發勢烈潰爛不堪用蜓蚰（卽鼻涕蟲）十條搗爛用白糖調和汲井水冲而飮之無須他藥亦極奏效（五）外治法用黑豆生甘草節（梢亦可）煎湯先薰後洗更以鯉魚膽汁搽之極效（六）如日久潰爛臭不可聞者用鳳凰衣黄丹各一錢輕粉四分氷片三分共研細末頻頻掺上（山安）（10） 
 
 

Page 18

 
 
   
 
