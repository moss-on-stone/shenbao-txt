# 1895 - 353 - 4908147

 

Page 1

 
 
[諭旨告成]  
　　本年秋季諭旨本舘敬謹排印都絞無訛大載玉言如綸如綍薄海内外凡欲盥乎莊誦者每本收回工科洋銀六分 
[重印解酲語告成] [  申報館主人啓]  
　　解酲語一書雖類小說家書而事　新奇文　頴秀前經蘭月樓　序以行世采及數載揷架巳空兹復重付手民工料益爲精美每部仍碼洋一爲八分世有欲步武劉伶者取而國加當不必取賫于五斗也售處在申報　　房三馬路申昌書畫室及各外墇申昌或經售申報人處 
[景岳全書出售] [  圖書集成局啓]  
　　是書爲有明張介賓先生所撰者傳　録次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又　輯婦人小兒痘疹外科方都計六十四眷國朝曾收人四庫全書蓋以先生爲勝國一代名臣遠紹長沙並　東璧旣窮源而竟委復由委以　　用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以新　　字潔白帋報裝釘無訛校　盡善刻己告成分裝二十四本裹以錦函每部碼洋三圓分存湖南廣東上海愼記書莊蕪湖湖南寳善分局金陵誨　閣及寳善分局三馬路申昌　釐出售世有欲樹醫林之幟者尚其購　一編乎此佈 
[論防務]  
　　築堤以禦水謂之防備兵以禦敵亦謂之防善防水者必使水無可决之勢善防敵者必使敵無可乘之機然防水於　日難防敵於今日尤難自華洋通巿海西諸國梯航而至者雲集輻輳侵我疆土剪我藩服向之阻重洋越萬里者今　壤接地連近在肘腋江海失險藩籬盡撤起視邊圉己成四面受敵之勢於是議防之說紛然起或曰何處宜築砲臺　曰何處宜設水雷或曰備海軍或曰增兵艦或曰精器械或曰扼險要就其迹而論之皆在所不可緩按其實而求之　猶未得其要也於何徴之蓋嘗竊觀於中日之往事而知之矣日本以蕞爾三島之地稱兵上國兩軍相見彼勝我負卒至償欵修好割地行成中國砲臺未嘗不築水雷未嘗不設海軍未嘗不備兵艦未嘗不衆器械未嘗不精險要夫嘗不扼而乃衆詘於寡大制於小此其故何哉蓋中國之大弊有三曰無兵無將無帥而防務遂不足恃夫皇皇專閫有其人矯矯虎臣有其人糾糾武夫有其人而號於人曰無帥無將無兵誰其信之不知有帥而不知調度有帥與無帥同有將而不能用兵有將與無將同有兵而不能力戰有兵與無兵同吾爲之直揭其隠而後知所言之非過激也蓋三軍之有帥猶人身之有心也身以心爲主而後百體聽命疾痛疴癢無弗知焉軍以帥爲主而後萬衆聽命進退左右莫或撓　人無二心軍無二帥統於尊而定於一也今中國每當大軍雲集置帥不一勢均位敵各不相屬此疆爾界畛域未泯或此敗而彼不相救彼挫而此不相助故中國之兵雖多而其勢常分他國之兵雖少而其勢常合兵勢合則兵力因之而强兵勢分則兵力因之而弱海疆多故而中國屢遭挫衂者皆由軍政紛歧而不統於一故也此之謂無帥兵之勇怯　視乎其將將强毅而兵氣張將畏縮而兵氣痿此必然之勢也中國自蕩平髮逆以來承平數十載其以軍功得保官　者大抵温衣美食各有宫室妻妾之奉曩日雄心壯志消磨殆盡卽有據鞍顧紛不甘伏歴大抵年力己邁不任　　　少年新進之流又未嘗身經戎馬濫竽充數　事堪虞每當臨陣往往兵尚未退而賜己先連致使大衆披靡全軍告　則皆置將之非其人也此之謂無將兵可百年不用不可一日不備若承平時不勤訓練一遇變故招募成軍最爲國　之巨弊况前代火器未行士來田間猶可制梃爲兵善將兵者不難驅巿人而使之戰今則時勢迥殊軍中器械皆以　砲爲主砲之測量若何鎗之命中若何平日操練純熟臨時乃能得心應手今中國苟遇變端所招之兵皆平昔荷耒秉耜之人倉卒成軍未深訓練一震以敵人鎗砲之聲心摇意亂器與手更不相習雖欲求其不潰而不可得矣此之謂　兵故居今日而論防務仍當以練兵選將立帥三者爲第一要義昔人有言鷙鳥累百不如一鶚誠以兵貴精而不貴多有十營之精兵十營可抵百營之用有百營之疲兵百營無當一營之用方今外患内變交起迭乘急宜於湘鄂等省招集精壯勤加訓練凡舊營之老弱者悉加裁汰鎗砲式樣悉歸一律務使技藝精熟心志不亂可與赴深溪可與蹈湯火而後可稱勁旅以之摧彼强敵而無難海軍亦宜及時規復以成水陸相聨之勢此練兵之不可不講也旣有精兵尤　有良將以統之良將者愛士卒諳戰陣故能衆心悅服而樂爲盡力應變多方而不爲敵困自古以來必將與兵相習兵與將相親而後一德一心膚功迅奏宜選韜略素諳者以資統率凡新練之兵卽於練兵時選將分隷使兵將相習久而愈固然後左右而進退之惟所欲爲而無不可矣此選將之不可不愼也衆不難於聚而難於用從古用百萬之師戰　勝而攻必取者帥之得人也蓋甲士雖衆宜權歸一人然後號令進止不撓二三諸將協力無敢觀望不前苟軍政多門未有不敗者唐九節度出師雖以汾陽之賢不免於潰而况不及汾陽萬萬者乎宜擇威望素著謀勇兼優者立爲大帥水陸各軍歸其節制相機調度令出惟行平時則責有專歸苟遇事變則身心臂指呼吸相通自無昔日擁兵不救退縮不前之弊由此三者而行之夫而後可以戰可以守自立於不敗之地而無虞乎敵人之猖獗矣非然者雖有利器而無所用雖有險阻而不克守亦何取乎高談雄辨而無當實濟者哉吾願秉國鈞者握其本以圖之而勿視爲老主之常　也可 
[商務漸興]  
　　杭州訪事人云日本總領事珍田君偕繙譯楢原速水二君來杭劃立租界現己議　在拱宸橋起至瓜山止四處均訂立界址珍田君等先後回申一面將界内地址分别酌給價值以便居民速爲遷移地價分上中下三等有房産墳墓者另給遷費以示體卹至中國富紳所購之地設立繅絲紡紗等廠業己興工搆造聞某紳之姪前曾躉賣基地一方計八十餘畆因論價不合未曾售去現有粤商欲買此地索價一萬粤商己還至九千尚未成交此地想亦爲設廠之用又上虞富商在江干購一基地計有三十餘畝聞亦作紡紗織布之用如此則商務之興可預卜矣 
[兇案己破]  
　　天津采訪友人云河北關上李氏被刦殺死三命重情前己詳登本報事後報經天津縣趙屋　大令勘騐訊供以强盜刦財未必斃及婦女致門以内竟無噍類查得氏有財無子日前夫姪曾有爭繼情事恐其挾　起釁候傳另爨親丁訊鞫以成信讞然仍未得端倪也氏之族姪孫某自出案後卽匿跡侯家後李三秃倡寮宿柳眠花任情揮霍某年只一十有九向與倡暱而或月一至或日一至𦆑頭之贈未能如取如携至此頓易舊觀一洗寒儉本來面目倡疑之試以言舐之某欲吐仍茹及倡旁敲側擊某以爲有情眷屬分當爲之容隠遂於枕邊密告之曰卿以我爲有點金術耶月中河北之案卽我奏手者也彼乃我之族叔祖母富有資財向嘗告貸總不能如願以償年過五旬孀而 
 
 

Page 2

 
 
無子行將就木尚死抱金銀其庋藏處及門户我固素所深悉者日者爰携同儔侣前往行刦不料去時過早伊尚未眠不得不以白刃從事又恐男女傭人喊捕若不一併殺却不特終留後患抑且當時難以搜括爰再奏刀爲滅口計願卿終秘勿以語人此上月二十三晚之事翌晨倡以告鴇鴇謂案情重大秘之恐被株連不如自首到官尚可免禍於是報諸捕盜勇會同河北汛解案刑訊供出同黨混混五人所得之贓除衣物金飾外計有紋銀四百兩按股俵分遂按照姓名籖差協捕往拿至則各夥犯均己在逃未經拿獲某住趙家塲是日並由捕役前往吊贓邑尊隨重賞捕盜勇以奬其緝捕之勤能 
[自認種火]  
　　上月二十夜蕪湖東門外紫竹菴後進草房火發焚燬人家寄存之壽材三十八具前報己略記情形兹得采訪友人來牘云二十三日之夜忽有一青皮模樣之少年手持小錢三文向城内某姓店購買自來火某姓令换大錢少年卽奮袂厲聲曰汝豈亦欲動太歲頭上土耶前夕紫竹菴之火咱老子不過費鵝眼三枚買得自來火一盒彈指間卽成灰燼汝非有眼無珠者奈何尚不知利害耶旁觀者聞言駭愕急將其人圍住飛報紫竹菴比邱尼尼卽前來盤詰少年更大言不慙遂拘送蕪湖縣署李邑尊立刻升堂悉心研鞫其人供稱小人常姓紫竹菴後進草房確係小人種火訊以有何嫌隙則稱殺人放火本豪傑所爲何嫌隙之有哉告以縱水罪于斬决並舉去冬土地保縱火圖搶正法巿曹之事歴歴述之則笑應之曰土地保本吾徒黨今日小人雖斷頭地下二十年後又是好漢矣小人景仰土地保之所爲匪伊朝夕餘供愈狂悖無理邑尊飭暫收外監俟訪明此人是否素患瘋癫抑確爲火匪再行續訊 
[邗江火警]  
　　揚城采訪友人云郡城左衛街蘇唱街口泰山堂藥店於本月初四夜半後後進忽然火起警鑼鳴處各善堂水龍風馳電掣而來地方文武印委各官亦各飛騎彈壓但見轟轟烈烈上薄雲霄萬道燭龍空中盤舞是處毘連多子街轅門橋打銅巷等處各鋪户從睡中聞警咸披衣而起收拾帳簿銀錢貨物奔逃擾攘紛更　成一片保甲局團防局曁城内各防營均派出勇丁站成水道俾水夫直行無阻並查拿搶火匪徒約焚至四點餘鐘火始熄滅燬去起火家前後樓房三進左右鄰因有風火墻阻隔得以保全 
[白門火警]  
　　金陵采訪友人云省城花巿大街店鋪如林頗爲熱鬧本月初四夜時交五鼓太和　藥鋪夥起而煮藥遺火積薪延及窓櫺上穿屋頂鄰右聞知火發立卽四出鳴鑼俄而駐守城樓之新健營武弁某君督率水龍飛馳而至吸水灌救奮勇非常幸封家姨尚未惠臨故祝融氏不致大張旗鼓比及破曉卽己烟燄潛消計焚去前後三進共房屋六椽比隣源茂漆店亦同罹斯厄 
[裁兵申牘]  
　　福建布政司黄按察司張督糧道陳營務處楊爲開摺詳送事案奉行准户部咨奏奉上諭户部奏需餉孔殷謹陳辦理情形一摺覽奏均悉現因償欵過鉅息借洋欵每年籌還本息約須一千五六百萬兩各路防軍又未能盡撤需餉亦繁亟須預爲籌備裁减制兵一案擬令各省挑留精壯三成其餘老弱一概裁撤著該督撫各就地方情形悉心妥籌核實裁汰奏明請旨辦理原摺單均著抄給閱看等因欽此計單内開户部原奏緑營之設無裨占守徒糜餉乾裁汰實無流弊擬請飭下各省督撫將原有制兵認眞簡閱除丁壯可用者酌量挑留編作練軍外其餘老弱一概裁撤每省挑留兵數至多不得過三成限於一年内竣事仍將裁去兵額及節存餉需分晰開單奏明辦理等因遵經恭録上諭摺單咨呈水陸提督迅速酌議通覆核辦在案兹奉憲牌據浙江省司道具詳會議條欵十三則持論具見明通查裁兵一案閩省前經咨請水陸提督移飭各營悉心妥籌議覆並行司專案籌議詳辦現尚未據議覆亟應由司酌録條議咨呈兩提督妥籌具覆察辦并准陸路提督移以迭准院司來咨案關通省營政應催各鎭協營酌議到日卽行移覆核辦各等因奉此本司等竊維自來兵制無常弊去太甚果有裨於國計原不拘夫定章我朝绿營初設所向有功蓋昔之兵猶今之勇也洎夫承平日久習染便安冐餉濫竽勢成積弱幾至無勝兵而存空籍誠如部議咸豐以來蕩平粤捻征剿苗回皆舍兵而用勇迄今數十年各省因兵力難恃添設勇營於是兵糈勇餉頻年兼籌度支旣匱國勢坐困卽今而圖自强養勇養兵二己不可兼矧自倭事告平部庫每年須加籌償欵及息借洋欵銀一千五六百兩而不於兵餉大裁更將從何挹注權衡本末較量古今裁兵一議殆不可缓者第緑營鎭將大率努力行間積功遞保洊膺今職倘因裁兵概予檳棄似無以昭勸賞而勵將來惟幸大部有挑留練軍之議酌留實職營員改授練軍管帶帮帶正副哨長事或可行自應寛予位置俾安衆情伏查閩省緑營兵制自嘉慶道光年間節次議裁續於同治六年光緒十三年裁减兩次現額僅存馬兵五百名戰守兵二萬九百二名内陸路抽練十三營水師抽練二營共十五營練兵六千一百廿名另各水師營自行抽練兵一千二百五名共練兵七干三百廿五名水陸原營兵一萬四千七十七名各官馬五百匹字識號令手小糧二千一十三名此次欽奉諭旨裁减制兵抽留精壯三成論者謂閩省兵額迭經裁汰幾及七成現時毋庸再减不知同治六年裁兵五成其餉銀俱係加派挑留之兵於庫帑未嘗節省絲毫兹者部議裁兵意在騰餉以閩濱海巖疆額兵實形單薄請計光緒十三年己裁之數統爲裁七留三則可若指節次淘汰虚名爲足數遽請免裁則不可又謂緑營果能整頓未必遜於勇營不知閩省經前爵相左文襄公創議裁兵加餉就餉練兵當時幾費經營餉力加厚原期松舊兵之積習繼勇營之成規乃不旋踵而原營積弊如故整頓迄無成效又謂原兵全撤猝遇地方有事勇練不及移調塘汛無人土地誰守不知塘汛久成虚設盡人皆知守土乃有司專職設有警報儘可舉辦民團藉资防守總之兵與勇非視兩歧兵勢太弱積習己深欲圖轉弱自宜去兵留勇於庫欵并可稍形周轉是以本司等僉議遵裁冗額專留練軍際此時事孔艱亟圖補救黄楊二軍門公忠素著各鎭協職位皆崇自能事不避難力顧大局凡有可以節糜費利國家者度必詢謀僉同此案裁兵事在必行議覆過遲慮于部詰謹就管見所及先行酌議條欵開摺詳送伏候憲臺察核俯賜轉咨兩提督并行各鎭標協營迅速查核通覆以便另文詳請覆奏爲此備由呈乞照詳施行 
[烟酒抽釐]  
　　江西采訪友人云烟酒加征一事久列報章今果見諸施行己由牙釐總局大張告示略謂欽奉諭旨户部奏需餉孔殷請將烟酒兩項厘稅加重抄摺欽遵轉移到局查原奏内有西例烟酒稅最重以其耗民財而非日用所必需卽以重征寓禁止之意今中國釀酒遍天下所耗粱秫甚多烟則蘭花條絲等名目不勝枚舉民間多種一畝烟草卽少種一畝禾黍於民食殊有關繫應仿西例重抽稅釐議立章程籌辦等因江省自應欽遵辦理業經本總局查照前奉部議加抽二成糖厘新章將烟酒兩項無論何等名色應自本年十一月起仍由經收二騐滿票之卡按照十分數目統加二成厘金所收厘金另欵存儲候撥詳奉撫憲批准一體遵辦除通飭各局卡遵照辦理外合行出示曉諭爲此示仰商販人等一體知悉烟酒兩項並非日用所必需加抽厘金旣無損於民生實有益於國計嗣後爾等販運烟酒遇卡自本年十一月起無論何等名色應由經收二騐滿票之卡一併加抽二成厘金聽候愼給釐票放行此外各卡均不重抽該商等食毛踐土具有天良務須仰體時艱急公奉上愼勿隠瞞偷漏致干科罰 
[甬試三紀]  
　　寗波采訪友人云程太守考試慈奉二縣文童止塲於四鼓時升座點名至封門出題甫交五鼓可謂速矣是日題目録下　慈谿己冠首題禮云玉帛次題不以封疆之界固國未冠首題則民莫敢不敬上好義次題賢者在位詩題賦得興酣落筆摇五嶽得摇字己未冠同奉化己冠首題樂云鐘鼓次題不以山谿之險威天下未冠首題則民莫敢不服上好信次題能者在職一詩題賦得詩成珠玉在揮毫得毫字己未冠同 
 
 

Page 3

 
 
[水龍盛會]  
　　杭城各集義民水龍每届冬令有祀龍之舉清和坊崇寍集三元坊多福集均於二十八日舉行先期徧貼招紙集内人夫另製新式衣帽於是日發給崇寍集在童乘寺多福集在金波廟先將水龍供奉中間上面結以藍白綵毬所用傢伙均己修整一新備具牲牢高燒綵燭俱用清音一班以娱神聽在集董事具衣冠展拜至午刻送神後擺列酒筵飲宴畢卽將龍上所需各物排列次序按隊出門遊歴各處二人在前掌號後面大旗兩面上書某某集救災義民水龍然後水桶水箱長梯短斧撓鈎套索一一齊備按部徐行後面鼓樂一班水龍兩架龍字大旗一面以爲押隊兩集約齊同行大街之上頗爲壯觀 
[閩事紀新]  
　　學政王星使於上月廿一日到省文武各官俱出五里亭迎接頗形熱鬧○閩中厘卡現己期滿上峯卽行委員前往瓜代　頭卡委吳大令榮鼎水口卡委倪司馬濤崇安卡委施司馬恩榮前岐卡委孟二尹慶倫漳州卡委丁少尹先逹洋口卡委邵犬令鏞溪排卡委羅少尹建昌以資辦理而重釐政云○福州倉前山洋教塲洋人於廿四五六連日跑馬第一日有洋人正在馬道對賽意氣揚揚之頃尚未分勝負忽爾跌下鼻梁傷破血如泉湧至次日又一洋人却己奪標亦從馬上跌落是日閩省司道府縣缺出城往觀游人如山如海十分熱鬧洋兵因驅逐閒人幾至滋事幸官兵彈壓始定第三日好事往觀亦極擁擠云○南臺廣東館一帶現有著名地棍綽號犬腸并矮伍扈嶼妹等十八人相與結盟無惡不作雖官差票拿伊等竟愍不畏法誠地方一大害也○南臺保甲局舒衡甫司馬見有臺妓年可而立赴局喊冤情　　　令其到縣呈控臺妓因事出倉卒冀就近可期從速究辦如此大失所望號哭而去見者憐之 
[浙省官塲紀事]  
　　杭州采訪友人云署理浙江藩司聶仲芳方伯因天氣嚴寒於十月二十八日衙期傳諭號房轉告僚屬　本署地處偏僻現當天寒之際凡現任候補各員無甚要公者每逢衙期不必來轅聽鼓如有公務隨到隨見本司倘有相商之事另行著人相請可耳○浙江按察司經歴葛安之參軍籍隷江蘇吳縣於十月二十六日因病出缺次日大殮遺缺由臬司委本署司獄顧參軍兼理○官塲接上海電音知新任藩司龍仁陔方伯行抵申江定於十月二十八日之夜起程赴浙杭州府陳太守及仁錢兩縣主卽乘船往迎防軍統領亦撥出護勇四十名帶砲船三艘至嘉興接迓○卽用知縣黄大令大華今夏曾署西安縣篆務兹者藩轅牌示請補德清縣缺 
[長至朝闕]  
　　昨爲長至令節天未黎明上海縣黄大令率同縣丞吕二尹主簿林少尹典史蔡少尉趨詣西門内萬壽宫官廳伺候少焉城守營李千戎守備程守戎松海防同知劉司馬英讞員屠别駕次第到來遲片刻江海關道黄觀察提右營參將廖叅戎命駕而至各官出外恭迎觀察叅戎頷之以首旋就官廳小憩斯時殿庭上下己燈燭輝煌禮生禀請行禮各官换穿朝服趨詣丹墀文東武西排班叩祝各行三跪九叩首禮濟濟蹌蹌儀容肅穆禮成退入官廳更衣略坐分道而回時己紅日上窓各文武復詣道轅叩賀並往來賀節冠裳絡繹輿馬紛紜 
[示用銀圓]  
　　兩江總督張香帥札飭上海縣内開湖北省現開銀圓局鑄造大小五種銀圓奏明奉旨欽遵辦理應飭滬上巿商贸易及關稅厘金出入官欵一律通用誠恐奸商有任意低價用後化鎔之弊飭卽曉諭禁止等因黄大令奉文後卽諭令錢業董事傳諭各商遵照辦理 
[押候移解]  
　　前日吳縣差役劉容戴雲派副役沈招天來滬訪知英租界某客棧窩留行刦吳縣鴇兒吳顧氏娼院中洋銀八百餘圓之盜匪趙金標及同伴萬金林因愬知某號巡捕帮同拘獲解送公堂前晚屠别駕升堂研訊沈呈出緝捕信牌一紙禀稱小的訪明趙實係夥刦吳顧氏娼院之盜匪求大老爺訊明交小的帶回歸案訊辦趙供稱小的向在揚州十二圩賣鹽從未到過蘇州此次由揚州來滬借住某客棧内突被悞拘萬供稱小的與趙同寓並不知情别駕判令將趙萬二犯還押候備文移送上海縣轉解吳縣歸案訊辦 
[瞎鬧一塲]  
　　吳鑒光眇一目略解六爻生尅在英大馬路賃屋一椽效嚴君平垂簾賈卜談神說鬼信口開河近更將門面飾一新高懸金字牌匾並倩同業王瑞卿在家佐筆墨之事日前曾向福建人郭阿寳定購檀香前日郭將香送往適吳手持課筒在壇前如醉如癡喃喃默誦怪郭不應擾亂人意將課筒擲去辱駡不休惡其出口傷人與之爭論角口不勝繼以掄拳吳力不能支呼王助力正在紛紛擾擾適爲三百零五號巡街巡捕所見將一千人拘入捕房　頭令轉送公廨讞員屠别駕飭押候訊核旋有吳在田者翎頂煌煌自稱候選副將并言鑒光係親生子定欲具保出外别駕不准在田知事不妙央人向郭理勸乃由郭具禀求銷 
[賊秃淫兇]  
　　有名一峯者前曾披　爲僧借居打狗橋某客棧後因失銀涉訟英公堂經前讞員將棧主李阿明管押一峯卽乘間姦李媳金氏並串同氏携六齡幼女孩而逃匿於寳山縣境某寺中棄其緇衣蓄髮還俗嗣以無錢使用向氏婉商意欲售得身價銀以救然眉之急氏佯允之而心不善也乘一峯出外卽携女偕逃來倩親友向李謝罪欲求覆水重收李以旣經有悔於心並不究其旣往詎料一峯近又尋蹤而至在棧曾將氏辱駡氏置之不　前日一峰袖　戒力揚言與氏拼命李聞知惶急異常立卽奔赴捕房聲訴捕頭諭令如見一峰可卽扭交巡街華捕 
[上海縣署瑣案]  
　　費和尚控費長春掯贖田畝一案前晚經帮審委員曹明府升堂提訊地保孫順和禀稱從前之事小的不得而知明府大怒曰爾身充地保尚稱不知誰人可信耶長春供稱小的年三十有六家住虹口和尚所控之田由小的祖父發發賣與費榮桂轉賣與張發發至同治三年仍由父親火金買回和尚雖係榮桂之子然未便准伊取贖因是地係小的祖遺也費世祥供稱小的是長春之弟年二十有九餘供與其兄相同和尚訴稱小的年二十有二此田是父親榮桂之業同治四年賣與張姓得錢二十千後長春之父火金將小的屋旁平屋三間與張掉换此田由父親出立筆據至光緒八年父親欲同火金取贖火金懇情稍緩不料次年父親逝世小的無錢使用又將田底向長春加借錢十五千由族長費鹿生介紹刻下族長令小的取贖張妻亦知此事明府研詰良久兩造各執一詞遂判令交差看管補提鹿生及張妻到案再行質訊○日前衛林泉扭控岳父張萬忠藏匿伊妻一案前晚曹明府升坐花廳提訊衛訴稱小的係本邑浦東人年二十有六當小工度日六歲時文定張氏爲室今年正月二十八日成親四月初二日妻妹前來邀姊歸寗不料竟一去不返小的檢查箱篋均係空空心知有異奔赴岳家查問據云己往親串家去明日卽回小的信以爲眞回家候久絶無音耗又向岳家查問忽云不知張供稱小的係嘉定縣人年五十有五寄居治下妻死五年生有兩女長女自幼寄名與胞姊馬張氏由胞姊許字與衛小的向隨常州某老爺在臺灣公館中治庖今年四月初二日回申聞知長女失去帮同尋訪消息全無因思長女有寄父張得福在南巿油車碼頭開某醃肉莊往彼問之據云三月二十六日到過伊家住宿一宵次晨卽去言欲上墳掃墓以後不知下落馬張氏供稱小婦人是張之姊丈夫馬永昌早己逝世小婦人撫弟之長女阿媛爲義女許字與衛於今正完姻女婿輕視小婦人並未上門謁見夫婦又時時反目四月初二日女婿忽言失去妻子小婦人實不知情明府諭令取保出外帮同查緝 
[英界公堂瑣記]  
　　前者卜文記綢莊主卜文進控執事八董士良卽董振冠侵吞舞弊屠别駕飭各邀公正人理算帳目嗣查得帳目多所不符大約董虧銀不下數千兩因公同著董繳銀二千五百兩再貼卜訟費一百八十圓業己具禀求銷矣○昨日殷春扭錦豐洋貨號學徒章寳書到案聲稱前者屢向錦豐夥張紀生索貨銀無著昨日付下假銀票一紙及向追問張己避匿因將章扭案請追别駕著押候訊核○野雞流倡王阿桂王春寳全忘廉恥晚問裝作妖嬈模樣携同傭婦朱周氏　囡囡在途間彳亍見有少年清秀者卽拉曳至家經三百八十九號華捕拘 
 
 

Page 4

 
 
入捕房轉解公廨别駕飭交官媒暫押候訊○男孩顧濟堂年僅十齡昨日獨行踽踽無所依歸經巡街捕送至公堂請爲安揷别駕著留候核奪 
[美界捕房紀事]  
　　西華德路公平路轉角處某木作大啓作塲日以月斧雲斤從事昨日下午鐘鳴一下管馬路之某西人行經此處詢以曾至工部局領取照會否衆工匠均諉爲不知西人因唤三百四十七號華捕將木工周春茂拘送捕房捕頭令押候核辦○江北人崔平華倫兒也日前曾至蘇州河畔某木輪船上竊取皮衣水烟袋等物昨日午前經包探張阿五查獲拘解捕房押候吊贓送究○昨晨車夫張永青駈車至北四川路沿途拉客經三百五十一號巡街捕拘送捕房捕頭令押候解送公堂請辦○昨日午刻郷人某甲肩挑花萁柴至楊家灣　賣繩索中斷挑杙從空際飛起擊中江北人某乙之肩乙大聲疾呼將甲扭住旋經人勸令甲同赴捕房聲訴捕頭騐得乙實未受傷令覊押一天甲卽開釋○昨日午後某郷人往天潼路購水果一簍唤某甲小車裝載某乙見之驅東洋車如飛而至爭奪生意致與甲毆鬥不休旋經八十號印捕一併拘解捕房禁押 
[法界瑣聞]  
　　八仙橋左近人顧愛林於本年春憑媒文定朱女爲室無如囊空如洗無力成婚乃於本月初二日邀同親友數人爲搶親之舉圖中地保王振邦吳桂仁知之百般桐嚇顧本郷愚無識不得己倩孔方兄爲之和解在吳保所開議豐烟館内給以洋銀十四圓又酬代爲搶親之謝得奎等十三圓　角事爲巡防局員孫土甲所聞飭傳到案勒　時洋銀如數呈出充公再三申斥諭以如再有索詐情事一經蔡出定予重懲○十　鋪南首元豐恒羊毛店主謝蕙庭被湖北人吳子峯葉登山硬索猪毛棧單扭控捕房捕頭以此事不在租界内禀知讞員鄭大令將兩造原禀鄭還斥逐不塲兹悉批事牽涉日商岩田　吉聞己禀陳該管領事官擬請函致道憲辦理矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[同改聘山長]  
　　文正書院鄒山長先舉楚中宿儘也係某科拔貢博學鴻才客歲劉制軍延請來院主講今張香帥改聘前江蘇學政黄　　學士體芳而鄒公遂移席惜隂書院蓋惜隂書院向缺山長每月課卷輪交文正尊經鍾山三書院山長評閱其脩脯則劃成三股按月分測　下鄒公主講惜隂將此項提出併而爲一以申脩脯之敬某日惜隂課題係移席惜隂書院議並叙云古人爲學旣專且久鵝湖鹿洞風流遠矣　自去歲主講文正迄今九閱月而黄罔李公忽有遷席惜隂之請僕思其從容就商事在當局本非無故但禮意未覺少衰脩脯並未議減安在爲設醴不常與夫庖人廪人之缺於繼餽且或謂山長　名也其位尊非若宦途奔走視官爲傳舍者可比然亦有病此稍涉遷就者失仕止久　　人時中而出之而賢者斤斤焉僕今陳大略願諸生平　議之勿狥流俗勿顧忌諱以待折衷而取法焉云爾 
[芹香喬梓]  
　　沙巿訪事人云江陵李希蓮年己七十世居龍灣其先十三世祖世恪順治内戌孝廉除鳳陽推宫有政聲十二世祖震生乙未進士河南衛輝河道十一世祖文輝中康紀内踐進士官河津縣至後嗣雖不能爲簪纓世族然累代青衿緜緜弗絶及蓮之身芸窗如董子之下帷文　偏劉藚之下第而其子若孫亦先後相繼入泮蓮上念往世下顧來兹渺以一身中處未克光前裕後益難爲情因此攻苦窮年自失死而後己家人以是故每當應試時卜花燈下盼捷門前去歲孔文宗科試榜出蓮復名落孫山適龍灣汛有一李姓入學尚隔五里之遥提塘經蓮門首其家人要於路曰爾所報非李姓乎答言是家人皆喜提塘亦以爲是執茂才里第入其門鳴報鑼頌吉語喧譁滿庭黏報條於柱上蓬　輝生家人羣來集視則姓是而名非猶竊竊絮語言前之考名不利今係更名入塲於是賞提塘以錢餉提塘以食正在高興蓮忽踉蹌入驚詢何事急言誤矣誤矣我仍舊名圭齋還是舊圭齋一番熱鬧旋卽冷落蓮自後益發奮自謂一息尚存此志不懈今冬文宗按臨聞牌示初六日考試江陵適初四日大風雨後地猶泥滑蓮家道貧寒赤足跋涉挈其次子彬來郡應試喘息未定踰時入塲詎知天不負苦心人揭曉後父子共入　門親友咸來道賀蓮曰桑榆暮景得此何足爲榮第念先世書香及吾身不墜於心安矣至豚兒僥倖實屬望外敢煩諸君爲吾父子賀 
[縣案二則]  
　　陸順成扭林瑞升到縣聲稱作中借錢本利無還求請訊追黄大令於前晚倩曹明府提訊陸供小的本地人向在小南門外擺水果攤度日上年林瑞升偕同沈瑞卿到來將姚顧氏之火腿弄房屋六間抵借錢一百五十千文小的因與林瑞升熟悉當卽允許書立借據言明以租　　不料迄今本利全無往索不應情急無奈將中人林瑞升扭控來案求恩訊追林供光緒十九年四月内沈瑞卿向陸借洋一百元將姚顧　　屋一所作抵小的爲中是實不意沈瑞卿心懷叵測避匿至今以致陸本利無著應求飭提沈之伯父沈春甫到案究迫以期迅速　　　　　　造所供數目不符判將林瑞升取保赶緊尋訪沈瑞卿到案一面聽候飭差赶傳沈春甫質訊以便究追兩造遵諭而退○去年十　　　　　　山東人張景元戳傷船主張八身死一案黄大令訊據供稱因與張八同邦駕船由浙江開駛來申行到閔行地方張八之夥金萬　　　　　衣物張八非但不爲追贓且縱金遠去置小的被竊於不顧到申控經十六鋪巡防委員老爺派令地甲裘鎭公斷料理詎裘鎭偏護　　　　　　小的氣忿操刀連戳六下而死大令得供後詳奉上憲批飭解省勘訊於七月間奉批起解己詳前報該犯在省己由撫臬兩憲親　　　　　　縣詳無異畫押供單仍行發回原縣監禁候部文定案昨日己由前站嘉定縣接解到申來差禀請交收黄大令當給印照回復　　　　　　收禁内監候示施行 
[救災]  
　　江南李門封氏子發愿完宿債助洋三百元又孫保春子祈消災延壽助洋二百元素心居士求病速痊助銀五十兩囑解　　　　　隠名助敝堂施粥白米十石祗領之餘莫名欽感當此天寒地凍籌捐艱難齊魯汴梁遍地鴻嗷呼籲無門今蒙鉅欵遥頒造蒼生之　　　　　　普大士之慈悲來蘇殘喘其間救命之功德自邀神鑒不惟所求如願福報未可限量善昌等謬襄賑務謹代災黎恭頌生佛請登　　　　　[  上海六馬路仁濟善堂籌賑公所施善昌等謹誌]  
[]  
　　候補直隷州王敞直刺黟縣績溪縣候補巡檢陳師曾少尹合肥縣候補府經王叅軍開甲滁州全椒縣候補縣丞蕭二尹勲無爲州候補州吏目胡濟壽少　　　　　　候補巡檢王少尹文壽宣城縣候補直隸州判白承符州别駕石據縣靑陽縣候補府經廳傅叅軍滉盱眙來安兩縣以上均奉委催提錢粮差又分發安徽試用　　　　　　到順天人指分安懲試用巡檢曾少尹朝選河南人分發安徽試用縣丞余肇度二尹湖南人兼襲雲騎尉勞績候補班前補用巡檢馮少尹葆眞浙江人指發　　　　　　　補用巡檢畢成龍少尹湖北人署理宿松縣石成之大令現奉藩憲牌示調署天長縣知縣石大令己於二十八日禀到准補宿松縣張樹建明府辭赴金陵候補　　　　　　辭赴無爲州會訊案件新授安慶府遺缺知府方太尊連軫辭赴白下調署建平縣本任蕪湖縣王萬甡大令到委署壽州吏目王少牧勲辭赴新任候補知縣　　　　　　　知題補當塗縣候補知縣彭廷弼明府缷辦灣沚釐卡回候選知縣范啓璋大令到州同胡維照知銷輿圖局維算差 
　　　　　　○十一月初二日前通分　項分轉晋蕃東台縣湯大令高郵州錢刺史均到揚管分轉貽芬委騐收淮北壩工○初三日胡鹺尹詒翼銷黄　卡分發知事　　　　　　　　尉　　均禀到○初四日户部連郎正文衝過揚江鹺尉準委總局聽差吕四塲黄鹺尹餘西塲唐鹺尹均公幹到揚分發知事鄧鹺尹巽禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
