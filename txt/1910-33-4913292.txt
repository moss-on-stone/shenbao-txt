# 1910 - 33 - 4913292

 

Page 1

 
 
   
 
 

Page 2

 
 
上諭 
[監國攝政王鈐章十二月二十三日内閣奉]  
　　上諭丁寳銓奏查明陽曲等廳州縣被災地畆分别豁免蠲緩停徴展停遞緩錢粮一摺本年山西省南北各屬夏秋之交陰雨過多霜飛較早兼以冰電爲患成災歉收曁水沖沙鹼未能墾復地畝若將應徴新舊糧賦照常徴收民力實有未逮加恩著照所請所有陽曲等八廳州縣應徴新舊錢粮著按照成災分數分别豁免蠲緩停徴暫停遞緩以恤民艱該撫卽將軍開詳細數目刊刻謄黄徧行曉諭務使實惠均霑毋任吏胥舞弊用副朝廷軫念災區之至意餘著照所議辦理該部知道單併發欽此 
　　上諭陳昭常奏吉林各屬民地曁内外城所屬旗地官莊田禾被災歉收請分别蠲緩開單呈覽各一摺本年六月吉林府等處霪雨滂沱山水暴漲沿江上下民田旗地多被淹没若將應徴錢粮照常徴收民力實有未逮加恩著照所請所有勘實被災之吉林府屬曁省城十旗水師營官莊處所屬各旂地均著將本年應徴民地錢粮旗地租賦分别蠲緩以舒民力該撫卽按照單開詳細數目刊刻謄黄徧行曉諭務使實惠均霑毋任吏胥舞弊用副朝廷軫念災區之至意該部知道單二件併發欽此軍機大臣署名奕劻世續鹿傳霖那桐戴鴻慈 
　　監國攝政王鈐章十二月二十四日内閣奉 
　　上諭本月二十日都察院代遞直各省諮議員孫洪伊等呈請速開國會等因業經開布公誠剴切宣示當爲内外臣民所共悉乃昨據御史趙熙奏大臣苟要世譽貽累君父請旨嚴懲一摺覽奏殊堪駭異朝廷籌備憲政最爲注意將來召集議院期在必行特循次圖功自有秩序朕與軍機大臣等籌畫詳愼並經再三埀問詢謀僉同機務旣預贊襄卽功過無所推諉該大臣等受恩深重具有天良歸過朝廷之心朕可信其必無何得摭拾浮言遽加詆毁所奏殊屬失當特此明白曉諭知 
 
 
 

Page 3

 
 
之欽此　　上諭吳重熹奏勘明河南被災各州縣請緩徴舊欠錢漕一摺本年開封等府州所屬地方春夏以來雨澤稀少秋後又陰雨連綿以致早晚秋禾收成歉薄若將新舊錢漕同時並徴民力實有未逮加恩著照所請所有祥符等四十一州縣民欠舊免均行緩徴以紓民力該撫卽按照單開各府縣村莊頃畝銀兩米石各數刊刻謄黄徧行曉諭務使實惠均霑毋任吏胥舞弊用副朝廷軫念民艱至意該部知道單併發欽此　　上諭左翼總兵着鶴春補授欽此 
　　旨福海着調補密雲副都統所遺鑲藍旗蒙古副都統著壽慶補授欽此旨此次續行查辦武職廢員圈出之已革山東副將張永洪等六員著陸軍部帶領引見欽此軍機大臣署名奕劻世續鹿傳霖那桐戴鴻慈 
[宮門抄]  
　　十二月廿三日召見軍機何彦昇謝崇基 
[宮門抄]  
　　十二月廿四日召見軍機凌福彭論説 
[制三等之幣以金爲本位以抵制各國之圜法議（劉世珩稿）]  
　　中國古昔制幣。維金三等。黄金爲上。白金次之。赤金爲下。大小相屬。頗合於今日東西各國之制也。曁秦而後。圜法寖廢。國家制幣。僅銅質通寳一種。上及於金銀。乃用生質。辨色審衡。價值决於臨時。亦若百物之相巿。以故圜法之盈虚。惟視於銅産之豐歉。三等之用。不能相馭。閉關之世。籌措支持。亦極艱鉅。馴至今日。五洲競巿。而其明耗隠蝕者。愈以不支。查西國用金本位之制。英爲首創。故各國商務胥從之。其幣三等。金曰磅。銀曰先零。銅曰便士。每磅易先零二十枚。每先零易便士十二枚。懸爲定律。萬物價值。皆以金計。與金論高下。金之漲落。而銀與並隨之。今中國以不備之圜法。與之相巿。彼以制成之幣。找以生質之銀彼以制幣之枚數而言。我以銀質之重量而言。彼爲攙質。我爲純質。是卽以彼金銀易我金銀量無輕重。價無抑揚。而我之虧耗數已不少。况彼之銀先零隨金價而愈貴。我之生銀質。因金貴而價低。一參一差。彼之攙質。價逾於我之純質者不翅倍蓰。此一弊也。我之圜法。通用至銀而止。上至於金。則第以爲豪貴藏蓄之資。曁器飾玩好之用。夫旣虚金位而不用。則外溢之勢自成。外溢。則金日少。金少則債自騰於是金漲而彼之磅價。亦因之而漲。磅漲而一切洋貨之價無不隨之而漲。彼以洋貨來。而吸我之生金以去。金日趨於貴。銀日趨於賤。抑揚之權。皆彼操之。此二弊也中國銅鑄通寳制錢。枚以一錢重爲率。核以精銅時價。每枚所值。已覺實過其名。以彼之一金磅計之。其在本國僅易銅便士二百四十枚。枚約重二錢七分餘。綜計爲銅質。約幾何。若在中國。則以金磅時價核之。每一金磅。足易我生銀七兩九錢有奇。每銀一兩又足易通寳制錢千二百枚有奇。綜計爲銅質復幾何。約以言之。每一金磅。竟可贏銅質八百七十餘兩之多傾。側至此。於是内地奸民。剔重私銷諸弊因之而劇。而銅以是日荒。而銀以此日賤。此三弊也三弊之原。原於圜法未備。故無論爲金爲銀爲銅一交易間皆彼優而我絀。彼贏而我縮。此卽不必有賠欵洋債商務差負三大宗。外溢之勢。而涓涓者已有江河莫挽之憂。而况此三者皆具奔。湍傾瀉之勢也耶。世珩研審究竟籌策情形。竊以爲今中國言理財之法。必自整頓圜法始。而整頓圜法。尤必自制弊三等始。顧或者曰。制幣之説。固今所急。然定厥幣制。亦有所難將從英制乎。則於内地民用未協也。將仍舊制析爲兩錢分釐乎。則恐於交涉商務未協也。噫嘻斯説也。固未深究乎圜法實際者也。圜法。之實際。必先便於内而後能抵制於外。東西各國。商務結算。莫不從乎英制而考其制幣。則法曰佛朗。德曰馬克。俄曰盧布。美與日本曰金圓。固未。嘗强同於英之金磅先零便士也。今擬謹遵懚部之議。以庫平一兩一枚者爲銀幣之始。而析爲五錢一枚。以兩枚代一圓。以便取携其金單數本位。則以價值庫平銀一兩之金質爲之。上而五倍十倍。以至二十倍止。銀幣自五錢以下。則二錢一錢止。銅幣以白銅五分爲始。次則二分一分以至五釐二釐一釐止。凡是三等。大小相維。盈虚相劑。兌易之際。各從其率。支配之數。各當其位。而凡以前生質之用曁他國溷入之貨。槪行停廢。以清源流。於是前者三弊。固可稍弭。而賠欵洋債商務一切之虧耗。亦可少止矣。茲特將制幣要務四事。曁三等制幣重量價值成色列表附次於後。　　一一國制幣。必歸一局。東西各國。靡不皆然。中國各省製造銀元局。紛立歧出。此疆彼界。故所出銀圓。不能全國通用。今宜於京師設立一局。專鑄三等制幣通行各省。其各省向設局所皆宜停止歸併。　　一請先設分析局一所。於京師造幣局之旁。聘用精於化學分析者主之。凡鑄出貨幣由分析局分析。以審金銀銅調劑之成分列表示衆。　　一請先與通商各國議訂金銀滙兌酌中之價。三等之幣。以金單數本位爲主。而此金本位一元。須合價值庫平銀一兩之金質。故金銀之價。此爲最要關鍵。中國現代金銀兌換時價。約合金一銀三十。又五六之比 
 
 

Page 4

 
 
　　例而依精琦之議。則金價計值銀三十二換。此時宜藉其説先與通商各國議定酌中之價。然後卽依此價以定金單數本位。根柢旣植。枝葉乃茂。自非然者。後弊滋甚。 
　　一須練設全國巡警警察。以防私鑄圜法旣立。以後三等之幣。其　質所值。靡非名過其實者。而銅幣爲尤甚。故私鑄之事。不可不愼以防之。密以察之。雖制幣仿效西法鑄造。需用機器。工作旣繁。破覺較易。然非有熟合練法之巡警。全國密布。恐此患終不易除也。專電 
[電一（北京）]  
　　鄂路自辦免借外欵汪大爕沈雲霈兩侍郎亦已贊成　　按汪侍郎果亦贊成自辦耶異哉 
[電二（北京）]  
　　新鄂督瑞澂定二十五日到京 
[電三（北京）]  
　　樞垣奉諭電詢桂撫張鳴岐近來邊事能否安謐 
[電四（東京）]  
　　日本諸新聞紙對于俄國反對錦愛鐵路借欵契約深表同情謂清國决定該契約先宜慮及影響於日本之利益 
[電五（東京）]  
　　國民新聞評論日本政府决定開放旅順口一事謂此爲日清俄三國永遠平和之保証至旅順口之防備與清俄兩國無關緊要此次開放實足證日本以誠意實行開放門户之主義較之歐州諸國充實軍備其命意固自不同緊要新聞一 
[中日滿洲郵政條約議結]  
　　字林報載二十四日北京電云中日滿洲郵政條約業已議結簽押在卽按約内條欵略謂日本前在牛莊安東遼陽大東溝奉天鐵嶺長春（寛城子）各處所設之滙兌局均准照舊辦理日本則承認中國之郵政局悉遵郵政同盟會規則中國可以有權在日本鐵路輸送露封及密封之郵件並小包各物等語因此中國對於該約頗形滿意聞日本商議此約一味和平已將滿洲日本郵局十六所减爲七所此蓋曲從中國之意因滿洲開埠並非出於强迫故各國不得享有郵政條約權利至該約實行日期不日亦將决定現張家口至宇爾茄來往之郵件已於本月二十日開始由脚夫送遞 
[補述國會代表請願時情形北京]  
　　各省國會代表前赴都察院呈遞請願書後都察院雖允代遞然終不肯明示日期聞都察院之意欲先探以樞臣意旨方有定見如樞臣不贊成則仍用划圻手叚將請願書收留後遲遲不爲上呈卽此烟銷跡滅嗣因聞攝政王面諭都察院堂憲凡有呈請代遞之件無論其中如何措詞均須爲之代遞不准遲处阻駁故堂憲始行代呈然此時樞臣意向亦已探得矣　　某日倫貝子召見奉攝政王面詢國會事宜貝子奏對國會早開一日固可早收一日之效果但茲事重大必須審愼方可施行與其勉强從事莫若稍待時期倘揆時度情實可以開會者則卽毅然行之亦未便遲疑不决云云　　初九日東侍御封奏縮短國會期限一事早紀前報聞其内容又有各省民情如此亦不可不俯順民情等語並涉及國債會之事略謂時機已熟宜乘機以進惟此事如由内外大員協作必可達到辦成之境地若僅由民力自辦恐收效較遲且尤恐蹈昔年國民捐之舊轍云　　此次國會請願代表領銜直諮議局議員孫君洪伊係天津人日前其家人因事函請回津料理聞孫君覆函有國會事一日不解决則一日不回鄉等語　　聞各代表現擬將到京呈遞國會書困難情形曁湖南善化徐君斷指血書請速開國會狀仿照血蹟刷印紅色傳單報告各省人民以期感動各省人民俾曉國會速開之難以免各省人民對於代表人致生疑望并聞各省代表在京連接各省諮議局電報謂各該省人民均甚注意驻京代表之舉動若政府不經允准縮短國會期限各代表勿庸回省務求政府允准始可回省以對父老云 
[魯撫呈遞封奏之大略北京]  
　　日前山東巡撫孫慕韓中丞有封奏二件到京探得大致一爲籌議八旗女工傳習所略云八旗生計甚爲困難其原因皆爲坐食者多生利者少而尤以婦女爲最非廣設女工傳習所不足以資挽回其一係條陳釐定直省官制所言亦甚中肯窾政府閲後頗爲動容惟其詳細情形俟探悉續報 
[都察院咨查李履正之參案北京]  
　　廣東化州舉 
 
 

Page 5

 
 
人李履正從前被凌牧通禀謂其居心險惡平日敎唆詞訟誣陷善良等情由兼署臬司胡湘林詳請岑前督奏革隨又擬定監禁本年奉行恩赦邑紳以其母逾八旬懇請開釋又未邀准茲有同鄉京官度支部主事馮𢡟勤及蕭元宗韓寅斗黄遠謨林天侃李枝茂羅翽雲尹慶舉何作猷歐家廉王克忠陳錫恭邢詔灝黄有淵楊裕芬林煦懋陳之鼐王鼐新林瑞祺梁志文龍建章潘元敉王先樹何若水黄有深何和頤馮鏡濂黄有澤邢天與沈宗疇何寳權祁豫寳等粘具寃錄聨具切結代其向都察院遞呈現由都察院咨行粤督轉飭查明李履正被叅原案及續辦審訊各情詳細聲覆以憑核辦 
[東省清理財政大會議奉天]  
　　奉天財政正監理官熊秉三京卿以東三省財權紊亂勢非統一難期扶助憲政之進步當提出預算議案十二條先行函請奉省司道及各署派出之議員共相研穷定十二日再行會議聞十二日會議時各員對於此項議案唯阿稱諾惟調查局總辦李蘭舟觀察頗有陳説於原議全省財政權應統一於度支司一條尤爲贊成但謂該司祇可專司稽核至存儲處所當仿各國國庫之制以大清銀行爲歸原設之官銀號應卽撤銷其餘言論亦多持之有故另一訪友函云奉天各司道於十二日午後在法政學堂會議預算事宜臨時舉議長一員記事報告四員先由報告員宣告請議長提議倘得多數贊成卽爲通過聞臨時度支司與財政局意見多歧微有爭執 
[直省樂亭匪患詳誌直隸]  
　　灤樂接壤票匪騷擾一事已記前報茲又得山海關函云近得樂亭確實消息該縣著名匪徒楊三虎楊四虎等連絡灤州著名　徒曹玉峯（别號草雞毛）等在該縣内綁票勒捐各富户聲勢頗盛該縣居民均有風聲鶴唳之象故派有淮軍數十名在該縣内彈壓十一晚距城西南五里之楊莊西面有破廟一座匿藏票匪三名爲淮軍所悉遂往捕拿該軍突然放鎗適爲潜伏附近某村之他匪所聞恐同夥被官兵圍困遂各持鎗往救及至見淮軍已將該廟圍住匪等卽在後開鎗射擊淮軍見有後敵卽退回抵抗而廟中匪亦得間闖出廟外轉來進擊該軍以腹背受敵遂卽退走詎匪首曹玉峯有百發百中之技見淮軍潜伏墓旁當卽描準待該兵一揚首時鎗子已穿喉而過後經淮軍還擊數鎗曹始斃命他匪亦擊傷該軍八名後該軍抛棄馬匹等物逃至城内匪等始撤退不追其時淮軍四十餘名匪只七八名竟衆不敵寡如是聞該軍之駐臨檜屬海洋鎭者數十名刻已被調前往會剿矣 
[東省奏報大舉勦匪獲勝北京]  
　　東督錫制軍會同奉撫程中丞奏稱查蒙邊巨匪套克套胎木本係郭爾羅斯公前旗台吉自光緒三十三年夏秋之間率其已斃黨目寒吉嘎等由郭爾羅斯公旗界叛出洮南府屬醴泉鎭擄掠旅居商民綁縳荒局員司並糾合大股屢擾洮屬各境肆行擄掠迭經官軍搜捕未獲經前督臣徐世昌於剿辦奉境西北蒙邊悍匪獲勝殲渠摺内詳晰陳明在案臣等到任後查知該匪以索倫山爲老巢西竄圖什業圖西扎魯特北趨索倫山轉越扎薩克圖東赴色公扎賚特向西則到其本旗郭爾羅斯公又西走達爾罕復竄入圖什業圖往返游弋四出綁擄一經官軍追剿緊急則仍逃遁入山迄今時及三載竄擾徧於七旗近復紏合悍黨圖竄洮南所經之處焚殺綁搶凶暴異常或綁掠邊界商民動多交涉若不速爲殲除必至釀成巨患昨據哲里木盟長以該匪糾股搶擄圖什業圖王府壯丁人畜擾害全境咨請派兵剿辦復准理藩部咨據昭烏達盟長呈套匪竄擾搶刦行令查看情形相機辦理等因前來查該匪肆擾已久從前雖迭經奉江軍隊跟蹤追捕終因地僻山荒主客異勢未能得手臣等熟籌審察不若責成一軍將步隊駐紥於該匪往來要道設卡邀截以馬隊爲游擊之師一處得信卽挨次密傳消息或迎頭兜剿或蹙之一隅必使該菲無容身之地俟其勢窮力竭庶可聚而殲旃當經責成奉軍前路統領張作霖親督馬步各隊馳赴索倫山附近妥籌布置認眞剿辦曁分飭就近各防軍分頭截擊一面與𤍽河都統臣廷杰派委統帶張玉春分統劉若升督帶𤍽軍協同會剿一面咨行江省遴派得力軍隊在索倫山一帶扼要防堵並通飭各蒙旗一體派兵堵禦本旗邊界嚴禁蒙户窩留期於防剿兼施爲逐漸廓清之計布置甫定旋准𤍽河都統電咨曁統領張作霖呈報上月先後在蒙境三盛昌二里昭裕公司嘎爾圖等處地方或分投追擊或會同兜剿斬獲甚多並奪回被擄人畜曁救回圖親王府家屬壯丁多名該匪黨先後均因力難抵禦四散奔潰現在匪首雖未就獲賊燄業已漸衰辦理尚爲得力云云奉硃批該衙門知道 
[九江商埠飭仿上海南巿辦理南昌]  
　　江西商務總會文案德化縣新科拔貢萬才美條陳請開商埠事宜現奉馮中丞以九江龍開河自開商埠創議於瑞前升道禀准抽收米捐存作經費嗣因與鐵路公司劃分地界屢議未决而蕪湖關又抗爭米捐旋值歲歉禁止 
 
 

Page 6

 
 
出境捐亦停收復有潯紳丁繼瑜具呈力阻前玉道亦以鉅欵難籌遂議緩辦雖經前院飭議迄未復到察核該拔貢臚陳辦法不爲無見惟濱江岸綫及出灘均係官地所有駁岸應向官租定岸線不得各歸自修卽出水碼頭丈尺若干亦須禀由關道核定此上海南巿總工程局卽今自治公所有案可據者也自開商埠爲當今急務况該處爲鐵路起點將來獲利可以操劵上海南巿有張殿撰劉京卿大達輪埠公司與總工程局相輔而行可以仿辦應如何號召紳富别立公司一面由官設立工程總局官紳會同辦理以期興商務而保地權爰卽札飭勸業道會同九江道商明鐵路公司並南潯兩處商務總會另籌股欵先設公司另由官籌設公局所有辦法章程應由該道等調取上海南巿現行章程並大達公司章程酌議詳奪事關實業要政勿以一紙空文 
[桐鄉鄉民閙漕近聞嘉興]  
　　嘉興府桐鄉縣因荒閙漕十五日鄉民脅衆數千人焚燒師船毆傷哨弁擊毁倉屋攻打縣衙各情迭記前報茲聞縣署除大堂未損外内外上房簽押房一律損毁衣服被搶殆盡并砍去電桿十六上午十時竟用洋油燒毁東門迨下午督練公所袁觀察由湖州奉飭督隊來桐鄉民仍思抗拒袁觀察立命嘉湖各軍四面圍捕連放朝上排槍數次鄉民四散逃走當塲擒獲十餘人地方漸見安靜電局亦通晚上嘉府英太守率衛隊乘輪到桐十七日由袁觀察會同英太守等將爲首之河南客民王老板立卽電禀正法情輕者釋去七八人十八日良民完漕已有數十石十九早英太守回署封印二十日桐縣開倉袁觀察聞已回省茲將要電錄左 
　　浙撫覆袁觀察等電桐鄉袁道台英太守余令同鑒獲電悉此案大槪情形業已電請軍機處代奏仍望妥愼辦理隨時詳細電知俟地方一律平靜卽行電奏藉慰宸　院嘯印 
　　袁觀察上浙撫電撫憲鈞鑒電諭敬悉早聞屠甸謡傳已由棋山派船前往現尚安靖桐邑事定各路已聞風解散仍當通 
憲注思永英霖樹森等叩該 
[西報譯要]  
　　行剌伊籐案定期開審字林報載二十四日東京電云槍斃伊籐公爵之剌客及其同謀者三名將在旅順當衆開審定期本月二十八日起被告由日本律師二員爲其辯護外國律師則不准上堂惟可以將辯駁之材料授與被告之日本律師代辯 
　　熊成基將次審訊又載同日東京電云一九零八年安徽兵變在事之革命黨首領熊成基擬在哈爾濱行剌中國海軍大臣洵貝勒確已被拘將在長春審訊 
　　日本擬在關東另擇軍港又轉載某日報東京消息云關東總督更調後關東政府之官員亦將稍有變動惟行政之制則仍照舊旂順口因將開爲商港該處之海軍軍港現已决議裁廢聞日本海軍部已籌畫將海軍各艦另在關東附近之處擇地屯泊 
　　日本擬將舊鎗售與中國又云聞日本决議將日俄戰時獲得之俄國來福鎗二萬枝連同子彈若干售諸中國官塲該項軍火自日俄戰後卽存積青泥窪者 
　　哈爾濱領事反對禁令又云中政府現已禁止五穀由黑龍江省出口惟哈爾濱美德俄諸國領事反對此事甚力 
時評 
[閙漕風潮]  
　　歷來閙漕之案。多由殘暴官吏激成之。迨夫事變旣成。則縣令之請兵也。曰亂民滋事。上憲之赫怒也。曰格殺勿論。夫人民。本不思亂。祇以投告無門。不得已而聚數百愚蠢之衆。思大聲呼籲於賢父母之案前。而聞者不。諒視如大敵。慈雲未露。毒雹先施。則哀茲窮黎。惟有吞聲飲淚忍死待命已。耳然寃殺者已殺幸生者苟生。而軍人尚武。猶借彈壓爲名而凌虐之。胥吏啣恨藉此搜拿首惡而婪索之。是一次之亂事方平而第二次擾亂之種子。又播種萌芽矣。何怪嘉湖一帶閙漕風潮年年不息哉 
[敷衍政策]  
　　敷衍不可以爲政也。而中國之行政官。則往往敷衍爲第一手叚。遇外人有所要求也。先敷衍之迨要求日迫則無所措手而允諾矣。遇人民有所請求也。亦敷衍之。迨請求不已則食言反汗而拒絶焉。此一二年來京中大僚屢行之慣技我輩所歷歷目見者也 
　　記。者曰使此敷衍之。手叚而對内者終於。允諾對外者終於拒絶猶可言焉。乃今其操術適相反。則國事日棘何以爲君等敷衍之地歟 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川督營造財政公所四川]  
　　川督自奉旨將經管財政各局所歸併藩司辦理後以四川藩司衙門地方本不寛廠就現在所辦各事已屬不敷安置爰仿照提學使巡警道勸業道設立各該署公所之例修建財政公所爲各局歸併後統一機關之用現經購買民地一區價銀一萬三千餘兩修建工料約用銀三萬兩統由税契雜欵項下撥用年内暫就已成房屋將該總局移入俟該所全工告成再行次第裁併將司局經管財政人等遷往辦公大約明年三月中全工可竣已由趙次帥奏請立案矣 
[桂省按察司分科治事辦法廣西]  
　　廣西巡撫張鳴岐奏竊據按察使王芝祥詳稱查奏定各直省官制章程内載各省提法司應設屬員卽以按察司所屬經歷知事照磨司獄等官由法部擬定職掌酌量改設按察司未改省分暫仍舊制等語查本省提法司制度尚未改設現行讞牘驛傳事務舊有職掌非一旦所能清而審判檢察諸舉造端宏大頭緒紛繁自本年起以迄宣統七年逐年均有應籌辦應成立之處至改良監獄尤須同時並舉組織方得完全當茲新政相乘百端待理應在司署先行分科治事用資臂助擬就現時主管範圍酌設三科一曰總務科辦理特别機要文電及不隷各科事宜其現行讞牘俟高等審判廳成立照章劃出驛傳事務俟本省勸業道設立照章劃出者亦暫歸兼辦一曰審判科凡籌辦審判檢察及各級審判檢察成立後考核事宜皆屬之其前設審判籌備處卽查照奏案裁撤歸併辦理一日監獄科凡關於監獄之籌辦或改良及考核事宜皆屬之按察司司獄一官俟明年省城模範監獄成立卽行裁撤各科員額因事繁簡設置遴用俟部定分科職掌頒到仍卽查照遵辦以歸一律應需開辦經費銀五百兩常年經費銀一萬八千六百戧餘兩請由藩庫支領作正開銷擬分科暫行簡章經費預算表詳送核辦等情前來臣維本省提學司巡警道均照定章分科治事以爲學務警務統一機關按察司爲刑名總滙之區新舊職掌並騖兼營且須按序程功以視學警兩途同一繁重雖提法使名稱未改而司法行政事務日繁非予分設科員相助爲理無以資提挈而促進行據詳前情逐加查核員司尚無冗閒經費亦皆核實應准照辦 
[軍署諭拿聚衆爲首之旗兵杭州]  
　　八旗衆兵鬨閙軍署一事已略誌昨報茲悉瑞公爵大不謂然特于二十日夜親錄手諭着左司及八旂協領查拿爲首聚衆之兵照律重辦手諭錄下諭左司曁八旗協領知悉此次八旗衆兵所求三事業經本爵將軍副都統曲體旗難破格照准在案各該兵丁具有天良正宜靜候辦理何得擅自來轅妄事要挾乃日昨封印之期竟敢目無法紀擁署滋閙雖係爲困苦使然究屬大干例禁若不從嚴查懲此風一長尚復成何營規着交該司會同八旗協領迅卽查拿爲首聚衆之兵照律重辦以儆刁頑而挽頽風 
[中法設汛及駐兵辦法廣西]  
　　袁督前接廣州口法領照會謂頃接越督咨開法官已極力經營不日卽將白沙對汛復設應請札飭邊防華官將九特對汛預爲佈置以便復設等情當卽札行廣西左江鎭太平思順道遵照辦理現該鎭道已將彼此復設日期及駐札兵隊情形會禀督院略稱遵查九特一漏上年經張護道委崎馬卽愛店汛員兼辦職道到任後查看情形崎馬九特相距太遠勢難兼顧正擬將九特另設專汛適准諒山公使函稱白沙一處路通陸南常有中國匪徒來往已於本月初十日派委兵官一名紅袴兵一隊前往九特對面之那鑠駐札以便互相防堵未審對於那鑠之九特貴國有無戍兵等因准此當以九特原設汛房兩旁山勢高聳易于受敵未便駐兵距九特拾里之那黎地方平曠高廠係中越交通大路向有巡兵一哨駐札後山與吉甫駐兵犄角聲援最爲得勢汛房卽擬移訉于此職道會商職鎭添派邊關第十二隊帮帶蘇國斌前往那黎駐札對汛一切事宜卽委該帮帶兼辦並照復諒山公使在案旋奉憲台電開准越法領事照稱峙馬晞沙高習不久復派法兵駐守請飭知照等語查越峙馬與中峙馬相對布沙高習與我何處對汛飭卽查復等因奉此復奉撫憲電開事同前因當經查明情形詳電禀復並奉核准修建汛房飭知在案該帮帶業于九月十八日到汛視事俟汛房修建完竣再行驗收禀候核奪茲奉前因合將復設日期及駐札兵隊情形禀乞憲台查核示遵 
[東三省近事]  
　　中日兩國委員關於京奉路移站事宜會同磋議兩次業已就緒惟因有數小節未洽故尚未簽印聞該線横斷南滿鐵路辦法係築大堤高架式乃於横斷地點築一大堤高二十尺者架之以鐵橋以便安全駛過惟該堤所亘勢不可不遮斷各路恐於車馬交通不免妨礙故須處處挖貫堤身以免去一切不便其地點則在現在瀋陽車站至城垣間新修馬路迤南現正將此等詳細事宜繪具圖式呈送兩國政府核閲 
 
 

Page 11

 
 
　　哈爾濱商務總會核計西歷上年閤埠貿易總額計有二千八百萬盧布之譜就中農産物之貿易實佔半數聞該埠各磨麵廠所出貨物年有四百五十萬布度價值六百五十萬盧布原料之小麥約六百萬布度價值三百萬盧布至食牛則均由蒙古一帶運來在哈埠各屠獸塲屠戮者每年約計四萬頭專銷售於江省及海參崴等處馬則多以西比利亞産爲良種哈埠洋布賣買俄貨約佔二份之一日貨次之至英美德貨則遠落兩國之後矣食品貿易每年約計二十五萬盧布然自中俄人等發見哈埠一帶地質極合於甜菜之栽培現在哈埠及阿什河興築製糖廠者已有二三處將來工程完竣必可於商務上呈一異彩云 
　　大連日本觀測所月初曾發報告初十日天候將有變異迨是夜將半果起暴風有外洋進港之諾威號因不及繫泊近岸權在寺兒溝洋面投錨夜半碇鍊飄流幾將擱礁幸爲埠頭信號所望見報告海務局急派帽島丸冒風救護約二時間始牽引出險又大連港各海岸自月初結冰後已漸轉陽和兼以碎冰船隨時開打融化殆盡乃昨夜忽起暴風寒威更烈沿海復凝結如初船池内流冰重疊凡出入汽船必須二三小蒸汽輪方能牽曳進行殊見困難 
分類新聞 
政界 
[鄂臬禁收紅詞陋規武昌]  
　　湖北各州縣於封印後民間遇有重要案件赴官呈訴者須用紅紙繕寫狀式名曰紅詞書役索取此項詞費較尋常多至十數倍茲爲署臬馬積生廉訪所悉特于日前通飭各州縣封印後仍須照常治事遇有人命重案應立卽往勘所有紅詞陋規嚴禁收受以肅官方而紓民力 
[贛撫被叅後之近狀江西]  
　　贛撫馮汝騤到任以來疊被江春霖奏參廷寄皖撫朱家寳江督張人駿先後查復現奉上諭交部議處電諭傳來適是日陸軍協統吳介璋請閲操法而馮中丞督同司道到塲校閲並與某司言此次查復原摺甚詳毋庸鄙人再行辨白並聞贛撫接到電諭卽發密電一通託北京某部員代爲運動希冀無事 
 [P飭籌清鄉經費劃一辦法廣東> 
　　粤省大吏以目下清理財政之際查各屬清鄉經費一項各有定額無論由省支給或由地方籌辦自應總核全數詳定劃一辦法統歸地方官於預備案内核定宣佈照辦庶不致官紳推諉或有苛擾掣肘情事日後辦理致無實效等情飭行司處妥籌辦法核覆 
[縣令培育法律人材安徽]  
　　宣城縣令以舉辦地方自治籌設審判廳自非研究法律不足以養成裁判人材頃該縣會紳集議卽將該縣公立第二所小學改設法政講習所延聘敎員敎授一切科學俾資造就刻已上禀省憲核示立案矣 
交涉 
[採木公司課税問題解决奉天]  
　　安埠鴨江採木公司之營業應納木植税則屢經磋商迄未解决昨由錢觀察木部領事橋口理事長再三磋議漸歸一致雙方認可一俟橋口回安卽將内容發表 
[調處日商索欵交涉江西]  
　　江西開明電燈公司創辦以來股欵不多而工程浩大機器價銀均係賒自日商計共二十四萬除付六萬現欵外餘均訂約分期交付現因開辦以來點户稀少虧本鉅大礙難如期付給以致日商坐索禀官交涉勢甚激烈現經陶廉訪設法婉商日人改　交付以便籌備日人始行肯肯云 
軍界 
[試騐炮兵訓練成績湖南]  
　　岳州府長江中營趙游擊前奉本營魯鎭台飭聘炮兵敎習一員到營自本年十月起每日由敎督率砲目及各礮兵在提署演武廳認眞訓練現據該敎員聲稱各砲兵均屬可造甫及一月便有成績可觀爰特商請趙游戎札飭各哨弁將快砲舢板照春操準備嚴肅以俟試驗茲悉已於本月初三日午前八句鐘由趙游戎偕同敎員各弁在扁山河下校閲兩小時運用果爲靈捷深堪嘉許當卽狀勵各礮兵以期再有進步 
[招募馬隊巡緝冬防安徽]  
　　廬州府治爲南北通衢孔道水陸錯雜港汊紛歧時有盜賊出没現值冬防吃緊之際雖該境駐有防勇巡緝然轄境較廣鞭長莫及在在堪虞頃聞該郡守擬招募馬隊二十騎飭令分赴各鄉鎭嚴密巡緝以佐步隊之不足其所需餉項該郡守已電禀撫憲懇予札飭營務處撥欵協助朱中丞據情後卽轉行營務處核議詳奪以憑飭遵 
學務 
[分區籌設女子小學鎭江]  
　　鎭郡女學雖各處林立惟女子初等小學係基本敎育校所無多不免缺點茲師範畢業吳女士𤍽心提倡願盡義務禀請提學批准於城外四區共設立女子小學數所其經費擬出自布機捐項俟勘定相當地址組織完全卽於來年開辦 
[在明女校畢業松江]  
　　青浦在明女校於本月二十二日行第一次畢業式先於二十二十一兩日開成績展覽會（二十日女賓叅觀二十一日男賓參觀）各項成績均極優美手工尤爲特色優等畢業生三名姓名列下孫仇才方景平蔣其英 
實業 
[飭查華商能否赴義賽會杭州]  
　　浙江勸業　董觀察接准農工商部憲札開案准外務部咨開前據義國駐京公使來部面稱該國擬於 
 
 

Page 12

 
 
一千九百十年在米郎地方舉行萬國美術及建築賽會深盻中國紳商届時與會敝國極表歡迎並云查明年三四月間係比國賽會之期一俟該處閉會後卽將賽品運赴敝國陳賽咨請酌核以憑轉咨等語嗣又據該公使函稱義國米郎賽會卽係指一千九百十一年在羅馬京城及德黎衲兩處而言請札飭各省商會迅速查明有無美術工藝賽會品物能否届時赴義與賽等因到部本部據此合亟札飭札到該道立卽轉行通省商務總會迅速查明禀復 
[催查銀行紙幣總數杭州]  
　　浙省官商所設銀行莊號赴部註册者例得發行銀錢紙幣並由度支部咨行浙撫頒發釐訂限制官商銀錢行號出票紙數表式各仵到院除由增中丞電復外專札勸業道迅速照會各屬商務總分會轉發各行號統限十一月内一律塡送以憑咨復去後迄今逾限多日仍未詳晰塡齊昨由撫憲嚴札勸業道以硤石大通銀行尚未照辦亟應查催等情董觀察當委勸業公所收發科員朱其選大令同知職銜高開第二君尅日馳赴該行查對明晰塡表帶省以憑彚案詳院咨復大部 
[鎭郡銅元漲價之原因鎭江]  
　　鎭郡銅元充斥每大洋一元竟易銅元至一千三百七八十文之多乃近數日銅元價忽增漲每洋祇易一千二百七八十文推究原因實由徐州宿遷縣銅元稀少各錢莊所出銅元鈔票甚多日前該埠隆源長錢莊忽然倒閉居民驚慌紛紛持票往兌各錢莊無以應付遂至罷巿現該埠恒大立大等錢莊來鎭購去銅元七八十萬鎭埠銅元幾爲之一空以致價忽漲云 
雜記 
[傷哉勛臣之後裔江甯]  
　　江督批命婦黄張氏禀云查閲抄黏及調核檔案黄伯華卽黄福恒種種兇横迭次訛索至二萬餘金之多復時挾全眷來寗盤踞房屋希圖絶嗣奪産迭經劉端各前部堂嚴批拿辦並咨明安徽湖南撫部院各在案茲據稱黄伯華本年正月元旦又統率全眷希圖拚閙經縣差保護仍盤踞另宅直至十月十五日始離金陵現經同鄉官鄭道業斆等以伯華此時雖去難保異日不來勸該氏縮食節衣以消巨禍該氏亦以但求免禍存此孤兒擬每年按月滙湘省龍洋八十元閏月加洋八十元終伯華之世爲止又伯華之子完婚俟合卺之日助洋六百元懇予立案並請移知湖南撫部院轉飭長沙府縣傳諭黄伯華家屬並查明黄伯華何日抵湘由縣報明轉咨來寗方予起支嗣後不得再行來寗滋閙等語查黄武靖公百戰餘生今旣僅遺一孫豈再容此等兇徒拚閙擾害核閲來禀情詞旣悱惻可矜尤慷慨可敬應卽准予立案並候如禀咨請湘撫轉飭長沙府長沙善化兩縣查照辦理倘黄伯華嗣後再敢率眷來寗或强住本宅及附近另宅卽全欵停給照案拿辦以全忠裔而儆兇徒除咨湖南撫部院外仰寗藩司轉飭江寗府曁上江兩縣一體遵照 
[哀哉星使之後裔江甯]  
　　江督批崔有泰等禀云此案前據皖南道詳以案經該族衆崔紳國霖等持平調處各願息訟取具遵依求准銷案至報効公欵前呈十萬二千兩外無力全交可否豁免等情當經前部堂端批飭聽候撫部院核示遵行在案茲據禀該職　原案報効銀十萬兩厥後典夥汪端等將職父所遺錢莊存摺十萬二千餘兩繳縣由縣給發印收該職等復具禀撫部院將繳縣摺欵儘數報効以清界限等語仰安藩司核明飭遵具報世任延累 
[貪吏其殆猛於虎乎廣西]  
　　上月二十三日北流龍塘村賴某剌獲一巨虎重約二百餘斤賴卽挑往街巿以街售索價五十元有生泰店還價四十元賴不願售遂宰而零賣爲邑令所聞卽簽差傳賴入署責其未禀官擅行宰虎之罪勒令盡將皮骨繳騐繳騐後遂據爲已有賴哀訴云已被虎食去耕牛二頭無所取償該令乃給銀洋十三元賴不敢與較忍氣吞聲而已 
[飢民就食之慘狀鎭江]  
　　近來江北飢民之來鎭逃荒者不少或則寄居菴廟或則在曠野結棚而居現在冬賑局開廠放粥以濟羣黎詎日來各飢民及本地貧民之來廠就食者約萬餘人地狹人多殊形擁擠二十二日有某姓幼子三人及某姓老婦二名均行擠倒被衆踏傷勢將埀斃其可慘可憐之狀眞令人不忍屬目幸近數日水陸巡總周少堂大使督率兵士到廠彈壓始得免肇事端 
清談 
[異哉此狗]  
　　上月某日爲驗看月官之期。欽派大臣旣就座。各驗看人員依次肅立。忽一犬突來。蹲于驗看大臣之上。殿庭森嚴之中。而突呈此怪異之現象。吾不知各大臣及各驗看人員。當日對此。將謂之何　　意者狥亦知今日殿廷間。蠅營狗苟之風日甚。驗看各大臣。若與已爲同類也者。故遂亦。蹲踞其上。以襄同驗看歟　　抑或不然。本日各驗看人員。若道若府。若州縣。若佐貳佐雜。類不免雞鳴狗盜之徒。雜出其間。非若此不足以驗各員之技倆歟　　或者曰。唯唯否否不然。故事。十二月例在封印期内。吏部向不分發。無驗看大典。此次適當本年末届。明歲爲戍。司辰　狗。則此一蹲也。殆以示其當王者貴。而本届之驗看。適當酉戍絶續之交焉耳 
　　雖然。是説也。余竊疑之。 
雜著 
　　空中飛行器攻擊砲 
　　然又有一問題。即彈丸是。假使其彈丸爲榴霰彈無論如何命中飛行器而至穿孔。然欲使其穿孔抵抗飛行器内部瓦斯之壓力。急激放散瓦斯。勢必不能。其時以飛行器之速力。向安全的方面逃出。亦自易易所以該會社鑑於種種之實驗决定。最有力者惟榴彈可用。於是用榴彈破裂飛行器内部之瓦斯袋。使瓦斯一時燃燒。自可達破壞之目的矣近時克虜伯會社所製出者。爲完全此要求又案出同時彈丸離砲口　吐烟時飛行之一霎那間。砲手可認其彈著點。行適宜如减之度。若在夜間。則此烟如火之燃著。更易明認。而榴彈者一度命中飛行器。即可使飛行器頃刻爆裂。業已屢經試驗確著成效矣。用於野戰者。其砲之重量。爲百五十磅。口徑大五珊知米突。最大高度爲七十度彈丸之重九磅。而其彈著距離。以二萬八千五百五十英尺爲限度。若高則至萬八千八百英尺爲最大 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[直隸憲政研究會致商法討論會論速開國會書（續）]  
　　四國會不開。不能救濟條約之失敗也。夫人民之當參與條約者。以條約旣經公布。而人民必須遵守。與國内法律有同一之効力。其利害影響於人者甚巨。况近世以來。列强以條約競爭。其所注重之點惟在商務。是條約之與商業界。尤有密切之關係也。我中國處列强脅迫之下。失利喪權。更僕難數。在我商界。首當其衝。其害尤烈。故國家定一次條約。商家必剝去一種權利。中國之權利幾。何能任政府之一再割棄。而不盡耶。華商日病。外商勢力彌滿内地。皆是故也。然歷次條約之失敗。外部之失職。固罪無可恕。而無國會之政府。與外人締結條約絶對不能佔勝利。亦未始非世界之公例。蓋彼以有方針有宗旨之政策而來。我以無方針無宗旨之政策而應勝。敗得失。判然立决。試一瀏覽我國近數年之外交歷史。能不爲之痛心哉。夫吾民竭畢生之心力。灑血汗。涸腦筋。經營一事而不足。政府不動聲色。不費辱舌。片言斷送而有餘使非早開國會。人民皆有參與條約之權。則大地神州尚有我華商生存地耶。此就條約上之關於商業者言之。不可不速開國會者也。　　以上四端言之雖未能盡。而早開國會一事。與吾商界團體。有切身之利害。則固不待智者而後知也。吾人果甘心如猶太商人爲無國之民斯已耳。若猶眷念神州。繫心家國。則當雲合景從。聨袂而起對於我政府爲强毅之要求。非得勿休。非獲勿止。紓商困以植國基。保主權而維憲政。在此舉矣。敝同人區區愚誠。想當共諒。直隸憲政研究會同人公啟 
[外務部照會英美德奥公使爲東清鐵路界内公議會事逐節駁辨俄使傳單文]  
　　爲照會事案查俄國在東省鐵路界内設立公議會與本部議定大綱條欵意在保守中國主權並維持各國商民應得之利益極承各國關注實紉公誼迺本年九月間俄國廓大臣將本國宣布之傳單抄送前來查閲傳單所載不特於東清鐵路原訂合同之主義多所誤會卽於公議會大綱之宗旨亦不符合且與日俄兩國在美京所立條約之意違背中國政府不能不逐節申辨除由本部另備通告照會各國駐京大臣並照復俄國廓大臣外相應抄錄原文照會貴大臣查照轉送貴國政府可也 
[外務部通告]  
　　本部接准俄國廓大臣照會内稱前有敝國政府議駁中俄兩國所定鐵路界内公議會大綱似有侵碍各國人民所享治外法權各情茲本國外部向各該國特行宣佈傳單開列本國政府於各國人民旅居東省鐵路界内所享利益並由國際公法上享有各權利之意並將傳單抄送前來本部查閲傳單所載實有爲中國政府所不能允認者茲爲詳細解釋辯論如下查俄國通告内稱中國開放商埠與東清鐵路地叚性質不同東清鐵路地叚爲合同第六條所牽制該公司於所佔地叚内有完全行政之權嗣後申以公議會大綱其從前條約所讓之權力更爲結實擴張經此兩次訂約之後中國政府已將鐵路地叚内自主經理之權讓予中俄公司該公司之在該地一切舉動有如私約租主所有施行之行政權出自有名又稱日俄兩國全權大臣議約内有宣布之言曰滿洲東清鐵路因建築而讓予之地叚不可與開放通商口岸互相比擬亦不得一律看待惟於所佔地叚界限内日本人民及他强國人民得與俄國人民享受同等權利由此推究可見俄政府所負之義務不過許外人享有公權及干預行政機關各等語本部詳核該通告所載其意祇在於東清鐵路界内俄國得有施行之行政權并以兩次條約曁日俄全權大臣宣布之言爲據不知其中附會誤解之處實不可枚舉中國政府對於以上條件實有顚撲不破之理解請一一申明之東清鐵路合同首叚卽載明中國政府現與華俄道勝銀行合夥開設生意曰合夥開設生意明係商務之性質而與行政上之權限絲毫不得侵越開端已發明清楚毫無疑義迺俄國政府引此項合同第六條爲據謂有由該公司一手經理字樣爲完全行政之權不知其一手經理之下實載明准其建造各種房屋工程並設立電線自行經理專爲鐵路之用云云是該公司有權經理之處卽該合同所指鐵路工程實在必需之地叚而該公司經理之權限亦不得越出鐵路應辦之事其完全經理之權不過止此絶無可推移到行政之地位不意俄國政府竟牽涉及之謂該合同第六條有完全行政之權雖經本部駁辯經年仍執前説豈非大誤者中國政府所不能允認者一也（未完） 
本埠新聞 
[公廨中西官之齟齬]  
　　奚國榮與鄭召臣等華洋各商欠銀糾葛由廨將奚押收在案茲由奚所延之禮明律師函致美領謂奚係美商用人案已分别理明請爲照會公共公廨將奚開釋昨晨美領堂期美副領事海君先在領事間將律師函達情形轉商讞員寳大令要求將奚帶堂開釋大令謂奚在縣署尚有另案未結且奉道憲札飭解轅訊究未便擅專而美領堅請開釋以致相持不下大令旋乘馬車入城面禀滬道請示海君亦卽回署禀請總領主裁所有各捕房解訊各案候至 
 
 

Page 19

 
 
午後未見兩官回廨旋奉襄讞王大令諭飭各捕房捕頭著將解訊人犯分别帶回於今日併訊至奚是否開釋俟再續錄 
[上控鼎生錢莊虧欠案之批詞]  
　　厚泰等各莊控鼎生錢莊虧欠拆票銀三十餘萬兩一案茲又赴省上控奉批如下 
　　撫憲陸中丞批鼎生莊所欠拆票各股東旣已按欵攤還胡振綱吳致和兩人豈容推諉圖賴希上海道飭縣刻日提集訊追具報呈禀抄粘並發仍繳 
　　藩憲樊方伯批此項拆票旣經商會公同議决應由鼎生莊照墊付還豈容胡振綱等延宕圖賴仰上海縣卽將胡振綱先行收押一面移提吳致和到案一體嚴追勿延切切禀及粘件併發仍繳 
　　臬憲左廉訪批鼎生莊拖欠拆票銀三十萬兩該莊股東胡振綱應派墊還三萬兩掯不認理現禀縣訊明交差看管又禀奉巡道批飭收押嚴追案懸五月分文無繳甚至他人名下應行認墊之股亦被胡振綱把持暗唆藉延推諉此等狡詐之徒有妨錢業該縣田令素號能吏不知嚴追勒繳任令事外逍遥何以維商務而安錢業候札飭上海縣迅將交差看管之鼎生莊股東胡振綱收押嚴追具報一面專差關提住居嘉定縣南翔鎭之股東吳致和到案一體押追毋稍徇延粘附 
[禀控巡檢勒索陋規]  
　　鄉人俞復村遞禀道署略謂新任法華司賀司官將曾　犯案之司差陳祥拔充頭目狼狽爲奸圖内鄉民如有婚娶喪葬等事勒令先赴司署具報硬索報費洋八元十元或數十元不等本月初身因遷葬坟墓未往聲報司官遂飭差頭陳祥往拘地保是時適該地保在縣完糧卽將伊父沈顯春拘署收押勒索陋規洋六十元該保已於十八日先送十元至今仍未將沈顯春釋放求請澈究 
[委員突遇暴客]  
　　浙江海運滬局委員王二尹章甫於前晚七點鐘時至西門外源壽里探望其兄培孫詎行至弄内突遇短衣窄袖之兇徒六七人手持利刃嚇禁聲張將狐皮馬褂羊皮袍棉襖等一併剝去又搜去鈔票洋二十七元事後二尹卽函致總工程局並報明西區派探查緝未知能弋獲否 
[連斃兩人之疑案]  
　　美租界崑山路三十六號門牌某日人家之雇工甲乙二人前晚同睡房内昨晨未起該日人往視見二人一斃床上一斃房門外當卽投報捕房將屍車送騐屍所飭傳地保報縣請驗詎該處爲上邑二十五保頭三兩圖交界之處以故國圖地保互相推諉不知如何辦理也 
[禁售斷腸草小説]  
　　滬道蔡觀察札行公廨略云准廣東巡警道移開上海競業學會女會員李運貞卽蘇英前因同鄉學生饒可權函責其未婚妻吳其德不貞致女服毒身死當由女兄吳小枚向詰原因牽涉李女會員並經前民呼報編行斷腸草小説有關李之名節曾延美律師具控公共公廨未奉訊斷兩造旋赴廣東巡警審判所呈請轉禀粤督裁奪奉批此案經競業會廣發傳單於前饒可權甘具悔狀於後滬上報界咸伸公論廣東警道亦襮貞脩該女士志節不明表裡純白寃誣旣雪意氣當平願此後愼言其餘不爲已甚仰巡警道備移滬道諭飭上海各書肆禁售斷腸草小説以免無稽讕言傳染社會等因奉移到道除諭飭城廂内外各書肆一律禁售外仰卽傳諭書業公會飭知租界各書肆一體禁售 
[換給土藥執照]  
　　總辦江蘇土藥統税駐滬查騐緝私事宜湖北候補道劉觀察出示曉諭云照得本局現奉欽命督辦土藥統税總局憲柯札飭經度支部核准凡有藍照已換紅照土藥重復行銷内地者悉照此次所擬新章一律復換給藍執照始准行銷内地並加戳註明紅照改換槪無撥欵字樣除分行外合行札飭札到該局卽便遵照於宣統二年正月初一日起遇有紅照土藥改行内地收換藍照另册造報税欵歸部局毋得稍有錯悞等因奉此誠恐各土商未能週知合行出示曉諭爲此示仰販運土藥行商人等一體知悉來歲正月初一日起凡紅照土藥販運内地行銷者卽便赴局將紅照繳呈另換藍照始准出口頂爲示知其各遵章照辦毋得自遺貽悞切切特示 
[男女拐匪宜懲]  
　　滬道蔡觀察接厦門道台移文稱有新康輪船進口查獲拐匪林阿三林阿德凌子祥王阿效及匪婦石陸氏等並由上海拐來之男孩陸根吉倪雲龍楊阿寳又女孩一口仍交該輪買辦載囘上海請爲查辦等因旋經蔡觀察查悉該輪已於前日抵滬由法廨派探拘至捕房昨特派探程聘山到廨將各匪及男女小孩提至道轅發交縣署收押候示 
城内 
[監視開彩]  
　　滬道蔡觀察昨委本縣田大令監視江南彩票開彩 
[起解盜匪]  
　　盗匪包阿巧衛金源曾在常熟搶刦今被捕頭徐文拘　解縣於暗日備文解送該縣歸案訊辦 
[乘間行竊]  
　　王永生前日至三牌樓瑞盛祥皮貨店僞稱購買皮統乘間偷得灰鼠統子一個適被店夥梁瑞生瞥見當塲在王身上搜出　至一路巡局訊明屬實　責二百板押候查明有無别案再行察釋 
[捕竊皮夾]  
　　江阿寳在邑廟花園内摸竊游人皮夾一只内有銀洋八元當場被獲送至一路巡局判責三百板發押改過局三月 
[官事]  
　　雲南採辦軍裝委員補用知縣申家樹昨日到道禀見綢捐北卡委員候補知縣吳德培禀知由海門公幹回滬共公公廨會審官寳頤昨奉道憲傳見四川候補道紹曾到道拜會 
南巿 
[定期放假]  
　　小南門内巡警學堂開辦有年成效卓著茲定於本月二十七日停課聞明年正月初六日即須開學 
[魚肉卿民]  
　　鄉人唐金祥前日購一猪頭負至集水街地方突被崇明流氓徐二郎卽山郎强攫而逸迨經巡士追獲贓已交由同黨接去該巡士當即將徐拘解工程局訊明屬實判戒責二百下押一月一面將搜出之小洋兩角并剝下衣服賠償失主 
[匪徒攫物]  
　　匪徒陳阿三在大達碼頭强刦某鄉民所携之菜蔬由探追獲解至工程局訊實判戒責二百下押兩禮拜 
[學徒肇禍]  
　　大王廟附近嚴乾生藥材店學徒李富偶昨與比隣荳腐店學徒姚龍生戲要起釁致姚跌破頭顱血流如注當由旁人周安安代抱不平報告巡士拘至工程局將李申斥交店主保出爲姚醫治 
閘北 
[從寛開釋]  
　　姚增甫控地棍薛少亭王毛囡張阿林等覇阻築墓　詐洋四下元曾經 
 
 

Page 20

 
 
　　四路一區黄正巡官訊實追還銀洋收押候辦在案前日覆訊薛等一再苦求判令各具改過結飭交妥保從寛開釋 
[領回逃婢]  
　　日前有逃婢二口行至閘北由王阿四送入四路一區發交棲流所留養在案昨有楊玉輝投案認領巡官准其交保具結領去 
[自行理算]  
　　屠夫周阿春控詹童氏積欠宰猪工洋五十元昨經四路一區黄巡官傳案集訊因供詞各執判兩造自行出外理算 
[追繳欠欵]  
　　侯鳴岐控胡誦先欠洋二百元昨經四路一區黄正巡官訊明判胡先還洋三十元餘著分别拔還 
英租界 
[權限未明]  
　　美商泰利洋行控華榮昌担保江林記造屋不照合同完工一案前日午後由廨會訊原被到堂訴明情由李襄讞商之美副領事以江林記係與求特洋人訂立合同泰利祇能作証今自爲原告殊屬不合諭令將案註銷如不服斷准兩禮拜内上控 
[不容代表]  
　　德商利康洋行控嘉恆銀爐號主子德川不理呂宋烟價洋九百餘元前日午後由廨會訊被告令其子于午橋到案代質判于退去限于德川于禮拜五自行到堂質訊 
[膏店起火]  
　　前晚三句餘鐘廣東路振豐街第四百九十一號門牌德昌壽烟膏店起火延及比隣兩家共燬樓屋三間事後老閘捕房偵悉該店保有火險即飭探目張寳榮包探錢壽生往查起火詳情禀候核奪 
[婦人被疑]  
　　王金梅失竊綢縐等物疑係婦人周楊氏所爲報請捕房飭探將兵拘送公廨看管候訊 
美租界 
[收殮路斃]  
　　前日下午有一形似小工乏無名男子年約三十餘歲倒斃於下海浦崑明路由捕將屍車入驗屍所飭保報告上海縣田大令於昨日蒞所驗明委係病斃因查無屍屬飭保報堂收殮 
[小孩迷路]  
　　前晚有甲乙二孩年均四五歲在北河南路迷途啼哭由捕查見一併帶入捕房留候家屬認領 
[醉漢胡閙]  
　　某洋人昨乘七千九百八十九號東洋車約三句餘鐘不名一錢反將車夫扭送捕房控稱在車遺失衣物請爲究追捕頭察得該西人因酒醉神經錯亂押候酒醒再行核奪 
法租界 
[期票紏纒]  
　　達商律師投廨訴稱吳錫齋係本律師處掮客於兩月前積欠經費銀兩向之索取交付十二月十六日期裕康莊票銀四百兩當時飭人照對無訛詎到期取銀諉稱此票已於十四日掛失顯係圖賴應請追究詰之吳供票係徐傳林所付訊之徐供此票係徐鯉庭之股東張鴻秀所付今被徐鯉庭掛失惟旣經對過應請追銀裕康莊執事朱爲全供票銀已如數送至錢業公所收存求察判一併退去候禮拜五再斷 
[無端被疑]  
　　浦東婦人陳楊氏僑居八仙橋地方前日持蔴一梱至各店求售被梅隆洋棧用人偵知以棧内時常失蔴報捕解廨氏供此蔴係從甯波帶來並非竊取聶司馬以所控無憑一併斥釋 
[自投羅網]  
　　著名水販楊爲卿與姘婦楊陳氏串拐周修茂顧毛氏等家小孩經公堂將氏收押在案昨楊投案供稱小的在厦門營業並不在滬實遭誣指聶司馬謂爾係著名拐賣人口之犯飭令收押候究 
[復訊拐案]  
　　韓國慶前控高仁甫誘拐姪媳顧氏改嫁於張姓一案昨經公堂復訊韓供姪兒不知下落姪媳仍在張處訊之高供實被誣控聶司馬以此案張姓不到不能明白判高還押候補提張姓再訊 
新聞畫 
　　松郡察院弄馬千總家日昨突來差弁裝束者一人稱總爺因事奉軍門傳見亟需緞褂大帽各一馬妻擬遣傭婦送去因小兒吵閙。即托其人帶往刹那間馬即歸家知係受騙然已追赶不及矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏議覆黔撫奏籌議實行禁烟定期停收土藥釐税辦法摺]  
　　奏爲遵旨議奏恭摺仰祈聖鑒事貴州巡撫龐鴻書奏籌議實行禁烟定期停收土藥釐税辦　一摺宣統元年十月二十二日奉硃批該部議奏欽此欽遵由内閣抄出到部原奏内稱貴州素號貧瘠民間以種烟獲利較易相率仿效又以自種自吸取之甚便流毒遂日甚一日將欲實行禁止必先從禁種下手迭經通飭各屬改種雜糧惟利之所在終難盡絶根株並以釐税照常征收民間誤會公家藉此籌欵遂相率觀望前准度支部咨催征收吸户牌照捐欵而貴州鄉農均係自種自吸無須赴城巿購買牌照幾同虚設是以此項章程屢經籌畫難以實行爲今之計惟有仿照雲南辦法截至本年年底止將土藥釐税停收所有存土限期出境過期查獲焚燬如此則民知官之意確在於禁禁種之效當可拭目而待種者旣絶吸者亦隨之而盡等語臣等伏查貴州征收十藥税項向係每土千兩抽收税釐銀十六兩改辦統税後照章每百斤征税費共一百十五兩嗣因本銷税不敷額撥經臣部於上年四月議令仿照川滇兩省變通辦法除本銷仍照現章辦理外凡本産外銷之土由該省按照舊則征收原有税釐再於出境第一局卡完納統税又上年九月臣部具奏征收吸户牌照捐聲明貴州著名産土民人自種自吸散漫難稽應由該撫另行嚴定稽查章程等因行知遵照各在案茲據貴州撫臣龐鴻書以實行禁種民間觀望奏請仿照雲南辦法將土藥釐税停收並稱吸户牌照捐章程屢經籌畫難以實行等因查土藥征税辦法本係寓禁於征如果稽征各員能隨時隨地設法勸諭當不難依限禁絶若全省種烟地畝尚未全行勒禁遽將釐税停收是適爲種烟者輕其成本不特小民貪利偷種之情弊難防且恐烟價日低吸户之查禁匪易况雲南上年定期停收土藥釐税係因禁種禁吸均已凈盡始行奏明辦理今該省於禁種禁吸兩層均驟難收效與雲南情形不同似不得援以爲請至牌照捐係稽查吸户扼要辦法該省民人烟癖素深辦理尤關緊要豈可以籌辦爲難一再延緩臣等公同商酌該撫所請於禁種之先停收土藥釐税並吸户牌照捐難以實行各節揆諸目前情勢均有窒碍應請飭下該撫督飭所屬仍將土藥釐税照常征收並將吸户牌照捐妥訂稽查章程實力奉行俾收征禁並施之效所有臣等遵議緣由理合恭摺具陳伏乞皇上聖鑒謹奏宣統元年十一月二十八日奉旨依議欽此 
[學部奏譯學館乙級學生畢業請奬摺（續）]  
　　曾念聖年二十四歲福建人畢業平均分數七十五分零七毫因外國文主課不及六十分降中等王治燾年十八歲湖北人畢業平均分數七十五分零一毫因國文主課不及六十分降中等周果年二十八歲湖南人畢業平均分數七十四分六釐七毫因外國文主課不及六十分降中等劉孚璋年十九歲江蘇人畢業平均分數七十四分三釐三毫因國文主課不及六十分降中等陳惪愷年二十五歲湖北人畢業平均分數七十二分八釐三毫因外國文主課不及六十分降中等謝開楘年二十歲湖南人畢業平均分數七十二分七釐五毫因外國文主課不及六十分降中等宋庚蔭年二十五歲河南廩貢生法部學習主事畢業平均分數七十二分五釐四毫因外國文主課不及六十分降中等朱維清年二十三歲江蘇附生畢業平均分數七十二分二釐四毫因外國文主課不及六十分降中等陳履祥年二十四歲貴州人畢業平均分數七十二分零三毫因國文外國文兩門主課均不及六十分降中等黄濬年十八歲福建人畢業平均分數七十一分六釐五毫因外國文主課不及六十分降中等宗室海寛年二十四歲正藍旗滿洲人畢業平均分數七十一分三釐九毫因外國文主課不及六十分降中等曹振中年二十六歲江蘇附生畢業平均分數七十分九釐三毫因外國文主課不及六十分降中等沈寳璿年二十五歲浙江廩貢生畢業平均分數七十分七釐七毫因國文外國文兩門主課均不及六十分降中等沈覲宣年二十五歲福建附生畢業平均分數七十分七釐六毫因外國文主課不及六十分降中等羅癸身年二十七歲廣東人畢業平均分數七十分五釐五毫因外國文主課不及六十分降中等張泰年二十四歲浙江附生畢業平均分數七十分一釐因國文外國文兩門主課均不及六十分降中等蘇縉年二十一歲直人畢業平均分數七十分零一毫因外國文主課不及六十分降中等裘毓麟年二十一歲浙江附生畢業平均分數六十九分三釐八毫黄麟圖年二十歲廣東人畢業平均分數六十九分零一毫張銘勛年三十歲奉天廩生畢業平均分數六十八分七釐四毫曹啟文年二十三歲江蘇人畢業平均分數六十八分六釐四毫周詩藴年二十五歲江蘇人畢業平均分數六十八分四釐八等李寳賢年三十三歲山東附生畢業平均分數六十七分九釐四毫張卓修年三十二歲廣東人畢業平均分數六十七分六釐八毫徐焌年二十七歲浙江人畢業平均分數六十七分六釐二毫曹允臧年二十六歲福建人畢業平均分數六十六分九釐五毫秦夏聲年二十四歲江蘇人分部主事畢業平均分數六十五分四釐三毫周湘年二十五歲廣東人畢業平均分數六十五分二釐三毫張諶年二十三歲河南人畢業平均分數六十五分一釐八毫鄭祖康年二十六歲安徽人度支部候補主事畢業平均分數六十三分釐二毫李庭蘭年二十七歲河南附生畢業平均分數六十二分九釐三毫汪樂寳年二十七歲江蘇人畢業平均分數六十二分四釐二毫舒龍標年三十二歲安徽附生畢業平均分數六十二分四釐張紹軒年二十五歲四川人畢業平均分數六十一分七釐五毫王樹屏年三十二歲直附生畢業平均數分六十一分三釐四毫謝震年二十三歲四川人畢業平均分數六十一分一釐二毫張大賓年二十五歲四川人畢業平均分數六十分二釐九毫以上畢業生四十八名其宋庚蔭一名原係法部學習主事擬請給舉人出身仍留原衙門俟學習期滿以原官儘先補用鄭祖康一名原係度支部候補主事擬請給舉人出身以原官歸原衙門儘先補用秦夏聲一名原係分部主事擬請給舉人出身仍以主事分部俟學習期滿以原官儘先補用其楊承翶童德禧陳士　陳培 
 
 

Page 27

 
 
襄何清華張承樞楊毓瑊楊承謀劉毓瑚裴維鈞張輝曾曾念聖王治燾周果劉孚璋陳惪愷謝開楘朱維清陳履祥黄濬宗室海寛曹振中沈寳璿沈覲宣羅癸身張泰蘇縉裘毓麟黄麟圖曹啟文周詩藴李寳賢張卓修徐焌曹允臧周湘張諶李庭蘭汪樂寳舒龍標張紹軒王樹屏謝震張大賓四十四名據　願歸内用擬請均給舉人出身以七品小京官分部補用其張銘勛一名據呈願歸外用擬請給舉人出身以通判分省補用 
來稿 
[湖南留日學生黄君投函論政黨事]  
　　自國會代表抵京以來京中中流社會歡躍奮興咸思有以自効其拳拳之忠於間關跋涉越海遠集之諸公初九之會名論卓出聞者流涕裂眥誠中國一線之生機前途之寳航請願書之得達與否不必論國民之要求果能得朝廷之允否不必論國脉民命所系要在代表諸公及有志國事者之能利用此絶好機會組織政團以爲後援以爲繼起地步與否若其不能則中國立憲之程度實有不足卽政府慨然相諾吾猶懼其無濟也 
　　今任執一稍明憲政意義者詢之凡立憲國家有不以政黨爲生命者乎無論何國國民皆不外於散沙之喻而爲之團者則政黨也無論何國國民皆非生有合羣之紀律公德之本能而爲之練習者則政黨也無論何國大政治家斷不能於倉猝聚會之中發舒獨特可行之政論按之於本國情事而無悖準之於文明公例而無謬卽其有之亦斷不能於倉猝聚會羣衆喧集之時得多數之贊成立成爲法制律而爲之調查研究以得集思廣益之效者亦政黨也無論何種偉人以其一身之偉望碩德遂爲羣衆推服不須平日之政談以傾服之不須合羣運勳以當名譽之選遂能不期而集同志於議院以爲院中魁率或被推爲内閣總理而爲此政談及運動之機關者亦政黨也無論何等國家舉全國之人民咸有普通或專門之知識而全國上下無政治之思想無政治之道德足以有爲者上古中古不之知至於近世界稱爲國家者斷斷其無有而醖釀此知識道德者則亦政黨也今欲累述其義則數十百紙不能盡而要之此事之重要黨已爲諸代表所深悉者矣前此中國倡議革命之人非海外逋客卽中外黄口之學生或向爲中國輿論所不解推崇之報館諸人所發起故雖議論蠭起風潮涌發足聳外部之觀聽而於中國内部社會殆無甚大之反響今代表諸君中多地方著名縉紳積有聲望於本土力自内發則外感難侵登高而呼則百響競應且也身在京師則同鄉京官之開通者謦欬可接歸而鼓吹則地方之碩德名彦皆可爲羣諸君誠以此時發起政黨以爲後援以爲繼起地步而政府允否云云自不必問何則以民氣民力所蓄積者齊發以向政府但能和平競進政府無不順服之理此萬國歷史所訓示者也 
　　諸君如有志於此誠宜召集同志似宜先舉創辦人數員專與各界合力籌商一切實可行之辦法持以永久不變之𤍽心大綱細目皆須詳細審愼都非倉猝能就然鄙人謹略舉大意如左 
　　一此會宗旨自以促進立憲爲主要目的此次或不見許以後仍可年年繼至早一年則多一年之幸福增進一年之權利愛國者如愛其父母父母疾病一日之速愈則一日獲安矣 
　　一以統一全國與論無論國會已開未開以後中國與論之對於時政必多所匡救而匡救之方以能統一而後有紀律及勢力之可言有此各省聨合團體則統一自易 
　　一以調查各省風俗政事 
　　一以聨絡各省感情以除最近省界之積習 
　　一以扶助各省文明事業 
　　以上爲本黨綱領所以不涉及實際情事者以一涉節目則爭議多而難以統一且實際問題究應如何解决須讓之黨成以後故也 
　　一本黨宜以北京或上海爲本部各省匀派人數按年入部辦事其費卽由直年省份人士公出 
　　一本黨卽以各省爲分部並須聨合各該省府縣文明團體贊助之　　一本黨宜創設憲政公報記述黨事並鼓吹輿論以爲本黨機關一時籌議不及則可聨合各大埠報館設備專欄記載黨員之意見及文件兩法並可合辦 
　　一此次如不見許後此代表進京卽以本黨名義號召 
　　一此後遇國家大事或各省特别情事關係國權民生須合羣力以爭之者須由總部分部討論决議之後而後施行 
　　一各省宜常有政客名人分往海内游歷鼓吹其經費卽由分部担任並卽由各分部聨絡 
　　以上爲辦法凡此皆大輅之椎輪不足以規定全局然模畫已稍具矣諸君子皆𤍽心毅力爲國請命之人時不可失願省覽焉 
小説 
[短篇小説大羅天（五）]  
　　（丑扮孫悟空戎服掄棒上）（唱）（倒板）漫説是。一老子。帮著金星。便就是。齊請到。諸天神聖亦一定。要和爾。孤注一拼。孩兒們。可爲我。齊聲響應。（塲後呐喊）鳴雲鑼。擂通鼓助我威稜。（塲後鉦鼓大作）掄著。棒直殺入無人之境看老孫弄一個。虎活龍生（太白金星指介）（白）有貧道在此。不可無狀（丑揖介）（白）老孫稽首。金星休要動怒。請聽老孫道來。（唱）（西皮平板）此一舉。乃擊我。興亡運命。非故意。犯大逆。抵抗天兵。歸山後。濳不出。當知猛省我情願。削去那。齊天大聖。我情願。除仙籍。不履天庭。但求得。如罪囚。恩准保釋。便把這。花果山。當作囚城。（太白金星笑介）（白）爾這三島妖麽。蕞爾小鬼偶一得志竟敢龐然自大就算一個人嗎我老祖沐爾而予爾冠。爾反不知感激。便自詡爲文明。自誇强國。竟敢拒抗天朝。嗎事已到此。再也不必伸訴有老君隨我來。恐他饒爾不得也。（丑怒介）（唱）（前板）爾道他。有偌大。通天本領。聞道他。便使我。膽戰心驚。我知他曾解得變形幻影訴仙陣。把一氣化作三清。又知他。是文人。慣施陷阱。就是那。五千言道德眞經。但老孫。本具這。如石心性。那怕他。用甚麽。設 
 
 

Page 28

 
 
陷變形（李老君牽獨角青牛杖沈香拐上）（喝介）（白）猴兒且莫誇著（舉手介）當敎爾知我金剛琢的利害呢（丑驚介）噯呀（唱）（掃板）光萬丈。若金龍。在空際横。且舞爪。且颺下。欲把人攖。稍近身。尤重似。泰山壓頂。任金剛。不壞身。亦恐無力支撑（頓足介）（白）不好了這一回恐無再生之望了。不知我生身的如來佛。可能來救我麽（嫦娥扮如來尊佛披百衲衣上）（白）老君請莫傷此猴性命。貧僧尚有用處。他日佛力東漸發揮我西土的文明民却少他不得也（見介）（老君云）旣是尊佛的法旨。貧道焉敢故違。卽今就付尊佛帶去。好令太白金星歸去繳旨也。（如來佛云）如此有勞了（喚介）猴兒還不稽首來謝老君麽丑云領命（雜扮道童慌忙奔上報云）有啟各位仙長。現有鼙鼓鼕鼕之聲。似從那南天門殺來不知是何處軍馬（丑驚介）（白）這是那裡説起。難道是我這裡大吹大擂。却驚動了帝闕。故遣此軍前來探望不成麽。我們不妨且將此戲團圓了罷。大家就在此閑坐片刻。等道童再去報來（道童下）未完 
國外新聞 
[法國水災之損失]  
　　二十三日倫敦電云法國散恩河之水已降落二尺此次被災損失之數將遠出英金四千萬磅以上 
[巴爾幹之新風潮]  
　　二十三日倫敦電云土京君士坦丁電稱土國各報咸謂希臘大局日危政府應從速措置軍備以防不測並謂居留島議員之得入希臘國會當視爲挑戰之主義云又據巴黎電稱法國外務部大臣闢匈君在大臣公會宣言近東時局因希臘召集國會益增困難惟各國現已協商調停之策二十二日柏靈電云布爾茄里亞現已招募新軍較之往年約早一月 
[德國優待日本貴胄]  
　　二十三日倫敦電云倫敦官報載稱日本伏見宮親王已經英皇賜以維多利亞大十字勳章一座又據柏靈電稱伏見宮親王偕其夫人行抵柏靈後已由德皇德后及皇太子夫婦並首相等員接見伏見宮親王卽以日本貴重之古玩貢獻德國皇族繼經德皇賜宴並賞以大十字帶練紅鷹勳章一座 
[礦炸慘禍]  
　　二十三日泊利米洛（電文似有訛故查無其處）地方卡洛拉杜鐵炭公司之大隧道近忽爆炸埋没礦丁一百四十九名以斯拉夫及匈加利人居多現已掘出屍身二十四具埋入之人恐無一能有生望 
[韓民恫嚇内務大臣]  
　　韓國内務大臣閔君近接一信内稱如彼不將首相李完用置之死地將政府各務大施改革及將李載明擢居高位則將取彼之命以代懲罰云 
[韓國國債總數]  
　　據韓國報章載稱韓國所負之國債綜計共日洋四千三百九十七萬元内有一百萬元現已到期將於西六月底解付綜計每年須付債息一百八十九萬五千八百三十元 
 
 
 

Page 29

 
 
[商品陳列館發行觀覽福引劵廣告]  
奉　帝國部定在清國蘇州創辦合資會社發行觀覽福引正副劵通行中外内地由領事許可一體保護正劵六萬號照湖北十二月二十開全連十號價洋二元每條洋二角點字副劵第七會正月十六開十四截止中式福品俾公衆觀覽之興榮向本館及分發處均可領兑廿五會正劵增彩新章頭等得洋二千元照九十八次籤捐大票號單爲憑所有抽號六千號均作末尾中彩○分發處址閭門吊橋李源昌　上海老北門鴻發源　杭州大井　本分所　湖州欽古　蔣第　松江石潤橋孫天寳　震澤中市益和瑞　無錫萬利源　楓涇西市孫德潤　甯波縣前街和通源揚州翠花街宏發　興花德興鴻　硤石西南河快得利○蘇州二馬路本館啓 
奏辦湖北籤捐大副票頭彩五一萬元正月念九日正月二十日開彩本局奉　湖廣總督部堂張售洋六元現因銷塲暢旺不　分售額設六萬張每張售洋六元現因銷塲暢旺不　分售准加設第十六會副票六萬張每張售洋一元中彩號數之多發派出彩銀之廣比各公司爲優大彩准定期正月二十日開彩副票定期正月念九日均在漢口開彩紅票得彩憑本局對號單兑銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售　外埠來往信力一概不付統請自給再紅票如無本分局騎縫圖章因無票根可查概不發兑特白 
[美國女醫士吉陵漢專治面部持别新醫術]  
本醫士專治面部各症有化醜成美返老爲少之妙技能使滿面麻點者光澤而不麻容有紅痣黑　者白晳而不紅黑年老多縐紋者鮮嫩如少年面部生雀斑者姣好而美顏瘡疤疙瘩除去無形烟空酒　消滅無跡翩翩公子美貎佳人一經醫過能使其美貎永遠不老髮尖低者能醫之高面上躐蹋鬣髭能治其不出鬚髮黃白能醫之黑此乃本醫士新發明之奇術故能手到回春效驗如神尢奇者醫治時毫無痛苦輕得數小時重者不過日一換本來面目謂予不信請臨英大馬路Ａ字十一號即福利公司東首第五大門向經理嚴之湄君指示醫愈之眞憑實據可也 
[拆股聲明]  
啓者我家祖業所遣在南市開設鎭康北號向爲塤箎兩房公共事業箎房於光緒十八年分爲愷悌兩房塤房名下惟我胞兄覲丹及琯卿二人亦於今年分爲經綸兩房因琯卿不願營業將鎭康之應得兩股半股份先出併與經房胞兄覲丹一股愷房一股悌房半股當時憑親族中証公議立有推召據存照　據内載明自已酉年起所有鎭康北號之盈虧以及一切存欠兩項銀貨等均與琯卿無涉除函詳商會備案外恐未週知特再登報聲明　鎭海李琯卿啓 
[奏辦江南籌捐彩票廣告]  
第三會正票十二月十四日開彩本公司禀奉　南洋商督憲張　批准援照　奏案接辦籌捐彩票通咨各省一體保護行銷在案現第二期擇定十二月念四日在總公司開彩額設二萬五千張每張分爲十則售洋六元照章仍設分票得彩紅票有三千五百九十張之多實較他票爲優點號副票第六期十二月廿七日開彩廿四日截止如遲不候各外埠設有分公司俾便就近訂購分公司住址○杭州珠寳　○湖州北鴨　○蘇州天燈弄○松江西門外嶽　○鎭江東塢街○南京坊口大街○漢口義昌　○天津泰安棧分公司○寗波天妃宮後 
[請看减省費新發明之煤灶]  
啓者上海爲通商巨埠人烟稠密戶口繁多用度因之耗費此固勢所必然無須煩贅然近年以來諸事改良般般講求無不精益求精致有銷耗子日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠價益貴片地皆爲至寳民居一二間屋諸事仰給于内即賣買家亦無然欲存儲一二日之柴薪即得累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦奬許竭力提倡蓋於居民治安兩有裨益此改煤灶其益一二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等戶口計之每年即可省三四百元或一二百元至數十元不等此燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖溼更易燃燒無慮溼缺之患此燒煤其益三　四本局烟煤極佳爲中國第一礦產早爲用者所共賞無須自詡他礦烟煤燒後必留滓渣及礁石等公司烟煤燒後俱成折灰故燒他礦煤一千觔者燒本局煤八百觔足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒人一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五六本公司一爲紳民便益起見二爲推廣煤斤消路爰於天津請來改灶師傅手藝極工專爲諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人修　七本公七本公司設於東棋盤街十八十九號門牌内有煤灶様子數個極爲精巧請駕臨本公司閲看並有詳細章程單本公司另有招街員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角　半噸千二百二十磅每噸二千二百四十磅計英洋七元五角半噸千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正　本公司德律風二千五百二十號開平鑛務有限公司啓 
[此葯之外别無芝丹]  
五洲大藥房雅堂先生大鑒啟者余幼在贛省練將學堂肄業功課多至念餘門每日授課幾無黍隙余身體素不强壯以致大受影響屢延名醫調治其藥石皆用清凉之物於余身毫無感覺其中又得傷寒之症臥床兩月餘病漸沉重後服自來血八大瓶偶起沉疴余以爲此藥之外别無芝也前日忽逢族叔筱亭見余病愈之速乃大驚即詢余用何種藥餌余曰此上海五洲藥房之自來血也筱亭叔謂余曰汝之病已愈何不略書數語以作廣告証品俾海内同人共登仁壽之域也可專　　此請大安并謝　　　河南光州南城大巷中丞第胡叔亮頓　托局函購原班回件小瓶一元二角大瓶二元每打十二元念元總發行所上海四馬路老巡捕房對面五洲大藥房抄登 
[滬寗鐵路公司婁琴小輪公司發售車船聯票廣告]  
啓者本公司爲利便行旅起見特于十一月初三日爲始由婁琴公司添設堅固快捷小輪三艘往來崑山太倉劉河沙谿當熟等處其由上海赴上開各埠之客可在滬甯上海蘇州鎭江車站購買太倉常熟車船聯票乘車至崑山下車換坐三等小輪而去　其由常熟太倉沙谿劉河等處往上海蘇州鎭江之客可向婁琴公司購買聯票乘坐小輪至崑山附搭三等火車來滬常熟太倉每位收洋五角餘可類推此佈　輪船開到時刻列下　常熟上午九點半開○上十點三十分到崑山　沙谿劉河上午八點鐘開○十點到太倉○十二點到崑山○二點半鐘到崑山開回常熟太倉瀏河沙谿各埠　滬甯鐵路婁琴公司同啓　 
[瀟湘仙館]  
自去年七月初二日走夫之後現經該家屬訪聞着實不料夫身下賤喪盡亷恥家中尙有人在於顏面攸關且有性命之憂明正開印後定有人出塲送官從重嚴辦如此來歷不明走夫之人爾院中接手人及男女帮傭人等凡與接手掉頭銀錢等事一經公堂恐無從追償人財兩傷毋貽後悔藉代登報通知切切 
 
 

Page 30

 
 
   
 
 

Page 31

 
 
[請用廉價煤氣]  
本公司自西歷一千九百零十年正月一號起實行新章需用本公司煤氣者其費較前大減凡有欲用煤氣煖室煮炊或用煤氣氣力者其費茲减收如下每月用二萬立方尺以下者每百立方尺費洋一元五角　每月用三萬立方尺以下者每百立方尺費洋一元四角七分五每月用四萬立方尺以下者每百立方尺一元四角五分　每月用五萬立方尺以下者每百立方尺費洋一元四角二分五每月五萬立方尺以上者每百立方尺費洋一元四角　如用數益大請函告本公司其價當格外從廉也　西藏路上海自來火有限公司謹廠 
[非洲樹皮丸]  
樹皮丸爲衞生至寶輕巧靈便舟車皆宜不僅可供家用已也外間所投保証書讚頌此丸靈效者不勝登錄可見非尋常藥餌所可比擬茲爲預絶冒效起見每瓶内加入五彩認眞劵一紙值銀一角旣酬瓶高誼又杜僞造維衞生家共鑒之每瓶一元每打十元　總發行所上海四馬路五洲大藥房各埠五洲大藥房及各大藥房均有出售杭州總經理處在百歲坊巷 
[ＭＡＲＩＥＬＬＳＢＢＡＮＤＹ衛生名酒]  
馬台爾所製之勃蘭地酒最合衛生若於飯前飯後常飮少許可免霍辭痢疾寒熱各症諸君如飮勃蘭地酒惟馬台爾酒最爲合宜今由上海南京路第十七號維納洋行充當東方專理賜顧諸君請向商辦可也　電話一千六百八十七號 
[林賽洋行專修汽車]  
本行專修各種汽車機件並能改造舊車使與新車無異大小工程悉由歐洲名匠動手如有修理不善等處願罰金洋一百元决不食言本行主人謹啟 
[新旗昌洋行機器處告白]  
様子房設江西路六號 
本行經理各種新式機器如紡織碾米榨油磨麵造紙開礦墾荒抽水挖泥大小火綸全副引擎鍋爐及火車頭客車貨車鐵路材料並自來水一切物件其餘鋸木車鑽刨床各式大小引擎鍋爐及磨電機發動機煤氣引擎發煤氣機以及德律風電燈電汽應用一切另件等具色色俱全均係外洋著名廠家特别製造工精料美玲瓏堅固但以各項機器名目繁多未便盡載倘承仕商賜顧或蒙下詢價目敝行無不竭誠詳細開呈且能繪圖貼説價亦格外克已以廣招徠尙祈　惠臨江西路様子房内接洽方知言之不謬也　德律風三四八七號 
[光明眼科日月水]  
日本專門眼科醫學博士井上通泰先生方劑東京大學敎授藥學博士下山順一郎先生督製此藥專治　眼赤眼指　眼臉糜爛風火眼疾　迎風流涙　一切眼病定價洋六角○洋二角四分○洋一角二分海河南路老巡捕房北 
東亞公司書藥局 
[燕醫生除谈藥燕醫生除痰藥]  
　百　除痰藥治症如左咳𠻳傷風肺勞氣喘吐血中痰喘咳氣管熱風濕初起胸　痛肺膜熱肺熟喉本醫局燕醫生除痰藥功效神速久已中外馳名交相信用凡傷風咳𠻳痰迷氣急久咳失音及一切喉症等患服之包能限日全愈五十年來治愈各症不下數十萬人實爲無上上品之藥如蒙　賜顧中國各大藥房均有代售共分大小兩種價均克已 
 
 

Page 32

 
 
   
 
