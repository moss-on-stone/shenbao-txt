# 1916 - 4 - 4915411

 

Page 1

 
 
   
 
 

Page 2

 
 
時評 
[各安生業（冷）]  
　　政府諭商人各安生業夫商人者孰不欲各安生業者哉獨奈何有使之不得安者商人其奈之何 
　　一謠言而金融緊生業不能安矣一戒嚴令下而交通阻碍生業又不能安矣一運兵之令出而貨車停滯生業又不能安矣 
　　是故各安生業者商人所望也而不能安生業者商人所無可如何而不能自主者也 
[命令]  
　　一月一日政事堂奉策令孔令貽着仍封爲衍聖公並加郡王銜此令 
　　又令伍朝樞曾彝進均維予二等嘉禾章方樞許士熊張國溶李國珍均給予三等嘉禾章王鴻猷給予四等嘉禾章此令 
　　又令麥信堅給予二等文虎章此令 
　　又令王賓蘇謙均給予二等文虎章此令 
　　又令王齊辰給予二等文虎章鄭祖彝陳在衡吳毓麟林頌莊郁邦彥程耀垣楊楷張章銓温樹德林霆亮饒鳴鑾陳永欽均給予三等文虎章江中淸鄺國華劉懋勳方何生鄧家驊李景曦張斌生均給予四等文虎章此令 
　　又令聶其杰給予三等嘉禾章此令 
　　又令劉冠南給予三等嘉禾章任光宇給予四等嘉禾章此令　　又令王裕經王銳均給予三等文虎章此令 
　　又令袁齡黄贊熙均給予三等文虎章郭則洵給予四等文虎章此令 
　　又令張廷驤陳維敬均給予四等嘉禾章此令 
　　又令劉永勝鍾士秀均給予四等文虎章廖守忠王柏林張宗耀李玉李世英劉維增鄭迺勝索長榮高萬榮楊得勝楊文耀蔡朝一金志存黄承慶邵源深均給予五等文虎章此令 
　　又令任命金邦平兼全國水利局總裁此令 
　　又令任命裘炳熙署山西政務廳廳長此令 
　　又令任命張壽增爲外交部特派黑龍江交涉員 
此令 
　　又令任命徐時震爲都護副使分充科布多佐理員此令 
　　一月一日政事堂奉申令警察之設所以維持秩序保又人民責任至爲重要制安警章無論貴賤均應恪循軌範詎可視爲弁髦中國警察制定創自京津著有成效在職司警政者允宜善守成規益求進步而欲良法之推行無阻首在舉國上下皆有服從法律之精神當此國體維新與民更始亟應嚴申法紀力保公安倘有勳戚縉紳軍人士庶故犯警章甚至侵辱警吏應即責成該管長官依法懲辦毌稍寬假如果情節重大着内務部隨時奏明辦理其警察官吏亦當奉公守法愼用職權用副國家重視警政納民軌物之至意此令 
　　又令立國根本在於敎育前據敎育部議定義務敎育分期進行程序呈准施行顧敎育最後之目的必期普及而普及先决之問題端資師範各省興辦學校未盡預備師範人才是以興學十餘年關於普通敎育事宜仍未得地方之信用其弊由於立學之初本未倒置先後失宜並無敎育之精神徒有學校之形式苟不從師範入手則地方敎育安有成績可言近世各國敎育家言日新月異凡管理訓練之方法心理生理之考求靡不　其羣知歸諸實用總使人人能盡其心無無用之物亦無無用之人尤要在敎員實踐躬行本身作則斷非不學無術者所能濫竽嗣後京外辦學人員當隨時督察師範校長會同職敎各員注意師範生之性行而施以適宜之敎育務令人格完全體力强偉而技能知識與日俱增便於敎育益知信仰尤須注重附屬小學以爲實地練習之場各地方小學敎員亦得隨時來校參奉爲模楷至各省師範學校應如何整理擴充著敎育部妥爲籌議切實辦理其敎育經費關乎預算固不可妄事鋪張亦不得過求節縮總期事歸實際欵不虚靡並由各地方行政長官籌議師範計畫隨時咨部施行毌負予諄期望之至意此令 
　　又令立憲政治以整理財政爲要圖整理之方以預算决算爲關鍵吾國從前歷經試辦預算輾轉因循多方窐碍卒未議决實行旣違收支適合之成規亦無以辨人民負擔之輕重財政紊 
憲政治精神之所係尤人民休戚利害之所關當此修明庶政之時尤爲急切難緩之舉上年即已依照約法編制本年度總預算案提出於參政院代行立法院現據議決覆奏前來業經公布施行在案自洪憲元年度總預算案公布以後各該主管官司當共念國家財用胥出人民脂膏於辦事節一分糜費即爲國家厚一分財源并即爲吾民養一分物力所有預算歲入歲出各項均須遵照議定數目核實收支不得稍涉苛濫以副國家實行憲政節用愛人之至意此令 
[專電]  
　　北京電新年元旦外交團因有停止覲賀之諭改於今日（三日）覲賀 
　　北京電元旦朝賀分十四班由各長官帶領惟黎黄坡徐東海留膳外交團改今日覲賀 
　　北京電政府昨分電各省剴切曉諭商民各安生業 
　　北京電政府將偵獲黨人暗號秘本抄示内外各機關注意防範 
　　北京電昨得貴州通電文約數千言聞大致係請緩行帝政 
　　北京電奉天炸彈交涉案已結三嫌疑犯一判二月徒刑兩人無罪 
　　北京電滬漢兵工廠曾經薩鎭冰認眞整頓有效現德州兵工廠亦擬薩督辦 
　　北京電御用寶座聞用中國材料參以西式寛約六尺雕鏤極爲工緻 
　　北京電王鎭守使廷楨昨日回寗北京電外部電查黄遠庸死事戰電 
[其一（英人路透電）]  
　　雅典電希皇舊傷復發刻由醫士診治據云大勢無碍 
　　雅典電塞皇已乘法軍艦抵蕯洛尼加有大員數人隨行希人聞塞皇倐來來大爲驚異希臘派兵爲塞皇之衛隊（二日） 
　　雅典電希臘因塞拉　爾將軍拘捕薩洛尼加德奥布土領事已提出抗議謂此舉侵犯希臘主權（三十一日） 
　　西汀其電孟軍復獲勝利在洛維巴柴殲奥兵一枝隊俘敵若干人奥軍進攻洛夫成山大受損失而退（一日） 
　　雅典電德奥布土四國政府因薩洛尼加之領事被逮已會同詰責希政府希首相斯柯洛弟斯君答稱已向英法提出抗議 
（三十一日） 
　　薩洛尼加電薩拉伊爾將軍因敵飛機四架飛過薩洛尼加抛擲炸彈故命拘捕德奥布土領事當時英法軍密圍各領署中之人均就逮文書亦悉被抄去（一日） 
　　倫敦電孟公報謂孟軍復進攻獲勝逼令各地點之軍軍退走（一日） 
　　雅典電希臘因德飛機在希臘抛擲炸彈轟斃一致牧羊人特向德國提出抗議（二日） 
　　倫敦電英軍大本營公報謂星期日晨間敵軍在康希東面英軍戰壕前炸地雷一枚但未圖佔據陷穴下午英軍在塞萊叢林炸地雷三枚英砲隊及戰壕臼砲轟擊佛洛末里北面及伊泊爾東面之敵戰壕敵軍回擊佛洛末里甚力無所損傷陣線他處戰事活動如常（三日） 
　　巴黎電今晚公報謂法軍重砲隊於亞佛勒河與瓦斯河間將洛瓦伊南敵排砲擊至無聲蘇瓦松與萊姆間有地雷戰事伏斯巨末爾巴區法砲隊甚形活動敵軍砲彈十枚墜入南錫死居民兩人傷七人物貨上之損失殊爲細微法軍即將敵砲擊至無聲（一日） 
　　巴黎電今日下午公報謂香巴業法重砲隊猛轟德軍營壘數座敵軍於太湖爾以炸彈進攻爲法軍擊退今晚公報謂法軍猛轟比國砂丘敵軍戰壕加以重損且因以起火兩次炸毁軍火庫兩所法砲隊轟擊亞貢歇伐里愛爾叢林之德軍戰壕坍塌防舍數間哈滿韋萊爾柯夫德軍發砲猛轟迫令法軍稍退但敵軍未以步兵進攻（二日） 
　　開羅電公報謂英軍由瑪特魯進圍哈倫營知敵軍已怱遽退走所棄糧食足供一月之用又羊四百頭駱駝九十頭營帳二百九十具瑪琪特一役所獲之戰利品内有鎗彈一萬二千枚羊三百頭駱駝八十四頭大麥五噸英砲隊且擊斃駱駝六下頭（一日） 
　　彼得格勒電第一次公報詳叙近數日泊里貝河南面惡戰情形謂俄軍於數處進攻力破敵軍恢復失地之謀遂獲戰略上之勝利敵軍奮力擬逼退斯蒂爾河右岸在柯凡爾薩爾尼鐵路與恰土里斯克中間之俄軍但未能如願其時俄軍佔據斯蒂爾河西三英里之克里愛斯克鎭遂抵該河中部之全城俄軍在柯爾基東南擊敗進攻之敵軍並在哇里加北面回攻獲利乃鞏固其所得之地俄軍在斯特里巴河陣地南面奪獲敵壕兩道敵軍爲俄軍所迫退至里斯特河右岸烏塞柯該處在布恰區東南二十四英里又在里斯特河與羅國邊界中間續獲勝戰奪得敵軍帶鈎鐵絲之障網云云按俄軍進攻德奥防守線故戰事頗烈再此方面戰地毗連羅境如俄軍一勝即可挽回巴爾幹之大局是以此處戰情大有關係（二日） 
　　彼得格勒電今日公報謂泊里貝河南面戰事仍在劇烈進行俄軍在蕯爾尼與恰土里斯克間渡過斯蒂爾河佔據土地抵禦回攻之敵軍俄軍在哇里克北面進攻又在斯特里巴河境佔據敵軍戰壕兩道俄軍擊退斯特河右岸之敵軍又在里斯特河與羅馬尼亞邊界擊破敵軍之障礙物且將所佔土地之防務修繕鞏固（一日） 
　　德黑蘭電俄軍在庫姆覔獲來福鎗彈一百萬枚砲彈三千枚憲兵敎練長瑞典陸軍大佐愛特華爾及叛變之敎練官兩員故已黜職尙有一員已告退（三十一日） 
　　彼得格勒電俄軍奪獲成洛維資北面之高地數處俘敵八百七十人（二日） 
　　彼得格勒電公報徵實路透電所傳俄軍在成洛維資附近所獲之勝利（二日） 
　　土倫電巡艦一艘載塞國庫金及俄國駐塞公使署辦事員抵此庫金現將運往巴黎（三十一日） 
　　倫敦電波斯號遇救者一百五十三人已抵亞歷山得里亞又電斯號遇救者連船客水夫在内共一百五十八人船客約六十餘人又電約計波斯號溺斃之人當在二百五十與三百人之間又電洛伊德公司稱波斯號遇救者計有船客五十九人内有婦女十七名餘爲水夫（二旦） 
　　開羅電波斯號未接警告遽被魚雷轟擊旋於數分鐘時内沉沒（二日） 
　　開羅電三十日午後一時十分魚雷一枚擊中波斯號之中部逾五分鐘船全沉沒當時並無驚擾救生船四艘迅速放下五百五十人中救出一百六十人左右又電波斯號船長賀爾已溺斃遇救者中有十軍官八外人（二日） 
 
 
 

Page 3

 
 
　　開羅電亞丁美領事瑪克尼來乘波斯號遇難已溺死其他美人二名一爲光裕油行喀爾喀特經理格蘭特氏一爲學生羅斯氏皆已在支伯拉爾德登岸（二日） 
　　華盛頓電國務院對於安格拉號沉失一案磋議之結果方抱樂觀今聞波斯號被魚雷擊沉之消息頗爲不悅衆信波斯號之沉沒將引起外交上新舉動美政府已諭亞歷山得里亞美領事速報波斯號沉失之詳情（一日） 
　　華盛頓電亞歷山得里亞美領事電稱瑪克尼萊君已溺死未見潛艇惟波斯號船員曾見魚雷行跡船被擊彼五分鐘内即沉（二日） 
　　倫敦電外部附立國外貿易處以便實行政府所定禁絶與敵貿易之政策外部請英國商人相助爲理已任議員愛文司氏爲處長愛氏精於公司法律（二日） 
　　倫敦電日日新聞謂西門氏已上書辭閣員職首相尙未允許泰晤士報謂閣員多人尙抱西門氏或將撤回辭職書之希望（一日） 
　　倫敦電泰晤士報謂費蘭巨上將將得伊泊爾子爵之榮稱（一日） 
　　哇太樺電坎拿大首相宣言謂坎拿大所招軍隊至十二月十五日止共有二十一萬二千六百三十人當可加至五十萬人云（一日）　　倫敦電巴拿馬洛伊德公司代表電稱巴拿馬運河於一月底可望復通（三日） 
　　倫敦電福特調和團各員已由瑞典京城啓程赴丹麥京城（三十一日） 
　　丹京電福特調查團已抵此無正式接待禮（一日） 
　　香港電香港日報探悉帝國政府決計於本月内將香港俘虜及被拘婦孩移往澳洲澳政府已允此議（三日） 
[其二（德人德文報專電）]  
　　柏林電一月二日德軍大本營公報云英兵大隊於一月一日夜間希圖攻入亞美蒂愛爾東北佛萊蘭疆附近德軍戰壕未獲效果德軍於胡魯區西北轟發地雷佔據炸陷之地德軍佔據哈滿韋萊爾柯夫南面之敵軍戰壕俘敵二百人（西境戰况）俄軍 
在數地點進攻殊易敗之俄兵一枝隊暫時攻入特里斯夫茄蒂湖北面德軍陣地（東境戰况） 
　　維也納電十二月三十一日奥軍大本營公報云俄兵大隊復在布柴資與維斯尼哇維克問進攻斯特里巴河陣線屢爲奥軍砲火擊退俄軍因力乏不復進攻斯特里巴河下游及比薩拉比亞陣線近數日内俄軍於東加里西亞所受損失遠勝於前奥兵一中隊所駐陣地前有俄兵死屍三百二十五具俄軍於柯爾明境及斯蒂爾河進攻殊易敗之（奥俄戰况）阿爾伯步兵兩大隊兩次進攻南鐵洛爾之土波爾東南奥軍陣地未獲勝利意軍重砲隊轟擊瑪爾波格士東南華爾夫斯巴區（奥意戰况） 
　　維也納電一月二日奥軍大本營公報云東加里西亞之戰事仍在進行斯特里巴河中央及下游尤爲劇烈布柴資境之俄軍初以砲隊猛轟繼以步兵進攻俄兵縱隊曾於數處進攻四五次皆爲奥軍砲火擊敗俄軍乘夜退走委棄死傷兵士數百名俄軍在布柴資南雅斯洛維斯附近里斯特河之烏斯齊克柯進攻均遭挫衂比薩拉比亞陣線諸均安靜比萊斯蒂亞尼南有俄兵一大隊進攻爲奥國大公爵飛蝶南之軍擊敗（奥俄戰况）意重砲隊復轟擊瑪爾波格士華爾夫斯巴區柯爾狄那拉（奥意戰况）奥軍復於伊貝克附近發見塞軍所埋之砲四尊（巴爾幹戰况） 
[東方通信社電（日本人組織）]  
　　北京電據總統府方面傳出消息謂某國政府之有承認帝制之意已可推知是以定於二月初旬行即位式等語旋下對於帝制問題極力裝作樂觀態度然由外交界之情勢而察能如中國方面之豫測無事而得列國承認與否此時殊不可知（三日） 
　　北京電雲南獨立之際國華等報揑造法國因中國討伐雲南允假滇越鐵道輸送軍隊等語當經法國公使向外交部抗議茲登載此事之國華報等新聞已奉内務部命各於報上更正矣（三日） 
　　北京電宜昌電云該地傳聞北京政府飭令現在上海船塢修理之川江輪船公司某輪船急即溯江想係西南地方有不穩之兆備爲輸送軍隊之用云（三日） 
要聞一 
[德國狀况之陳述]  
　　大陸報十一月二十日柏林消息云半官性質之過海電社今日發表一文陳述德國之正確狀况辯明敵人之虚僞消息其言英法在巴爾幹軍事外交無一勝利全世界遂有輕視英法之心敵人憂之思欲消滅此惡劣印象乃竭其心思創造誓言於是德國飢饉之說遂紛紛見諸英法報章及無線電信連篇累牘無非德國亂民奔走街衢呼號乞食搗毁店舖破壞治安及軍隊彈壓槍擊平民致釀民變等情此種烏有之談情節支離不値識者一笑實則德國各處秩序井然食物亦不缺乏苟愛爾蘭與印度之人民能如德人今日之飽食則兩處仇恨英人之情當可爲之稍殺矣近日敵人消息愈出愈奇謂柏林兵變正法者二百人又摭拾細事張大其詞以淆惑世人耳目如謂柯龍尼官場分給規定油脂消耗之憑照時市民聚而大譁軍隊拔刀驅逐傷及婦人等語其守柯龍尼當日事情並不如是重要該鎭市政廳决議發給油脂憑照與麵包憑照同一辦法惟因印刷暫遲分發之期遂較預料爲晚致有兩處市民等候二三小時之久除一婦人舉動粗率曾受申斥外絶無譁變等情乃敵人於此尋常瑣事鋪張揚厲穿鑿附會一若眞有大亂者然推其用意不過欲於外交軍事失敗之餘藉此僞言以鼓國人之與味而欺騙世人使其誤會德國之眞象耳與其所傳德國急盼和局之說固同一伎倆也今英法報章且引德國規定食價之章程以實其言要知規定食價非缺食之謂德政府此舉得全國之許可蓋以其能限制市儈之操縱居奇而不危及民生且爲德國上下一心共願繼續支持永久戰局之證也 
[法國生活之困難]  
　　華德日報云英國無時無地不揚播德人生活困難而向其國人演講懇切更甚極口調論不遺餘力以爲德國牛乳價昻因而婦女爭譁於市場且鷄子亦不敷用近日路透電則有薩國禁止於西曆冬節製作鷄子牛乳餅之說 
　　按近日德國運輸滅色自然必有幾種需用品料無多盈餘若斤斤辯論殊費唇舌倘質諸曾僑寓德境之中立國人則事跡照然矣以德國近來節省用度則可以爲生活困難則過矣 
　　近有中立國人陳述伏斯巨彼境之消息者特披露之以資考證然此事正爲英人盡力所掩飾者也爲即美人柯老來威爾遜於十月二十一日由巴黎出信云該處無貧無富均有冬關難度之虞蓋因此時該地之煤炭非常缺乏日用食品及衣服等件價値甚昻中人之家資幾不能辦濟牛乳一里打價値銅幣十枚白糖一磅償値五十二枚煤炭一噸價値六十八馬克貧户人民實難度過活法國之重要煤礦已盡被德國占據肥饒可種之地亦被德國侵去大半因之無處而不受此影響 
　　由此觀之生活困難之焦點乃集於巴黎而非在柏林也 
[歐戰後之遠東問題]  
　　中國命運不定之危機中國土地完全之解釋字林報社論曰利物浦大學輿地學講師羅克斯比近在孟欲斯德大學演說題爲英國與遠東之關係其詞頗堪玩味大旨謂戰後解决世界大事時英國處置遠東問題當與近東同一審愼届時若置中國於不顧適足引起將來之戰爭殊非美滿解决世界大事之道也雖中國問題解决之際必使英國與他國間發生甚困難之事件然若協約國彼此仍相團結共抱剗除將來衝突原因之志願則開誠布公以解决之固不難也中國命運不定爲最足釀成他日戰爭之一原因蓋華人雖有建設上必要之才力惟就其所有之情狀及土地之廣大言之中國維新事業至少須三世之久始克告成當此改革時期各國欲免去遠東之戰爭則必互相擔保中國土地之完全而後可各國中之有絶大勢力以穩固此種擔保者其唯英美乎英人尤宜知眞正過渡之關鍵厥惟敎育問題中國前途如何泰半擊於華人今所受之敎育惜我英國於施敎一層寂然無所舉動云云記者按英人在華所辦之敎育事業範圍甚小逈不若他國人之活動英人有鑒於此故有在揚子流域創立大學之議今尙未見實行學校之必要敎育之重要固已無待疑問而羅氏之言尤有可注意者即中國土地完全之問題以百廢待舉之中國而欲呈改革之結果以躋於世界上各國之列則三世尙屬極短之時期惟前此百年已爲中國亟應振刷之時代乃中國因循坐誤迄今尙懵然不知改革之必要以中國不改革則有危險之忠言警告中國者不知凡幾然中國漠然置之絶未實心實力以期應付世界潮流而處於與時適宜之地位今若爲中國辨護而予以三世爲中國自振之時期則爲博愛之言僅適用於學校講室及慈善文字耳烏能使人動念哉記者竊謂當就商業機會立言以明中國土地完全之必要於是方可使吾人曉然於中國土地分裂之有大害於英人商業也蓋中國一經破裂則被割區域必有重稅與優待之事實而目下開放門户主義下所享自由交換商品便利必至消滅此爲吾國明達之士所當警告商界之第一要義夫所謂中國土地完全者乃商人運貨入境一經在條約口岸繳納低稅後即可隨地銷售之謂亦均等機會公平競爭與絶大市場來往自由不加限制之謂也若使中國破裂則此項利益必受限制損失之大有難言者矣縱謂瓜分土地未嘗不可由有關係之各國以友誼的協商出之然友誼的協商乃未可必之事且分割土地以爭端易起患得患失人之常情終必至無日不以保衛其所得之領土或保護區域或勢力範圍爲念此又主張中國土地完全者所當詳切言之以告國人之第二要義也羅氏謂戰局一停世界大事必須重行支配届時遠東問題當與近東同一審愼辦理故今日爲喚起輿論之時誠哉此言記者願我英人預先熟籌其利害也 
遠生遺言游美隨錄（第八信）（遠生）（十一月二十一日在域多利書） 
[城多利之一日誕登彼岸]  
　　船行遇風本定二十九到者乃以今日到岸此爲英屬加拿大屬土以英女皇維克多利亞之名名之而華僑通稱爲域大利余此後於所經各地皆依其通稱如雪的耳之名舍路三伏郎西司哥之名舊金山是也 
　　吾曹旣習知加拿大排斥華僑綦嚴前數日問之船中潘霞（事務長）吾曹是否可以登岸事務長答稱絶對不能　但旅客（非工人）得提出保證金五百金元且須現金始可登岸日本人則稱絶對自由余及同伴　然若喪蓋一則國辱二則船行十七日長日惟見浩森之海水今幸不日得見岸陸而乃禁不許登斯其失意爲何如也 
　　同伴某君憤恨幾於欲哭余亦抑鬰不欲多語蓋一爲中國人則應無論何地爲中國替身受此慘毒之報應不應至此始失意也 
　　二十日下午三時許已漸見岸陸海岸左右一爲加拿大境一即美境舟客久不見岸及見海鷗羣飛知離岸近矣則拍手歡呼震耳余心中氣憤以爲昔哥侖布發見美洲時船人乃歡呼耳爾曹何物乃亦歡呼耶 
　　至二十日之夜舟已達矣今日早循例檢疫吾曹亦不能不循例受檢船中歐美日本客人皆洋洋登岸余及同伴乃困守舟中覺羞恥之良心一一逢皮膚透露雖欲冷靜而不能矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京政界之滇事影響]  
　　召集特别會議聞政府深慮黨人乘機在他省起事釀成内亂致爲外人藉口特於前日召顀特别會議討論預防之法當即通電各省說明變更國體係出人民公意堂參政院第一次勸進之時元首曾經謙讓足徵其誠意云云同時統率辦事處及陸海軍兩部亦分電各省陸海軍當局飭其對於維持秩序紀律各負責任並令預籌防範之法以免黨人施用金錢運動一面又派專員至各省密查一切 
　　法使提出抗議自雲南消息證實後政界要人連日討議與各省文電往還甚爲忙碌京中某某兩報對於用兵之事謂法政府已允假道政府由滇越鐵道進兵云云法國駐京公使康悌君閱之大不謂然旋以照會向外交部提出抗議外交部查悉此節實無根據乃由部内政務司致函該兩報取締其函云運啓者本月二十九日貴報登亂黨亦不容於友邦一則謂中國政府如聲罪致討法國擬允假道滇越鐵路以资利用云云查所登旣非事實法館亦來照抗議殊多窒碍即希從速更正此後對於外交消息務請審愼登載免生枝節尤所切盼云云然則政府如用兵雲南其假道越邊之一層目前固未經辦到也 
　　伍朱兩氏關係政事堂參議兼署外交部參事伍朝樞君前因其太夫人在粤患病故回籍省親茲悉伍君已於本月二十九日回京昨日已到部辦事至前日中法彙報謂其派赴雲南勸導實係傳聞之誤惟聞内務總長朱啟鈐以雲南亂事特上一極長之說帖於主座因朱氏籍隸黔中洞悉該省情勢也 
　　兩方行動外報據天津某西報載日前政府電致四川廣西兩省將軍飭其遣派軍隊扼守軍事重要地點須至他省後備軍馳抵該省時爲止嗣政府接四川將軍陳宦氏來電謂已派軍隊一萬五千名而廣西陸榮廷將軍來電則謂已派勁旅開往雲南邊境此等消息確否尙未探實又據京津泰晤士報云政府現接報告謂海外黨人各機關業已聯絡一氣組織聯合會籌欵並以反對帝政問題爲主亟圖運動起事該會中人已定分别回國並擬到處散播革命運動軍人又云岑春煊已被舉爲此項運動首領 
　　軍警因謠戒備雲南獨立事傳來京師商民皆相驚疑多所揣測故日來謠言紛起事爲地方官廳所悉即互相會同刋印查标謠言之告示約日内頒發張貼以息謠諑其中央軍警各重要人物又於得日（三十）下午在軍警聯合所開臨時會議列席者計陸軍王總長以下楊開甲李進才江朝宗王達吳炳湘及各路統領等二十六員首由督查長馬龍標提議京中根本重地政府關繫値茲國體變更之際亟宜妥愼防範云云旋經公擬防衛辦法十二條嗣後無論何城發生火匪等警耗及多人衝突情事立即電知前往彈壓以維治安 
　　申明民國二字國體變更問題已至今日地步民國二字似已名存實亡乃聞前日北京麥加利銀行開會時政府要人都往預會稅務督辦梁士詒氏曾於席間演說中國政府與各國經濟聯絡之必要說至中國政府四字時特高聲申明就是民國政府一語中外人聞之均甚注意羣謂梁君之意因恐外人誤認中國國體目前業已變更故特與警醒以期袪除外交上種種誤會云 
[蒙事近聞]  
　　調查户口之交涉二十七日大阪每日新聞載哈爾濱專電云庫倫辦事長官陳籙氏以東蒙及内蒙各旗之蒙人無論僧俗俱屬中華國籍其僑居外蒙自治區域以内者應歸中國政府妥予保護故此次咨請庫倫政廳亟將此等蒙人之户口詳細調查回覆以便保護此事當經庫倫政廳拒駁不允據稱凡屬蒙古人無論内蒙外蒙旣居住自治區域以内者一體應歸庫倫政廳轄治而不受中華政府之保護云云 
　　劉氏捲欵之查辦恰克圖佐理員劉崇惠日前到京適褫革之令業已發表即於是夜返張家口電致政府聽候查辦聞政府已交外交部并案查辦又聞劉崇惠捲欵回京後所有留恰各員薪水多未發給其請假回京者亦各自備川資狼狽而走現正天値嚴寒代理該缺之范其光查悉留恰各員困苦情形深爲憫惻所有公欵又被劉席捲一空實屬束手無策聞已電政府撥欵接濟以救目前之急 
[五年度預算案之通過]  
　　昨（三十）參政院代行立法院會議於午後二時四十五分開會由院長溥倫主席秘書長無報告主席宣告開議後即按照議事日程討論五年度預算案（三讀）趙惟熙謂照本院議事規則本員對於此案以爲應行修正之點有二一爲本院院長公費原定爲三萬六千元前因係副總統兼領其職故未支給現在事實不能如此應加修正二爲步軍统領衙門附屬車捐局經費原因其收入甚少核滅爲照收數二成開支現查此項支出之數包有各種慈善事業在内如西直門外馬路歲修費郊外施送棺木費均屬其中應修正仍照原數開支衆呼附議由秘書長照審查會所整理之數目報告後主席即分兩次長决均多數可决孫毓筠提議將歲出之大總統副總統公費加以修正因國體已更故名稱斯變均由主席次第付表决一一得多數同意通過主席諮詢大衆無討論乃以全案付表决通過並命秘書長林長民登演壇朗讀咨覆政事堂公文衆皆同意預算案遂完全通過三時主席宣告續議五年度路電郵航四政特别會計預算案（初讀）此案由政府委員登台報告略謂政府所以將咱電郵航四政列入特别會計者因此四項實係一種完全國家經營之事業并非國家消費之事業旣列路電郵航四政爲特别會計即應另定一種預算並說明編製此項預算分爲資本收入支出營業及歲計收入支出交通部經收經支三欵之情形更歷述各路酌盈劑虚之方法曁四政通盤籌畫之理由報告畢主席付討論胡鈞起謂外國亦有特别預算案然而附屬於總預算並非與之平行所望財政當局統籌全局通盤打算下次預算不宜如是此次總預算旣通過在先可不論矣云云鄧鎔請指定審查委員主席乃指定趙惟熙王印川程樹德黎淵等九人爲審查委員議事旣畢主席并報告前次本院議决將對於唐任等開會討論决定之情形通電全國一節昨已將電文擬就發出俟油印後即行分佈報告後遂宣告散會時三時四十分 
[政潮中之奉天防務譚（化險）]  
　　政潮緊急謠諑繁興近日據官中偵探報告則均謂黨魁某某等已潛匿奉垣勾結馬賊行將大舉動等語以致市虎杯蛇草木皆兵而奉城自晚八時起城内外軍警梭巡嚴密如林自模範獄一變後愈加戒防一般旅客大有行路難之歎近日查獲黨徒已有數起除王奎武已於昨正法（王係企圖暗殺段將軍者）外餘均在審訊中二十日下午四時又在大南關東首胡同内路南文明客棧内捕獲二人年均三十上下衣服整齊貌亦修潔聞一姓王一姓姚大約亦與革黨有關係者 
　　奉垣自有黨人潛來省城之謠言及十九日發生越獄案後稽察格外森嚴日前在東關秫稭車内要出快鎗三枝子彈若干粒二十日上午陸軍在公署大街西首小驢車上查獲鎗枝十餘桿當將鎗械及押車人二名一併送軍法課訊辦 
　　連日軍署接各處縣知事之警電告急者頗多其關於胡匪之事以錦縣爲最甚日前胡匪與該縣三區區官劉多文對戰約兩小時之久匪衆警軍區官死焉匪遂大猖獗現就近軍警正在奉調兵激戰間也文海龍縣知事電告公署云該縣境内有大帮胡匪滋擾當督飭警軍會同保衛及後路游擊隊協力痛剿雖石疉力溝子將匪擊退而霍家燒鍋之匪尤猛悍異常尙警長業已受傷除仍設法兜剿外請即派兵助剿段將軍以匪衆我寡難以制勝特電飭鎭守使迅速調撥軍隊往剿除如遼中洮南亦均有警告也 
　　鑽天燕子爲遼海錦新一帶巨匪聞近已去長春住在頭道溝某旅館軍警聞耗防範甚嚴並聞該匪由公主嶺又調來匪徒四五十名均匿跡長春現奉當道與吉當道查詢是實與否及通飭嚴緝各文書絡繹於途甚形忙碌 
黃四懶王爲關外巨匪近據本溪縣知事畢輔庭電告獲與黃四懶王同黨之鉅匪一名請示法辦段將軍先令解省訊辦旋以火車遞解人犯諸多不便且恐有欄截之舉乃派軍法課員前往會同集訊多次毫無端倪又派軍法課長單子銓氏親赴本溪提訊一再誘勸始認與黃四懶王爲同黨及搶刦各案其爲海外黨人利用一節則無其事並稱黃現在某處處手下何人爲之主謀何人爲之保護消息如何傳遞黨徒散布何處黃有何種技能逐一詳述該課長遂電禀軍署奉批鎗斃當於十四日執行十五日該課長回奉面稟段將軍頗爲嘉賞聞昨晨畢知事亦乘安奉火車到省大約亦爲此事並代警隊等請求奬勵云 
[再紀滇警聲中之粤防]  
　　日來省中自得雲南獨立消息後謠言紛起將軍巡按除會銜出示佈告大局外並於夜間加派軍隊徹夜梭巡自二十八日起將駐守蓮花井街口之檢查規復仍令二區特派休班警察擔任凡有輸運笨重物品及乘坐肩輿至德宣街軍署前者均須分别檢查乃准放行又於二十七夕將觀音山上之探海燈試驗遍照各處一周以示已有凖備 
　　虎門沙角威遠上下横檔等處砲臺每台安設二十二生炮一尊用軍士十八人安設二十四生砲一尊用軍士二十八人統計各台約有軍士一千五百餘人遇有軍事時隨時增加昨因台兵被人戕殺後即調抽陸軍砲兵三營前往駐紮较前增多兵力一倍昨日復派小輪以爲哨探入夜時候所有漁舟商船不能駛近台前須離五十丈以外方准行駛黃司令已於二十七號晚返省將一切佈置情形面陳龍將軍矣 
　　駐防前山陸軍團長陸朝珍接據密報謂有得要黨人一名纔由外埠到澳門召集同黨圖謀起事等語陸團長當即親赴澳門偵查旋據眼線指認業識該黨人面貌惟因地係洋界恐費手續正躊躇問悉該黨人已於二十七日附搭夜船來省陸不禁人喜亦即附搭該船緊隨其後昨早登岸即被擒獲身畔有委任狀襟章黨證及危險物一併解往將軍行署聞該黨人面目雖黃瘦眉宇間含有精悍氣年約二十一二歲云又聞二十七早澳門船抵埠時有一人登岸後行至仁濟街口即被偵探協同軍警拿獲在其身上搜出黨人口吻之書函一封及藥粉一包香港緝私差黃帶於禮拜六下午在兩榮碼頭截獲由油蔴地附小輪來港之客其籐夾必袋内裝有生鐵製成之炸彈壳七個且有鋼線貫接於内而扭螺絲者聞其人爲霍貞氏年二十七歲係南海縣屬西樵龍心村人向在飛獵賓爲縫衣匠近方與朋友一同到港遂相與寓於干诺道中某客棧昨早由活司提訊偵探帮辦控被告懐有炸彈壳七個未有发捕官執照而擅敢携來本港被告無律師辯護只對官辯稱近日初由小呂宋返港此等炸彈壳亦由該埠帶回蓋因吾等爲國傷心大好中華民國而竟變成爲君主專制國所以帶此等物爲祖國保存國體之用但吾等已經將炸藥與彈壳分開而携之似此决非有妨碍港例者且吾等須要即日帶此等物離港非有意逗留望憲台詳察之官顧問帮辦曰此等彈壳曾交皇家化學師考驗乎曰然又問然則今日可能進行否且化師能到堂指證否答曰否吾尙有手續未預備望憲台暫押官遂准押候二十九號再審不准具保出外 
　　洪兆麟粤省二次革命時之重要軍官也在香港被捕後今已一載不能引渡現已由港官判决釋放矣 
[廣東新准之牌捐與茶捐]  
　　牌捐張黃兩賭商日前禀請承辦緝捕補助經費義捐一事巡按使以名實不符飭財政廳長改爲牌捐各情迭載前報頃聞此項牌捐已由中央核准張黃兩商承辦定期一月一日起餉查該牌捐自禀請承辦之日中間不及半月即由中央核准實爲歷來未有之神速且别商爭承加餉至七十餘萬不准而該商則以四十一萬准之聞者罔不傳爲天幸云 
　　財政蔣廳長昨（即二十八日）奉到龍巡按正式核准批示全廳各員罔不喜形於色即日由廳給諭開辦各科辦稿頗忙查按預餉各一月業由張黃二商於該廳未奉批准之前先期缴納一切應辦各事久已布置完成聞該商現將省河内外劃分八區各設分局一所儘於一日開辦至其抽捐詳細章程現尙嚴守秘密雖日祇准义麻雀其餘天九牛牌及一切雜賭不准開設然麻雀獨非賭耶麻雀旣准賭有不逐漸推行於他賭耶嗚呼廣東眞成賭國矣 
　　茶捐蔣繼伊前在財政廳任内曾經批准麥季瑩等承辦品茗捐後因茶樓罷市由巡按使批令緩辦現麥季瑩等因蔣再署財政廳長復禀請開辦蔣廳長批查省城河南花地佛山等處品茗捐前據該商等認餉具禀請承黨經詳奉巡按使批准給諭開辦嗣據行商請由總商會代陳歐戰以後商業蕭條請暫緩辦是以詳奉批行姑准暫緩辦理現事隔半載有餘體察情形凡茶居酒樓生意尙非冷淡自應照常開抽以濟餉需云云一般茶居餅食行等商人聞之大爲驚恐以此項抽捐旣不能行之於昔時豈能准承於今日况戰務已逾年餘商業益形零落際此萬難之秋謀生匪易苟任瞞准開抽不獨全行生意困絶難堪抑且萬餘之工人將何所托似此國庫所入無多商工受害實甚特聯絡具名禀請當道仍准援案取銷惟近聞當道商議以粤省茗捐一項爲民生消耗品之一與布帛菽粟不同雲南各省承辦之始未聞有抗抽之事粤省民情嚣張動以罷市爲抵抗之謀查其原因實因行内有不肖之人從中把持集資抗拒自非嚴辦一二不足以懲刁横昨特密派委員二名分往省河各地暗將爲首滋事之人查拿到案以除阻力按此項消息如果確實恐又將激起絶大風潮也 
[湖北之工商譚]  
　　漢口市面近來大爲困難出口土貨稀少入口洋貨則莫不增高價値以致銷場疲滯業此者亦大受虧無異於操出口業者自上海事變發生土貨出口愈稀如苧蔴現每擔較前跌價二兩棉花每擔跌一元猪鬃每擔跌二十餘兩牛皮每擔跌五六兩以上皆屬出口大宗貨物跌落如此可見商情之困難矣惟茶業則目下比兩月前有轉機綠英俄茶船前因沉沒停運已訂之貨率皆退盤致價大跌花香末由二十八兩跌至七兩餘虧折幾十分之八幸本年頭二春茶獲利尙不至十分恐慌近因英俄茶商又大批收買漢口存貨一空故日來市價提高至三成以上矣至入口貨之跌價者現惟車糖一項前每擔售銀十二兩餘故糖帮與各洋行抛買之糖定價十一兩不料近日車糖湧到每擔已跌至八兩八錢約計各華商受虧不下二十餘萬金而洋商亦未能獲利據熟於市况之西商言本星期漢市已略現活潑之象惟因陰曆年關在邇各種貨物非至年關後不能大發展也 
　　鄂省西北各屬盜匪允斥論其原因一由於山多田少生活維艱一由於退伍軍人無所事事治本之計非多辦工廠無以消納如許失職之人欲多辦工廠非趕緊敎成多數藝師不可且提倡國貨亦非振興工業無以收效查省垣公立工業學校現僅有甲種工業二校及專門學校兩處該兩校辦理有年工業再校畢業生於冶金諸科尙能出而任事甲種工校於工業前途亦有經驗該校長辦事頗能認眞因經费不足設備不完以致该兩校成績未能卓著故兩校長現擬請使署撥給巨欵改良校舍建築工場選擇適用學科酌加實習經費責成該兩校切實辦理私立如明强工業學校辦理雖屬認眞然以私人之力開辦工校其勢難以支持亦擬請官酌加補助庶工場之實習裕如此三校果能認眞籌辦將來人才輩出租織多數工廠於國家地方兩有裨益也 
地方通信 
[蘇州]  
　　會議添募巡警蘇垣警廳崔廳長以當此變更國體之期滇省警耗傳來防務更宜嚴密而蘇地警察不及千名似有不敷分布之勢亟應添募以資辅助特於三十號午後召集各區署長隊長及各科人員在辦公廳會議决定東南西北閶五警署每署添募巡警一百名惟所需經費甚鉅（每月須四千餘元）擬在本廳原有捐欵内酌籌若干不敷之數請省中酌撥現已將所議各節具詳巡按使請示矣 
　　警正被控撤差西區警正吳寳善前在江北泰縣充當縣警務長時有某案罰洋數百元於卸任時並未呈繳縣署近爲被罰人得悉上稟巡按使署聲訴被罰寃抑并控該警員呑沒罰欵經齊使閱稟即批飭泰縣知事查吊原卷送省核辦一而飭行蘇警廳轉令吳寳華來省聽候查辦崔廳長奉文後已將吳寳華撤差所遺之缺委該區警佐劉承恩接充已於日得交替矣 
　　捕匪人員獲奬蘇常道殷道尹詳請將捕匪出力之文武各員酌予奬勵一案已奉馮上將軍轉准政事堂知會奉批令准如所擬分别给奬交陸軍部查照并由政事堂飭銓叙局查照軍并發此批等因茲將得奬人員名單錄下駐蘇軍事副官長吳文燦禁衛軍四團團附王兆鰲禁衛軍四團第一營營長東方炎又 
 
 
 

Page 7

 
 
第二營長孫象震四員均請給予五等文虎章又第三連連長范晋銓六連連長張子敏二員均請給予六等文虎章軍政執法處軍法官保准免考知事謝寶華劉祖錫二員均請給予六等嘉禾章 
[松江]  
　　爲民請命之公電二則前日松江靑浦金山三縣紳士耿道冲等十人爲蕩田事電致財政部及齊巡按使爲民請命曾誌前報嗣悉其電稿略經磋改爰再照錄一通如下松江官產委員召買湖河蕩灘不察民情徒以先買先得慫恿富户致原業各墾户數十百年汗血之勞一旦喪失羣情惶駭且民有各項蕩田承賦在先亦攔入官產範圍手續不淸水利公益兩有妨碍騷擾滋甚籲請財政部巡按使飭官產處先儘墾户報買以順輿情分别官民界限力顧大局至爲禱切又沿海一帶沙田局丈勘田畝松江金山兩縣坤士以巧立名目亦近騷擾由吳銘鐘張功煥高燮侯元泰奚桂芬張端寅李藩葛闕浵錢潤卣周尙寛盧淦等致電財部云鹽場灶田濱海斥鹵田瘠租簿賦則重輕向以畝計執業有單是久熟而非新墾近奉沙田局兼兩浦場丈地委員示諭竟將執有單串灶田丈勘畝繳准墾費五角名義失當且與縣發部頒淸理田賦大網兩歧羣情惶駭竊恐釀禍查縣田灶田錯綜交互非同時淸理斷難收效縣田旣蒙大部體察民情先從調查入手灶田事同一律請大部電飭沙田局取消准墾費凡執有單串灶田俟與縣田同時辦理以順輿情 
[楊州]  
　　搶犯捕獲續誌日前興化錁船白晝被刧搶犯業已捕獲略紀昨報茲將是案詳情錄下舊曆十一月十九日有商民黄祝三由興化縣雇鹽阜錁船裝載銀洋二萬餘元行抵邵伯轉雇華姓錁船運載赴揚駛至邵伯湖鳳凰壩口遇盜船一隻有盜十餘人各持鎗刀口操北童一擁上船刧去洋銀一萬元左右當經該商民奔赴灣頭淮揚游緝水師第三營報告旋由該營營長程雲鵬督帶部下領隊官顧文貴敎練員王金魁等偵獲是案盜犯十餘人並起出原贓洋數千元又經顧領隊官親率兵士渡江至鎭在山巷左近源豐衣店門口緝獲盜犯咬臍子一名押解回營禀由程營長據情電禀淮揚劉鎭守使轉飭江都縣周知事將所獲各盜訊供不諱昨已電禀馮上將軍齊巡按使請示核辦矣 
　　請欵辦粥廠兩淮鹽運使方碩甫君前據仙女鎭紳士凌鴻壽等公陳仙鎭窮黎困苦情形請撥揚州冬賬欵項開辦粥廠以濟竊黎等情昨已飭行場運局　局長議辦矣 
　　擬設濟良所郡紳陳重慶等慨念揚城靑樓妓女無超豁之所擬仿他邑辦法集資建設濟良所以資救濟預算開辦經費由發起各紳捐措至當年經費需欵二千數百金爲數甚巨非官紳合力恐難收效故特公請縣知事周芷貞撥欵提倡以達目的聞周知事接禀後頗表同情慨允籌撥欵項玉成其事業已函復各紳囑其議章舉行矣 
[杭州]  
　　官場之慶賀元旦新曆元旦日軍巡兩署及各機關均張燈結綵備極鋪張是日八時朱將軍屈巡按率同闔城文武詣萬壽宫排班慶賀兩旁軍警荷鎗林立後市街及周公并一帶斷絶交通往來行人均爲之裹足禮畢各官紛往將軍行署道賀朱君一一接見餉以西餐是日財政廳吳廳長率同各科員舉行團拜禮禮畢盛設筵席各科員俱暢飲歡呼直飲至傍晚始散 
　　國民會議覆選之開票國民會議覆選舉投票於去年十二月三十日舉行次日上午九時在使署開票經事務所柬請省垣各長官蒞署參觀當場由監督布告昨日到署投票人數共計四百七十四人照章以得三十二票爲當選票額旋即開票計陳炳鏞五十二票顧松慶五十票王裘四十八票兪大純四十七票胡調元四十四票張嘈三十九票徐之棨三十八票徐文霨三十七票錢遵訓三十六票兪陛雲三十六票以上十名均當選爲國民會議議員又杜師預得三十五票爲候補當選其餘得票均不足額不錄開票完畢後復投票選舉候補當選人九名於當晚六時即行開票計余名銓六十七票徐維則六十五票余光啓六十二票蔡汝霖五十四票汪嶔四十一票董策四十票徐思謙三十四票王犖三十二票朱謙三十二票以上九名均爲候補當選當經屈監督分别宣示並電告事務局查照矣 
　　寗紹商會會議現水問題浙江財政廳前曾分函杭紹甬各商會召集該地錢商革除現水杭州錢業公所昨已函復總商會述明杭市現水不能革除原因茲聞寕波商務總會總理費冕卿商同錢業董事於前月三十一日在江北岸本公所會議紹興商務分會總理高雲卿亦商同錢業董事定於本月二日在筆飛弄本公所會議均爲現水問題其如何革除方法尙俟續聞 
[廣東]  
　　國會議員之選定廣東國民會議覆選舉已於前日舉行是日投票人數四百八十名依法計算應以三十二票爲當選票額由龍代使派委鄭政務廳長到場監視十時開票除馮英拔等九名票數較多當選外其梁志文陳樹榮二名均三十九票票數相同由鄭監督以抽簽法决定先後梁列當選陳樹榮列入候補當選其餘均不及當選票額即由初選當選人再行投票選舉開票選出候補當選人谬道傳等七名仍少二名舉行第三次投票又選出李翰芬等二名方足候補當選人全額聞當選人中黄錫銓周廷勵司徒頴三人前曾充參衆議院議員云茲將當選人姓字票數列下馮英拔（鶴山）四十七票許炳榛（南海）四十六票黄錫銓（嘉應）四十五票周廷勵（茂名）四十四票司徒頴（開平）四十三票馮相華（欽州）四十三票李兼善（番遇）四十二票鄭勛四十二票陳鴻銓（東莞）四十一票梁志文（南海）三十九票（候補當選人十名）陳樹榮廖道傳劉矅垣李英銓倫明周易王仁煦葉恭綽李翰芬史悠頣 
[山西]  
　　稅額滅色之原因晉北稅務向稱暢旺辛亥以後稍有遜色然亦尙敷比較今年忻口等處比較應得七八萬金者管今尙未及三分之二查其原因乃係向來運販皮毛骨角等物南下之貨客大都易載烟草北上茲自省垣添設烟酒公賣局以來烟類之價乃大增加運貨往者皆爲積貨所壓不易出售又因價値較高購者滅少無利可獲以故今年運貨南下者俱各空手而回各局稅額大受影響抽稅人員乃多有因比較不及相率辭職而去者　　政務廳長之預測政務廳長萬和寅業已被任爲河東道道尹所遺政務廳長一缺外間傳稱已由金巡按密保四人一蔣玉棱一譚啓瑞一湯文鎭一周之驤蔣係現按署總務科科長譚爲現警備隊司令部參議官湯爲現按署内務科科長周係前安邑縣知事四人中以譚之資格爲最高而以蔣爲金所最親信保單係以蔣列首故最有希望云云實則金巡按初原屬意於蔣蔣以老辭始改爲譚譚在前淸時曾任湖南監司此次來晉意别有屬亦未能得同意故金所保者乃裘吉臣裘係金婿現尙在奉天某縣任也 
雜評一 
[戰費（默）]  
　　五年度之預算已通過矣此種預算是否確實姑且勿論第自大典籌備事起即有提特别預算籌集臨時費之議今雲南之戰事而成不又將籌集一種臨時費耶夫關於戰爭之臨時費各國籌集成例不外二法一加稅二募債我國今日而欲加稅乎則目前事實已有文加銜武加爵商民中稅之謠（見昨報總商會電）募債乎則搜索已盡又不免蹈西人貸諸子孫之誚（泰西募債之諺語）然則將以何法籌集此對於民力上之疑問也抑戰爭之理與尋常事業不同有與人心相投者有不相投者相投則負擔雖重民自踴躍爭輸不待勸導而始成不如投之戰費則反是加稅募債動遭怨尤各國之先例如是也我國果籌戰費者難易將若何此又對於民心上之疑問也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[顧全徵集賽品之信用]  
　　上海總商會於上年十二月三十日禀農商部文云爲巴拿馬賽會物品請電飭監督派員運回以顧信用事竊本會於十一月二十二號准上海縣公署函奉江蘇巡按使飭准農商部咨據赴美賽會監督陳琪詳稱美國費城陳列所中國陳品有碍國譽請於各省運賽品中就近酌提數種移贈陳列藉資廣告請飭各商會與出品商妥商辦理如有不願移嶒者限本年十二月十五日以内詳復逾限不復即爲默認一律咨請移贈等因到會遵即照錄原詳分致出品各商去後至十二月十一日爲止有答復者有不即答復者因限期已届先將各出品商已復之函分别願贈與不願贈開具淸單於十一月十三日函復上海縣轉詳並聲明各出品商陸續報告不願移贈者實居多數其不願移贈之原因亦甚複雜有以賽品一經轉運不免損壞陳列比賽仍難佔優勝有以貨價昻貴無力嶒送更有因上年各國赴賽出品多未收回致傷信用辦法旣多未善疑心因而叢生此次徵集賽品之時本會另派勸導員分投廣勸擔任賠償始有應者現據報告到會者已多數不願移贈其未來會聲復者恐亦未必承認未可視爲默認各等語在案茲據出品商屢次催詢因其中不乏價値甚鉅之賽品急欲運回者似未便過於久延當時勸集物品本會出有收據擔有責任爲信用計爲將來再有徵集計不能不將原品如數送還原主應請大部迅即電飭陳監督將上海商會徵集各項賽品開單裝箱派員運回俾得按户發還其情願移贈費城陳列之賽品應請逐件向費城陳列所索取華洋文收據以便給與物主將本會原出之收據換回以淸手續所有巴拿馬賽會出品請飭運回各綠由理合詳禀具陳伏祈大部俯賜察核迅速施行 
[記滬甯鐵路醫院之停辦（望　平）]  
　　吾國以路款開辦之醫院有二其一爲北京之京漢鐵路醫院其一爲上海之滬寗鐵路醫院京漢院長湯富禮前因參案審實虚糜路欵付文官高等懲戒委員會懲戒京漢一院大有停辦之勢滬寗院長向由滬寗鐵路局長鍾紫垣兼任其他重要職員均爲滬寗鐵路洋員院址在車站左近老靶子路建築宏麗設備精良爲滬上各醫院之冠然醫院性質屬於慈善事業出入决不相抵該院每年不敷甚巨均取給於路欵但滬寗一路本局尙歲虧巨欵豈有兼營醫院之能力故自交通部委員來申調查後路局决意將醫院停辦業已於十二月三十一日實行 
[學生發明新式測量儀器]  
　　南洋路礦學校鐵路工程科第四級學生孫彝槩君今冬行將畢業其畢業論文題爲（鐵路土工計算法之研究）孫君因研究而改良一種設置坡樁之標尺ＡＮ　ＡＮＴＯＭＡＴＩＣ　ＳＬＯＰＥ　ＳＴＡＫＥＪＯＤ經數次改良而始告成每次皆自製圖樣模型及中英文說明書送呈滬寗鐵路總工程師克來君評論極蒙嘉許惟尺内有一管似覺過長恐實測時不免稍彎故克君謂須俟有完全巨尺方可評定現孫君已持其模型向商務印書館詢問據謂該管雖長彼能令其正直實測時保無偏曲之虞並願簽立合同爲證但該管須用鋁質製造價約百餘元校長林兆禧君業已慨然允助樂觀厥成按該尺利用之點甚多聞俟製成後尙須送敎育部呈驗想該部當亦樂與存案以鼓舞學生研究之興味也 
[骗子冒充軍官]  
　　前晚七時有自稱爲某署參謀長曹瑞者帶領身穿黄色軍服者二人及形似僕從者一人乘坐汽車至滬西宜昌路大有榨油廠拜會該廠總理高秋荃向高聲言現因變更國體滇省獨立欲率師征伐缺少軍餉慕君高義奉命特來商借數萬金以濟軍需高知其來意不佳答稱廠中並無巨欵現鐵箱内祇存洋一百二十餘元無濟於事彼言多寡不拘即出立百元借劵携洋登車駛往法租界方面而去事後高即據情報告戈登路捕房飭探查得該騙子於事前冒充軍官帶有僕從三人至湖北路孟淵旅社包一房間付定洋一元後即令茶房雇汽車一輛帶同僕從乘車而去現已不知蹤跡　經該探將調查情形回訴捕頭以案關冒官撞騙即據情禀請麥總巡通飭各捕房中西探捕一併留心偵緝 
[行李内夾帶炸彈]  
　　南市第一區察警察署巡官李蘭亭昨日午後三時在寗紹碼頭查獲寗波人尹善生一名因其所帶行李内藏有炸彈兩枚立即拘至該署又在身畔搜得討逆軍總司令委任狀一紙上註尹善生爲暗殺隊隊員字樣及徽章等物詰之尹供年二十三歲向在碼頭爲挑夫此物由素不相識之人給我並代購棉袍雇令赴甬等語奉飭移解警廳司法科訊究 
[查獲鎗彈炸藥三誌]  
　　男崎一柴志安帶有手槍一支子彈九十粒炸藥一百二十包爲海關扦巡洋員在神户丸輪船上一并查獲除將炸藥消滅外其餘人贓解由上海地方檢察廳預審明確申送松滬護軍使署訊辦在案茲聞田柴二人乘輪來滬時尙帶有皮包一隻爲同伴所携當時因事機敗露其人即取包乘間逸去現在此案已經軍署研訊判令分另收押一面飭軍警各署偵緝同黨俟獲案後再行訊明核辦 
[詹温二人今日開審]  
　　詹大悲温楚珩二人定於今日午後二時由公共公廨中西官會訊已紀昨報茲悉昨晨八時政府代表律師穆安素會同長江巡閱使駐滬調查長林世豐及鄂委員汪林海林在公共公廨寫字間將湖北解來二犯詳細詢問所答各節均與湖北原供相同當由譯員楊潤之分别譯錄至十二時始畢午後林調查長又致函楊護軍使請將南京解來之陳熙一名須於四日（今日）午後一時解至公堂以便質審云 
[吳淞搭蓋營棚]  
　　松滬護軍副使盧永祥君率領第十師三十九團陸軍來滬防守並與楊護軍使商定以吳淞爲駐軍地點迭詳前報茲悉盧君因該鎭民房不敷應用特於前日雇工搭蓋營棚六七十間限兩禮拜工竣以便軍士駐紥 
[再紀建築護軍使署之地點]  
　　松滬護軍使移駐龍華一切規畫已屢誌前報惟建署地點實在製造分局辦公新廳及已廢黑藥廠原址並非在子藥廠後面之空地其基地面　東西長四十丈南北寛約十六七丈估計建築經費共需洋二萬數千元業經楊護軍使繪圖貼說呈奉政府核准撥欵建築惟工程浩大鳩工庀材尙需時日故擬暫假該鎭子藥庫爲駐節之所於本月七日先行遷往辦公惟軍法處偵緝處拘留所均仍留製造局内暫不遷移其除各科一律隨同移往統俟新署落成再行歸併一處 
[前夜發生之三刧案]  
　　㈠新閘路前晚九時有盜匪三人突至公共租界新閘路鉅興押舖店堂内各出手鎗嚇禁聲張擊破玻璃櫉搶取銀表六只及賬檯上大洋九元洋六十七角而逸事後由該店主檢點失贓開單報告新閘捕房派中西包探趕緊跴緝 
　　㈠馬霍路公共租界馬霍路五十五號門牌某烟紙店於前晚八時突來盜匪四人闖入店堂各出鎗械恐嚇當被刦去大小銀洋其五十餘元事後由該店主報請新閘捕房立飭通班中西探捕前往兜拿未獲旋即回禀捕頭轉禀麥總巡通飭各捕房中西探捕一體留心偵緝 
　　㈢曹家渡鄉人張某與其妻某氏在滬西曹家渡西灘搭蓋茅棚住宿夫婦同種菜蔬度日薄有積蓄詎爲匪徒埀涎於前晚夜半突來數人破扉而入各出利刃恐嚇當被刧去値洋十餘元布衣一包而逸事後由張分投警區捕房報請勘緝 
[水警廳引渡盜匪之磋商]  
　　盜匪張國芳（即張桂芳）蘇六學（即蘇老么）張金標（即張雲標）高阿海王富貴等因糾合大帮匪徒在舞錫北鄉楊墅園萬安市等處持械搶刦當舖及居户倪姓等衣飭巨贓並拒傷事主携贓逃滬匿跡公共租界業經江蘇水警第三專署巡員吳正榮帶同線人陳有才來申報請老閘捕房協同中西包探將張等五盜及與張等爲伍之陳老二陳老四等一併拘解公共公廨經中西官訊供押候無錫將已獲盜匪胡連子帶滬質證在案茲悉吳巡員已回禀水警廳長請爲核示該廳長以將胡盜解滬質證殊爲不便除函致關讞員磋商外並將胡盜親供交吳巡員帶滬送廨察核請速預審引渡歸案澈究 
[三誌捕房之保衛公安]  
　　昨報載英美捕房總巡麥高雲君添招暗探七人專司緝盜並以三十二號西探月祁文司爲該暗探等領袖一則茲又詳加調查知近日麥總巡確因時届冬令捕務宜嚴業已妥籌善法俾匪徒無敢托足以保公共安寗惟昨報所載各節則尙非眞相耳 
[滙通公司股東會預記]  
　　滬北匯通公司係由中外合資組織前次爲津浦鐵路參案將所訂優待條件奉令取銷刻在滬各商以該公司成立以來於鐵路營業輔助不少前次參案與公司合同毫不相關政府未可遽將優待件取消特訂於明日（五日）在滬寗鐵路車站左旁該公司事務所開全體股東會合力討論要求恢復 
[五續關於雲南獨立之官電]  
　　滬上軍事機關宣布關於滇事之官電前報業已照錄茲再續錄於下 
　　廣東龍覲光等電上海護軍使都統鈞鑒今日電致雲南電文曰唐將軍任巡按鑒解决國體全出人民公意兩公早經贊成　電推戴代表投票全體一致元首推讓再三始邀兪允從此締造新邦實人民無窮之福乃兩公通電忽有取銷帝制之言前後兩歧不勝駭異殆爲亂徒所脅假冒公名夫帝制宣布中外咸知斷無中止之理如公所言是置國家於兒戲全背天下之民心昧順逆之徒違蹈贛寗之覆轍想公明達當不出此應速懲辦亂徒專電請罪否則甘爲戎首貽害梓桑自取滅亡有心叛亂覲光伏惟知擁護中央派兵協制試問滇省一隅能否抵抗披瀝直言等惟明察等語特電陳明廣惠鎭守使龍覲光潮梅鎭守使馬存發欽廉鎭守使王純良肇陽羅鎭守使李耀漢正任瓊崖鎭守使胡令宣署任黃志桓南韶連鎭守使朱福全虎門要塞司令黃恩錫陸軍第一混成旅旅長納順洪署任李文富第二混成旅旅長叚爾源陸軍第一師第一旅長陳宏萼第二旅旅長鄭開文同叩 
　　歸化廳潘矩楹電昨接唐任電言詞　逆詫憤殊深特致電詰責冀深反省嗣接閱復電駭詫非常國體變更迄今半月羣情鼓舞五旅翕服即在友邦方以秩序安寗贊成一致承認之議日有端倪國祥昌明致殷期望不祥之語何自而來竊維民意從違徵　多數一經取决斯爲憲章此次改建新邦肇諸全體請願即在公等亦尙迭次通電贊成君憲遠近風傳言猶在耳由衷而發具見眞誠代行立法院默察民心知難盡指召集代表訴諸大公申令嚴明法文周密布諸中外孰不聞知公等身屬國民身爲監督對於職守對於國家具有天良詎甘脇迫何以滇中代表於贊成君憲亦復一體從同足見人心本無二致聯銜電請無貳無携通告囗囗囗囗囗囗（電碼不明）忽翻前議判若兩人昧一已之初心壞舉國之信用多所要挾意欲何爲當茲風雨飄搖國基未固人之謀我方懼無端乃公等不惜讕造蜚辭以爲虎倀召來干涉亦在意中口實之貽誰尸其咎千秋歸獄必有主名素仰明口尙希裁奪若能翻然改悔自認失辭一眚之愆無背大德倘再首鼠兩端受人唆使甘爲公敵自絶國人滇省將士中不少知時之士去逆効順人各有心公等及身豈能自保倘或苟安旦夕偷安一隅蕞爾彈丸萬難持久徒使兵戈所及爲禍一方茶毒生靈膏血原野邦人父老何負於公矩楹與執事素昧生平瘏口陳詞所爲大局倘不蒙見納依舊執迷惟有請作前驅與公相見瘊不忍坐視僉壬巨愗貽禍邦家幸惟省察等語囗囗公忠　國言足重輕敢祈斥妄訓　促其改侮大局幸甚 
　　貴陽劉護軍使電自滇變發生顯世對於國家大局之管見已於儉日致各省通電披瀝縷陳所有滇省通電列有顯世銜名者均係由滇冒列顯世决不負責特此聲明 
　　南寗陸將軍王巡按電王將軍段巡按使艷電敬悉唐任受蔡戴煽惑喪心禍國敝處已兩次忠告呼省亦迭電切責不過冀其悔悟消禍無形免至滇省生靈陷於水火之中乃竟置若罔聞怙惡不改誠如王將軍段巡按使所言亂勢已成恐非口舌所能解决敝處業已通電京外請伸天討今王段兩公擬推馮上將軍領銜具奏敝處深表同情竊願附驥總之禍國瑍民衆所共棄凡有血氣同懐義憤藎籌如何并希賜敎 
　　岳州曹錕電竊以國體解决徵諸國民民意旣同國體已定臣工胥悅中外騰歡何物蔡鍔故倡叛亂據我滇南豺狼成性破壞爲心凡我人民莫不痛恨寢皮食肉願得苦心春秋大義首重尊君况握兵符責無旁貸錕奉令討賊　衆出師前隊已拔大軍繼進天心旣順盪平可期伏願羣公念切同仇指示方略跳梁小醜不使蔓延則人民幸甚大局幸甚曹錕叩 
　　貴陽龍巡按電雲南舉動殊屬可駭已會同劉護軍使切實忠告矣仍望尊處言勸以維大局至盼 
[建造地方監獄之規畫]  
　　上海地方檢察廳勘定在西鄕漕河涇附近購買民地六十餘畝建造地方監獄曾誌前報茲經林檢察長與省委蕭君一再會商擬仿照北京模範監狱辦法中設工藝場數處惟僅購六七十畝尙不敷用須再添購十餘畝此項建築費估計約需四萬餘金是以林蕭諸君連日又帶同測量員不鄕復丈刻下尙未竣事 
[化學專家待聘]  
　　近年自提倡國貨以來化學工業異常發達如肥皂洋燭牙粉香水藥品之製造非有化學專家不能從事而此種人才缺乏異常震澤程君延慶字伯商幼在梵皇渡約翰大學肄業旋由淸華學校派送美洲遊學專習化學在康奈爾大學得有學士學位在哥倫比亞大學得有碩士學位新自美歸現正待聘寄寓開封路一號門牌 
[英美烟公司總理歸國]  
　　博物院路英美烟公司總理湯懋士君旅華已二十年對於吾國公益及慈善事業無不熱誠贊助茲聞解職歸國已於日前首途當其未行時其中國友人曾假座實康公餞云 
[公濟醫院改聘總理]  
　　北蘇州路公濟醫院總理美人呂夫司君現因事卸職當由西董等公同議决聘請英人孟西爾君接辦已於昨日到院 
[海軍司令部紀事兩則]  
　　海軍司令部前日接到部電以南京北岸之浦口爲津浦火車南下末站尤爲水陸衝要之區恐有黨人携帶危險物品從下關渡江潛赴京津各處圖謀擾亂飭即調派軍艦駛往下關稽查等因昨總司令李鼎新君已派艦二艘速往該處駐泊 
　　海軍司令部查得防守粤東各軍艦之軍火彈藥等物亟應添配故由李總司令在上海海軍軍械處檢選各式炮彈鎗子火藥交由某艦運往粤東分給各艦以備緩急 
[施粥廠定期開辦]  
　　本埠華界前淸時每逢冬令由蘇松太道撥欵開辦施粥廠加惠窮黎自辛亥光復後此項善舉久廢不行今同仁輔元堂因本年夏秋之間迭遭風潮隣近各縣秋收甚歉以致各處貧民麕集滬上値此隆冬啼饑號寒情殊可憫各堂董因借南市三泰碼頭裏街商船會館南首房屋設廠施粥每天自上午七時起至十時止憑籌發給已定於陰曆十二月初一日實行開辦 
[霞飛英文學社之擴充]  
　　南社社友程莀碧君在法租界寳昌路一八三號設一霞飛英文學社以敎授應用文言能直接研究西學爲宗旨開辦以來已歷半載近更大加擴充添設學額並請留美名彥王胡二君擔任敎科以宏造就無論男女程度深淺均可入學聞定於二月十五日開課云 
[靑年普益社年假]  
　　大東門外靑年普益社於陰曆十一月二十四日晚舉行放假禮錄其秩序如下（一）搖鈴開會（二）音樂（三）主席張蟾芬報告宗旨（四）學生背誦英文（五）四聲合唱（六）張葆初演說敎育（八）美國敎士麻錫男校長報告諸生平日成績（九）校長勉詞（十）散會 
[通俗夜社講演會紀事]  
　　英租界新閘路和樂里口通俗義務中交夜社乘年假之暇於一月二日開第二次講演會是日午後該社諸職員與學生曁新民振新守正三校學生各界男女來賓先後齊集不下百數十人二時開會首由徐望先報告開會宗旨次周少葵演說大致謂吾國今日之地位危險狀况已逹極點願國民人人具有自立之能力免召外侮李雲生演說智仁勇三者爲人立身之大本苟缺其一即失國民之資格許建侯演說謂昌明社會敎育之事爲我敎育界中人應盡之天職故鄙人對於通俗夜社極表同情朱日章演說人不識字不啻墮身於苦海苟欲誕登彼岸非至通俗夜社不可朱稼甫演說吾人欲享家庭眞幸福必先革除種種舊習慣徐望先演說節糜費以濟正用之要素陶　　演說外人往往謂吾國爲東方之病夫國鄙人深以爲恥今後願我問胞各自憤勉毋再貽笑外人最後由朱文華演說儉省雖爲美德伹不宜太過凡有益於公衆者即千金亦當弗恤若其自用即一文亦不可妄　能如此方得儉省之眞諦其間由新民振新二校學生迭爲奏琴唱歌以娛來賓迨閉會時已薄暮矣 
[通俗宣講社記事]  
　　通俗宣講社於前日（二日）在南市裏倉橋西首明新學校開第九十期宣講會二時開會先由總幹事袁頌豐君報告並講道德敎育之要端有八（甲）勸奮（乙）博愛（丙）誠實（丁）守分（戊）果斷（已）堅忍（庚）耐苦（辛）節儉凡國民能具此八項者定能大有可爲又足爲世人之模範次葛敬業君講自治自修自立三大端並警惕不能具此三者之害印培君講惜陰要旨葛雲韶君講古今名人軼事其餘由來賓相繼宣講並由該社款以茶點聞該社下期（九日）在西區方板橋西首華英商業學校宣講已預由該社顧翕周君等函請該校張筱剛君佈置一切矣 
[商學補習會大發牢騷]  
　　南市商學補習會致上海縣公欵公產經理丁賡堯君函云日前見報載貴經理詳沈知事文謂鎭海廟即施相公廟原額畝分三畝餘現所　祗有田單則田二分實地丈量計六分餘載在邑志係公有性質云云詞皆牽强貴經理爲噉飯計凡有產業欲悉舉而爲公有固不足責惟對於敝會憑空汚衊心存誣陷溢於詞表不得不一申言之敝會創始於光緒三十一年冬月以商界學識　陃集合同志組織是會購備書報商餘之暇藉以瀏覽並設國文夜課次年添設英文夜課每星期晚延請理化敎員試驗化學俾增學識又次年增設體育畢業後組織商團以衛閭閻具禀前淸上海道署立案歷年畢業數百人由上海道曁江蘇都督發給文憑有案可稽畢業者或爲學界敎員或充警署職務或居商界要職是則敝會之有造於社會不可謂尠自民國二年秋滬瀆戒嚴禁止集會暫停補習遵官令也嗣因會所空有餘屋私塾敎員來會商借敝會以私塾學科雖不完全然多授一徒即多一識字之人故許其借設以啓蒙童乃貴經理詳文謂有私塾敎員二人生徒十餘人所謂補習者蓋即指此云云查敝會開設以來迄今十載居滬之人其誰不知乃貴經理特指鹿爲馬是何居心又云當辛亥改革之際由商團拆除門面重砌牆垣顏其名曰商學補習會查敝會设於該廟歷有年所民國元年市政廳改築鹹瓜街馬路廟門凸出丈許路線不能取直車馬不便往來特將可收租金之門面拆讓並費改築銀二百餘元爲公益也誠不若貴經理所經理之也是圜將門前節孝石坊拆去改建房屋藉以取租惟利是圖以謂光復後由該會與杜姓訂立合同嗣杜姓往收息金分文未付杜姓頗滋不悅查敝會所付之錢有經收之曹姓在貴經理所云事若目覩或非虚語敢請轉向杜姓取一憑來以便查究尤所翹企 
[調查敎堂學堂醫院之促迫]  
　　上海縣警察事務所景警佐昨飭各區署文云案奉縣知事沈飭開案奉江蘇滬海道尹公署飭開爲飭催事案查各縣境敎堂學堂醫院調查表前奉江蘇巡按使公署製定表式飭令轉發各該縣依式塡報嗣以多日尙未據各該縣造送前來實屬玩延又奉省飭轉催尅日造送在案今又將逾二句仍未據縣造送値此防務加嚴亟應調查塡報以資保護合再飭催仰該知事於文到五日内迅速依式塡報以憑轉詳切切此飭等因奉此合亟飭仰該警佐於文到三日内即便查明詳報以憑核轉等因奉此合亟飭仰各該區署仰即尅日查明具報以憑轉詳毋稍刻延 
[催促銀錢行號禀部註册]  
　　上海總商會昨接縣公署函開奉巡按使六九三六號飭開准財政部咨開查各銀錢行號等金融機關皆應遵照銀行註册章程禀部註册以資稽考兹查貴省各金融機關尙有未經註册者相應另單開列咨請轉飭照章辦理可也等因抄單准此除分飭財政廳曁分行外合亟抄單飭仰該知事即便轉行所轄各商會知照各該行號遵照辦理毋得違延並抄單奉此相應抄單函達貴會即希查照單開未經註册各行號轉知照章註册事關部飭即希轉第毋稍違延至紉公誼 
[盧家弄火警續紀]  
　　新北門内盧家弄盛豐烟紙店深夜起火延燒左右商舖住宅六七十家共燬房屋一百數十間已誌昨報茲悉盛豐烟紙店爲倪順生陳錦卿等合股開設昨晨該處一區二分駐所王警佐已飭 
 
 
 

Page 11

 
 
派探警將陳拘獲解案研訊陳供不知從何起火王君以此次之火貽累商民甚衆諭令拘留候送淞滬警廳司法科訊究 
[石塊成爲疑團]  
　　前晚一時許有王汝靑者在本城福佑路安仁里附近徘徊觀望該處崗巡上前盤詰王即將手中所持之石塊向二百四十一號門牌内擲進當爲該警將王拘獲詰問支吾適該號内之葉玉淸出外查究遂一併解入一區二分駐所經王警佐研訊之下以情節支離押候查明核辦 
[未遷者仍須繳捐]  
　　高昌廟一帶房屋自肇和軍艦出事以後業已遷移一空該處地保因經收房捐無從收取曾要求縣知事將陽曆十二月正月房捐豁免在案茲悉沈知事以該處旣有空房自應免收而未遷之家則仍應收取昨已諭知該地保遵辦矣 
[再誌皮鞋店與衣莊之交涉]  
　　曹永利皮鞋店主曹友生延代表律師至公共公廨具控久大衣莊經理李連生顧頌平强搬貨物等情久大衣莊亦以曹不理借欵等詞延代表律師投廨互控業經分别傳案交保候核在案上月三十一號由王崧生襄讞與觀審西官美博副領事開特别民庭復訊曹友生仍由代表律師上堂請究旋經久大衣莊代表馬思德律師向曹將前堂所供各節逐層盤詰復向詰據供稱承辦之皮靴等軍裝係與廣東路振新洋行訂立合同中西官會商之下判仍各交原保候再復訊 
[煤炭店追償貨價]  
　　煤炭店主何元增至法公堂控主顧何永興不付往來貨洋六十六元請求訊追訊之何供照民人核算抵欠洋五十六元並無六十六元之多求察聶讞員以兩造賬簿均經載明豈能抵賴判交人銀兩保出外限七天交洋 
[被訴人又不到案]  
　　陸維中前至法公堂控徐晉卿不理擔保借欵洋三百六十八元一案因徐抗傳改提到案判交人銀兩保出外限七天繳洋在案昨日限滿原告投案請追徐又不到由其子徐桂生稟稱父親今往鄕間索欠以便料理此案聶讞員以徐有意規避判桂生交保出外限交伊父並傳保人到案訊追 
[發現受傷女屍]  
　　滬西宜昌路馬路旁草地内昨日發現年在五旬左右之無名女屍一具由捕查見回禀捕頭立飭華探目陳永康前往查得該女身上祇有衫褲滿地血跡且有刀傷似係被人謀斃立即回禀捕頭着將屍體舁至虹口斐倫路驗尸所報請公共公廨中西讞員蒞所會驗再核 
[江北人跌傷殞命]  
　　住居西華得路某號屋内之汪北人陳三前晚有事至虬江橋親戚家走上扶梯失足跌仆腦部受傷當送同仁醫院未及醫治而斃昨經其妻子等到院備棺收殮 
[大鬧江淮邨]  
　　江北人李得章住居鐵路北江淮村地方前借徐敬來洋一元已還過錢六百文前日徐向李索討無着以致爭毆李弟懐章亦在場帮毆旋有多人以得章兄弟欠錢不還反肆兇毆大抱不平將懐章毆傷甚重迨崗警聞信趕來衆已走避惟將徐敬來及得章懐章拘入四區警署押候訊辦 
[工人爭鬭]  
　　閘北大统路新民路轉角項茂記之房屋現在翻造前日有小工泥水匠方阿弟邵國金胡炳全張成濤等因互奪器具以致鬭毆邵之頭額及方之腰部均被張成濤毆傷由四區崗警將一干人拘入警署押候傳到作頭再行訊辦 
[勒限交還小孩]  
　　傳丁氏至法公堂控稱婦人有一男孩今年四歲前日與鄰家小　在門口嬉玩被拐匪陳利榮到來抱去有回場嬉玩之小孩啞子目見請求訊究陳供民人向在碼頭　貨度日前日偶見傳丁氏貼有尋孩賞格民人貪小前往揑報實無拐帶情事求宥中西官以見證確鑿豈容推　判押限七天交孩如違嚴究 
[追獲攫物匪徒]  
　　匪徒張阿三前日在廣東路山東路口　取婦人陳王氏金押髮當經該氏鳴捕追至河南路將張拘獲帶入捕房押候解送公共公廨訊究 
[浴堂内拘獲竊賊]  
　　李明山專在茶樓酒肆及浴堂等處行竊衣物前日又混至廣東路二百三十八號門牌某浴堂内行竊浴客潘榮軒之棉袍一件披於身上正欲　逃被探尤阿根查見立即拘住解入捕房押候解送公共公堂請究 
[包探拘獲小竊]  
　　王阿三前日在南京路摸竊行人某甲之皮夾一隻啓視之内僅銅元數枚並無别物適被包探邵仁禮查見拘押候解公堂請究 
[過犯又來行竊]  
　　法捕房解過犯吳金山至法公堂禀稱吳前經逐出今又濳來界内前日竊取陳生長之衣服適爲包探查見拘獲解請訊辦吳供認潛來竊衣不諱以後不敢再來今求恩宥判禁押西牢八月期滿永遠逐出租界 
[巡警獲賊]  
　　馬東靑昨日竊得衣包一個内有綢布衣服五六十件行至邑廟東街爲第二守望巡警王金發查獲立送一區二分駐所由王警佐詰問旋有在廟東街開設烟紙店之金耦山投案具報被竊起案衣包確是原贓王警佐着一併解送警廳司法科訊核 
[三年始决勝負]  
　　勉進體育會與Ｕnion足球會比賽足球三年以來未嘗一决勝負昨爲星期日（即二號）特假麥根路草場比賽計勉進會獲勝四球Ｕnion足球球獲勝一球勝負始决 
[明明眼镜公司贈劵紀闻]  
　　英大馬路中國明明眼镜公司贈品展期營業益形發達刻聞此項贈劵尙存二百餘紙期在一併贈完其開標之期約在陰曆十二月十五日左右届時須請滬上紳商到場監視以昭信實云 
[上海縣公署示諭]  
　　上海縣公署昨出示諭云爲出示曉諭事一月三日奉巡按使冬電開接内務部來電民國四年十二月三十一日奉申令明年改爲洪憲元年等因奉此合行出示曉諭爲此示仰闔邑商民人等一體遵照特示 
[氣候報告]  
　　（上海徐家滙天文臺天氣測候報告） 
　　已過者之報告一月二日中國北部氣壓復降颶風過呂宋南部向南海進發中國天晴菲利濱雨水頗多三日上海天氣晴朗涼風偏向東南晴雨計上升甚緩三日下午四時前二十四小時内上海氣候温度至高五六五至低三二去年同日至高四七至低三六四 
　　未來者之推測三百下午四時三十分豫測小呂宋來報謂颶風已澎脹於呂宋南部巴拉塞爾斯之南或有大風浪上海之北有方向不定之涼風天氣晴暖 
來稿 
[勸種棉說]  
　　金陸大學農林科敎員芮思婁著鄒應　譯中國植棉已數百年矣晚近棉之用途益廣而棉紗及棉織物　輸入自外蓋雖華工便賤而外人猶以華爲最能行銷其手工品焉種棉之事之宜注重可知矣今國内多閒田棄地足以植棉天時亦宜即其已植之地苟能選其種子良其栽植已足使產出加多故無論工業農業棉植誠爲急待研究之一事也 
　　據確實統計表最近五年（千九百零九年至十三年）棉紗及棉織物之來華者其値居進口各貨總價四分之一至三分之一而此五年内棉紗及棉織物之進口逐年加多特爲顯著棉紗之入增多有似國内棉織業漸有進步而棉織物所入尤多則國内之棉織物供不敷求更可見矣又生棉出口之增多亦可與此意相發明焉千九百十三年棉紗及棉織物之進口者値逾二億五千萬元（英洋下同）而生棉出口不及二千五百萬元是即棉一項虧貲已及二億五千萬元矣又就棉織物進口最少之年（千九百零八年）其價一億五千萬元與此生棉出口最多之一年（千九百十三年）共得價一千五百萬元二者相較是已虧貲共一億三千五百萬元矣 
　　日本英國不以植棉著聞千九百十一年中國入口棉紗其百分之十八來自日本而棉織物亦居入口百分之十四至千九百十三年則棉紗居入口百分之四棉織物居百分之二十此見其逐年增進之速英國則千九百十一年棉紗之入中國者居百分之六十一千九百十三年乃僅百分之五十此見其逐年減退美爲世界產棉最多之國其供給中國棉織物千九百十一年僅百分之九至千九百十二年僅百分之八而棉紗無進口者惟販入印度之生棉有製後而來華者而印度供給中國之棉紗居進口百分之三十五中國出口生棉其百分之七十至八十運往日本製造後仍運至中國 
　　觀此統計中國棉業亟宜改良以塞此漏巵可不待智者而决矣爲今之計莫如以輸出之貲謀本國棉織業之振興然此不可以驟幾也欲興棉織業不必先求多產棉生棉產出者加多則入口者自少虧貲較輕或曰生棉增加矣然漏巵之大者固在熟貨欲抵制棉織品之進口興棉紗廠無餘事矣奚待種棉應之曰不然農爲四民之本必農慶有秋然後工始呈材不觀夫錫邑絲業之進步乎其始也產繭衆多乃有繭行繭之產愈多繭行益多今錫地且有絲廠數區矣設中國生棉日見繁多則棉織業之振興可計日而待也故加增產棉則收穫衆多荒地利用棉織品無事他求漏巵以塞衆庶以富其利豈不溥哉（未完） 
來函 
[袁祥熊致南帮米商事務所函]  
　　逕啓者貴所成立以來於今四載其籌辦改良公較整頓捐務以及指定米船停泊地點諸大端罔不悉心研究衆論翕然此則由於吳嚴兩君之熱忱毅力諸執事之勇於任事不然曷克臻此鄙人亦同人之一份子自愧庸才不能贊襄員疚良多茲將票洋十二元撥充貴所經費亦聊盡區區之微意耳乞给收證爲幸 
雜評二 
[名譽與信用（訥）]  
　　自來中國之事未有不名譽與信用兩失者欲保全對外之名譽而遂不顧對内之信用卒之信用失而名譽亦不能保何以故以其所保之名譽不於實際上保之而於空虚中保之空虚之名譽云者内部實際不如是而飾爲如是之謂也飾爲如是之舉從無不敗露故對内之信用失而對外之名譽亦即不保也中國事事失敗之原因皆由於此總商會所舉賽會事僅一例而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[冷板櫈賦仿滕王閣賦體] [  語溪蠖屈]  
　　窮鄉故土陋巷僻壤地分南北界劃東西襟三村而帶四方近牧場而連厠所詩云子曰生涯通孔孟之書者也之乎學童下先生之榻眼涙倒掛鼻涕横拖縱横皆田舍之兒賓主盡迂腐之美南面猢狲之雅號自古相傳東家苴蓿之佳　於今猶盛趙錢孫李聲調提高天地元黄喉嚨喊破斜拖豚尾曲辫子之遺風狂吸旱烟阿木林之流派家產微薄難養身家識見罕希故稱學究鬍鬚花白牙齒精光經傳熟而鐵硯穿講解奇而敎授怪見周公於午夢訪陳搏於黑甜愛八股之文章喜千家之詩選逢人拱手豈敢頻呼見客攀談請坐屢說通文道白現面上之春風曲背變腰露腔中之腐氣三字經千家詩東翁進而目諸學徒來而背誦忙拍馬屁連稱令郎之能大吹牛皮方顯自家之才脅肩諂笑張口嘻哈塵埃與吐沬齊飛面色共脚跟一色田鷄唱晚（敎書俗稱吊田鷄）響澈池沼之濱戒尺驚飛敲破兒童之額半饑半飽無鎖無枷殘燈熄而旣昏眼小鳥啼而天明起終朝吚啞頻來問難之聲向晚低迷未免孤衾之冷失館伯脫業懼關體面於平時厪憂虞於鎭日天高地逈傷照顧之無人興盡悲來嘆朿脩之有數圖三餐於果腹求四秀於安身衣衫垢而漿洗難枕　寒而夢魂短烏啼霜月誰憐落拓之人雁唳關山難寄家鄉之信懷婚女於不見想富貴於何年鳴呼命運不常機緣難得年華已暮衣食未全寄老命於詩書身如浮萍覓菲資於筆硯跡類飛蓬所賴明舊吹噓知已介紹半分靑眼常多體諒之情一片冰心端賴扶持之德比傭工而稍勝較雇僕而略優今歲如斯明年這樣舊東辭謝新主難尋到處求人暫作棲身之計隨時設法聊圖餬口之謀某數年板櫈一世寒氈無路飛騰等馮驩之繟鋏有懷痛哭嗟阮藉之窮途歷寒暑於他主事家山於胡里慕杏壇之設敎效鹿洞之傳經昔日靑衫在庠入泮今朝白首傍户倚門蘇秀難歸撫空囊而長嘆馬周獨酌對薄酒以狂歌鳴呼際遇靡常窮通莫定前程已矣後况何堪游戲贈言恐贻譏於大雅滑稽作賦將見笑於羣公敢佈小言恭疏短引一篇已就四韻俱成三家村裹臨江渚壁倒牆坍瓦飛舞茅屋朝籠片片雲　門暮滴潇潇雨歐風東漸日悠悠棄舊更新幾度秋塾中子弟今何在都向學堂習上流 
詞選 
[花發沁園春四春詞用宫詞體] [  東園]  
　　意惹鶯鶯情牽燕燕建章門户深鎖玉珂飛鵲金鑰沈魚杏苑曉來風大羊車又過歌舞地梨雲夢墮環珮響香　回廊隔宫花萬千朶一曲陽春誰和枉柴韻　綿紅腔　娜桃緋鳳瑟柳　鸞簫　得五顏笑破　哥駡我說甚萍因絮果何處笛吹落梅花動愁懷不能臥（春聲） 
　　御柳梳烟禁花籠日粉衣晴曬蝴蝶鴨浮水煖魚聚橋低桃漲深深幾尺簾疎幕密倒多少樓臺金碧宫牆事送過鞦韆沉香猶記亭北悵惆儷青妃白認絳燭蠟光畫屏猩色　枝金鳳衫葉銀鵝虚度放燈時節珠嬌翠怯聊檢點歌裙舞　問新寵今夜平陽海棠曾照明月（春影） 
　　永巷苔靑長門草緣鷺窼猶在宫樹歌衫粉暈舞袖香凝花外月明輦路黏泥柳絮弓鞋　潘妃小步尋舊迹蓮瓣銷金蘼蕪芳徑幽處記得海棠秋暮那金屋無人涙瘢化露斛珠綴白鈿描黄眉樣玉環還妒東風院宇又滿地落紅無數泣飛燕斜倚闌干帶梨花一枝雨（春痕） 
　　柳綠埀絲桃紅濯錦韶光點綴明媚玉臺選艷金屋藏嬌想像衆香國裏蜂憨蝶醉東風起楊花遍地飄雪白莫化浮萍御溝流出春水照淡舊時珠翠正朶殿雲開藥宫日麗園關不住塵　都輕又到牡丹天氣姚黄魏紫誰盡得胭脂滿紙杏衫薄低笑楊妃恁芳容懶梳洗（春色） 
自由談之自由談 
[人虎] [  山陽宋焜]  
　　宋子曰今日固多人其形而虎其心者初不料竟有人其始而虎其終者友人周君述及苗人每有變虎之異其將變也肢體發熱頭目昏眩呻吟牀第口不能言如是者數日則尾尻上之骨忽崛起尺餘兩目之光熌爍身上黄毛葺葺已變爲虎矣其親屬乃舁諸野外而人禽之界判然矣其有變虎未久而被獵獲者往往於前兩足皮肉得銀釧等物亦有雖變虎而仍戀戀於家室者則每啣犬豖羊獸於門側以示餽食於家族之義余初聞周君之言輒以誕妄不信繼思淮南子謂牛哀病七日化爲虎是動物互相變化至有明徵况灌宣城太守封邵曾化虎以食郡民（見述異記）則漢人且有化虎况苗人乎孔子曰苛政猛於虎彼貪官之剥民膏脂又何異於虎之殘虐生命乎易曰大人虎變試觀今之爲官者是虎是人眞有令人難辨者則苗人之變虎又何足爲異因以人虎名篇以質諸覺迷及閱報諸君 
小說 
[小說俠情紅蘩蕗别傳] [  天虚我生]  
　　第四章 
　　劇場散矣繡幕重埀急管繁絃頓時復寂唯白浪琪姑娘之芳名仍時時從來賓口中度出津津然若有餘味勃斯遂亦起立引其小友亞猛直至後臺化粧室中則見白浪琪方坐於軟榻之上芳容無主若不勝其嬌困而一般國民代表傾拜於石榴裙下者則猶擠滿一室獻花供媚以邀美人之一盻勃斯者心懷鬼胎見室中人多乃踟蹰轉不敢入曳亞猛於一邊徐徐退至前臺用避諸人視線時前臺幕已深埀値場者方相競收拾布影故於二人詭崇之舉動亦不暇注意亞猛頗不能耐插其兩手於衣袋中蹀躞不已而寸心忐忑頗懐疑懼唯恐有人燭見其隱故但須少有聲息即張皇四顧深恐有人從後掩之遽加以逮捕者勃斯嗤之而亞猛殊不自覺欲離此去顧又不捨玉人因向勃斯曰老友吾儕居此似頗勿妥彼蓋心念勃斯所謂共和國中四壁均有目耳一語乃良用其危懾勃斯見其膽細若是復嗤以鼻亞猛頳遂不復語立良久夜已深午一般獻媚之客始漸漸退去男伶亦退室中人漸漸稀少亞猛乃得重入人叢之中一覩玉人秀色見其殘粧未去星眼微餳如雲之髮覆其梅花之額益顯温柔嬌好勃斯此時亦時時視室内玉人並視亞猛然其時初非評量美色亦非憐顧亞猛彼蓋恨一般賓客之久久不散而又喜亞猛之已呑鈎餌也亞猛乃又言曰勃斯彼可厭之客須至何時乃散盡耶勃斯曰孺子母噪在目前矣汝不見室中之客已僅有三人耶言次而室中之客已均起身此三客似較得美人歡心白浪琪親身送之媚眼含情欲有語又若無語直至客已去遠始微微伸其纖腰作娇困之狀女郎年齡正當春風荳蔻之時一塊天眞渾然未鑿且愛好天生故亦未嘗自知其美然其天然之顰笑實足以消人之魂故亞猛此時直將五體投地願生生世世皈依於紅裙之下則兜率升天縱遲十刦亦所甘願方思維間而其足已不復自主竟隨勃斯步入化粧之室 
[小說奇情秘密汽車] [  東埜譯]  
　　第十五章（續） 
　　勃立南道這事全仗上天埀佑挨周生擒嘉而德也是活捉聞說他當時中彈顚出車外瘡口在肩際並不甚重經醫生盡力數治現在可保無性命之憂再緩幾天就可以到堂聽審了公爵夫人里芙曾告訴我茉莉兒初到他家鎭日掩面他說做女兒的果然不願見一班政客喪生亦安忍見他生身的父親流血倘然審判的結果他父親或有不諱他情願捐棄這個汚濁世界追隨父親聽上天裁判去的他具着這種性情並不是夫婦伉儷之情看得太輕實在是父女天倫之性看昨甚重我只有敬他愛他那裹遠有瞋怪他的道理他經里芙横勸堅勸說他父親不過是個國事犯照英國法律不致有死罪再經他本國公使代爲緩頰便可以從寛發落勃立南說到這裹笑了一笑又說道麥克不瞞你說我前日到公爵邸第中去託你姑母介紹和他會晤過一次他起先低埀粉頸一百個不開口後來飛紅着面和我訂了一條條約說他對於藐躬石爛海枯此情不改不過我們倆同牢俣𢀷之期須� 
待到挨周出獄以後朋友你試想他不過一個弱女子到了情欲關頭還能立定主見守貞不字我輩鬚眉男子那好露出一些情急之態贻羞巾幗只得耐着心腸口頭答應他的了 
　　勘誤一日小說紅蘩蕗别傳第十四行第一字犀誤庠合更正 
 
 
 

Page 15

 
 
   
 
 

Page 16

 
 
   
 
