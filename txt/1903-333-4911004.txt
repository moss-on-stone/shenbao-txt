# 1903 - 333 - 4911004

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平隂范縣東阿等處臨黄民埝衝潰無存隄内各村莊掩斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者購壑喪身强者干戈盗弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[恭印諭旨告成]  
拳亂旣息朝政改觀王言如綸宣布遐邇本館覓得光緒二十八年諭旨敬謹排印刻己告成裝釘抵張與前一式簿海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前己鐵就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[書本報紀俄事無憂後]  
　　俄人之重佔東三省也各西字報言之各華字報言之而外間紛紛傳述亦無不同聲相應一若果信而有徵者甚且謂中俄兩國不日卽當相見以戎衣人心因此而驚皇商務因之而阻滯本館曾以爲開戰則决無是事而開釁則或有具機蓋開釁與開戰事理不同開釁者因事有齟龉彼此相持極力磋磨尚可言歸於好開戰者事機决裂無可挽回壇坫敦槃易爲疆塲戎馬試問中國此時餉項旣絀海陸軍疲强弱之勢旣大相懸殊勝負之形可卽此而决政府諸老卽甚昏瞶糊塗而似此情形想尚能知一二袁張兩宫保卽甚忠勇時時以復仇雪恥爲心而迫於事之無可如何亦斷不敢不審處熟思貿然以朝廷爲孤注之一擲故本館謂决不至於開戰者此也惟俄人旣遑其蠻横之爲重估東三省則我國家寸土尺地豈能輕以子人而况遼瀋發祥開國以此祖宗陵寢皆在其聞非若奉灣之孤懸海中尚無妨割畀於日本也矧俄人早有撤兵之約以東三省還我國家今又肆其狡謀率兵重據是前約乃有心欺侮而我竟爲其所愚縱知勢力之不能相當我亦烏能默不詰責此本館所以謂開釁副或有其機也乃觀於近日本報所紀則有不可解者如前日轉録族賴俄文報謂近日外間喧傳俄兵復據盛京一　實則我俄僅派兵士兩營前往揮變地方並未　　成京　　亦驚堪待華官之事目下一則吏治仍由　　　　　　　　　　　　　　　　月秒有宦於奉天之某君因公入都　以俄人近狀答稱九月中旬有向駐遠陽之　氏二百名　　至奉天妮　　　官謁見奉天將軍增軍帥請暫借戶部署中閒屋數椽小駐數日軍帥許之奉省商民本係驚司之鳥突見勝兵　夫富署相與駭異非常遂致以訛傳訛無異杯弓蛇影實則並未佔及軍署亦無要挾華官戕　華民之事刻下俄兵　　　去官民俱安堵無驚云云果如所言則似前次中東西各報所傳皆係子虚烏有非特開戰爲必無之事卽　釁亦　　妄爲之虞豈非國家之大幸而我民之洪福乎所異者直隸提督馬軍門玉崑之帶兵駐防山海關也非謡傳也各省督撫之飭沿江沿海加意防備也曾見諸札文者也若東三省果安然無事何以六師張皇至於如此豈馬軍門之統兵移駐山海關亦因誤聽謡言而輕舉妄動乎各省督撫飭防沿江沿海亦因誤聽謡言而無端　恐乎孰虚孰實言人人殊道阻且長難知確鑿僕旣未敢故爲鎭靜而亦不敢强作解人若證以本報前紀俄皇允准遠東總督亞力西夫條陳將中國黑龍江劃分兩省每省各派提督一人治理庶務一省名之曰海境一省名之曰姆斯郤克及邇者俄政府飭令近屬提圍爾埠民人遷往滿洲永久居住則俄己視東三省爲外府縱使目前暫得無事他曰必有爲其蠶食之憂吾願袞袞諸公愼毋囿於眉睫之見而杞憂稍釋也 
[本館接奉電音]  
昨日午後一下鐘時京師友人飛電傳求上諭三道敬謹譯登○十月月十六日内閣抄奉上諭廣東南韶連鎭總兵員缺著梅忠義補授欽此同日奉上諭前因各省軍營操法器械未能一律迭經降旨飭下各督撫認眞審視訓練以期劃一乃歴時旣久尚少成效必須於京師特設練兵處隨時考查督練以斯整齊而重戎政著派慶親王奕劻總理練兵事宜袁世凱近在北洋著派充會辦練兵大臣並著鐵良襄同辦理該土大臣等受恩深重務當任勞任怨認眞籌辦以副朝廷力圖自强之至意其意辦事宜著該王大臣等隨時妥議具奏欽此同日奉　上諭前據御史葉題雁奏參福建知縣陳其炎等各欵當經諭令崇善確查兹據查明覆奏福建調署晉江縣知縣陳其炎被參各欵雖皆查無實據推性躭安逸懶於聽訟並有劫案多起僅子開缺另補未免輕縱陳其炎著卽行革職捐升知縣殷挺楨干預公事試用縣丞倪仁宏不知檢束著一併革職從九品韓學詩著撤省查看另片奏查明厦門商局被參各節興泉永道延年任聽局員朋比爲奸毫無覺察著交部議處署厦防同知通判鄭照巧卸局差意存規避著以縣丞降補候選直隸州知州楊榮忠朦混取巧遇事把持著卽行革職餘著照所議辦理欽此 
[電傳宫門抄]  
昨日午後一下鐘時京師友人專電告知本館云十月十六日皇上召見軍機大臣及英茂 
[俄主和平]  
香港循環日報登奥京來電云俄國民人極望俄皇諭令簡駐遼之東亞力西夫總督及兵部外部大臣將滿洲撤兵之事和平了結如亞力西夫有意敗壞和局則卽褫革或詔下量移觀於此益知各報所傳俄人奪我奉天覊留增軍帥諸事類皆鳥有子畫而前日本報所載奉天無事云云實係確實可據也 
 
 

Page 2

 
 
[法允調停]  
　　德國某報云日來法外部大臣己允俄外部所請如俄國必欲與日本調停俾兩國言歸於好則我法自當力任仔肩並聞之法外部書記官云日俄協商之事現己日有進境可望告成矣 
[商保和局]  
　　德京柏林來電云此次俄皇赴德京與德皇相會專爲保全東亞和平之局日來俄皇旣晤德皇卽己遄返俄屬杜麥斯他地方駐蹕矣 
[法報之言]  
德京柏林來電云法國飛格藍報曾言俄國外部大臣伯爵藍姆斯唐夫君不日將上表辭職繼其任者爲現駐丹墨國之俄使某君 
[委國償金]  
西字報云南阿美利洲委内瑞拉國前因匪亂毁壞各國旅人物産刻己議定償金數目計美利堅十兆圓英吉利二百五十萬圓法蘭西十六兆零四萬圓意十利八百三十萬圓德意志一百四十一萬七千三百圓比利時三百零九萬三千八百圓西班牙六十萬圓墨西哥五十萬圓和蘭一百零四萬八千四百五十一圓瑞典二十萬 
[譯西報載拍斯夫弭兵會宣言]  
　　蓋聞天下之禍莫大於戰非天地好生意也律有之殺人者死傷人及盜抵罪今之開戰局者寡人妻孤人子所非殺人傷人之尤者乎分裂天下宰割山河盜人國盜人城非所謂盜之大者乎若以治人之律還以自治則知昔之刻碑勒石褒美戰功者皆天下罪魁也是亦不可以己乎今且不必遠引即以拿破崙近事徵之拿之善戰爲歐洲冠戰釁一開連年暴骨民之失業而罹於兵革者不下六七百萬血膏原野骸積山邱慘目傷心於斯己極自時厥後列國之君鑒於戰事無日不討其軍實而教訓之人人未必有願戰之心人人不能無備戰之舉多練一兵卽多籌一餉以豫算表計之餉源無出稅額驟增兵鋒所及商務爲之不振昔之設兵原以衞民今之增兵徒以病民由今之道無變今之俗不死於兵先死於稅未有不上下相愁家國同困者也彼好兵者徒欲以功耀絕域紀績旂常不知將與將角智兵與兵爭能智競能勝易世爲榮猶可說也今則不决勝於人力而決勝於機械卽使勇如賁育何能以七尺之軀與火器爭利乎美之西嚘溝新製屠牲機驅羣畜房内不用人力隨機支解槍砲之以機換斃何以異是大抵惻隱之心人皆有之前此英搭之戰列邦咸以爲非非惡英也惡戰也古之所謂戰不過蝸角之爭禍及一方而己今則舟車四逹無遠弗届釁端旣啓不獨焚林斬木所過爲墟勢必毁車奪稍流毒天下茫茫宇宙誰無室家而欲長子孫安田廬其可得乎此親見英之戰事者未嘗不感慨係之也顧或謂民惟習戰乃知效死少右急公好義民之分也好生惡死民之情也譬之醫者以己病爲業常欲人生民之入伍以爭勝爲心常欲人死醫與兵非有仁不仁之分也操術之不同而用心異耳又或謂國不忘戰而國始振不知國勢之强弱視乎治理之盛衰誠使君民一心上下一體成都成聚未有不轉弱爲强者善夫提耳斯之言曰人生斯世有相應相求之處卽當有相親相愛之心謳者皮安哲亦以罷兵息民爲盛事斯二者皆仁者之言也吾嘗謂兵戎之禍與水火疾疫等天災流行仁人君子思拯救之至於兵獨闕而不講是何心哉吾今創爲是論人或以爲虚妄然天下事先虚後實眞理不誣皆荷蘭哈克創立弭兵大會入會之國己二十有六列邦倘以吾爲然乎則我今日雖墾闢荒田而播種收穫之期可翹足待焉己 
[商部奏酌擬奬勵公司章程摺]  
奏爲酌擬奬勵公司章程請旨遵行以廣招徠而維商政事查臣部章程内開擬招商設立鐵路礦務工藝農務各項公司先行試辦再令各省逐漸推廣等因奉旨允准通行遵照在案臣等竊維商務之盈虚與財政之得失相維繫豐其本則實益蕃擴其源則流自暢中國風氣初開一切籌欵事宜尚須官爲提倡然僅取諸公家誠恐後難爲繼故必集衆擎之力乃能溥美利於無形此招商設立公司所以爲先務之急也惟是商情觀望由來己久倘無以鼓舞振興之决難冀其踴躍從事伏查定例士民人等好義急公凡有益地方之舉均蒙旌表建坊其捐貲至鉅萬以上者交部議叙至助振則奬以虚銜封典軍功則給以世職朝廷賞善酌庸極爲優渥皆所以風厲臣民俾昭激勸商人出貲籌集各項公司佐成國家要政其報効忠忱尤非尋常義舉所能及至於日後辦有成效收回利權其獲益亦與立功相等自應奏請恩施量加優異查臣部章程本設有顧問官之目其次擬作爲議員在商人得通情以抒論在臣部得廣益而集思惟須分别等差以示懸格相求之意臣等公同商酌並參考例章謹擬奬勵公司章程二十條繕具淸單恭呈御覽如蒙兪允卽請作爲專章由臣部咨行吏戶兩部遵照並分咨各直省將軍督撫通飭遵辦以重商政所有酌擬奬勵公司章程緣由理合恭摺具陳伏乞皇太后皇上聖鑒訓示謹奏○謹擬奬勵華商公司章程一集股五千萬圓以上者擬准作爲臣部頭等顧問官加頭品頂戴並請仿寶星式樣特賜雙龍金牌准其子孫世襲臣部四等顧問官至三代爲止一集股四千萬圓以上者擬准作爲臣部頭等顧問官加頭品頂戴並請特賜匾額准其子孫世襲臣部頭等議員至三代爲止一集股三千萬圓以上者擬准作爲臣部頭等顧問官加頭品頂戴並請特賜匾額准其子孫世襲臣部二等議員至三代爲止一集股二千萬圓以上者擬准作爲臣部頭等顧問官加頭品頂戴一集股一千萬圓以上者擬准作爲臣部二等顧問官加二品頂戴一集股八百萬圓以上者擬准作爲臣部三等顧問官加三品頂戴一集股五百萬圓以上者擬准作爲臣部四等顧問官加四品頂戴一集股三百萬圓以上者擬准作爲臣部頭等議員加五品銜一集股二百萬圓以上者擬准作爲臣部二等議員加五品頂戴一集股一百萬圓以上者擬准作爲臣部三等議員加六品銜一集股八十萬圓以上者擬准作爲臣部四等議員加六品頂戴一集股五十萬圓以上者擬准作爲臣部五等議員加七品頂戴一自四等顧問官以上應由臣部專摺奏請給奬自頭等議員以下應由臣部分别給奬每届年終彚奏一次一商人原有職銜在所定等第之上准其遞加一等譬如集股八十萬圓本身己有五品頂戴應准換四品頂戴仍作爲臣部四等議員餘以類推一商人集股若干或本身己有職銜不願再加臣部職銜者准其具呈聲請移奬該商之胞兄弟及親子姪惟不得濫移遠族一奬勵公司固以列名於首者爲斷若係數人同集之股勢均力敵亦可呈請分奬譬如五人各集股五十萬圓合爲二百五十萬卽照集股五十萬圓核奬五人各作爲臣部五等議員餘以類推一商人得有臣部顧問官及議員職銜者均無庸在臣部當差惟遇有關係商務利弊應行建白之事准其隨時具函逕逹臣部祗須叙事詳明一切體裁慨不拘以繩尺其事或准或駁由臣部酌核辦理一商人旣得有臣部奬勵職銜自應優加禮貎如有以事關商務謁見督撫司道等官自四等問官以上均按京卿儀注頭等議員以下均按部員儀注行庭見禮惟遇有招摇包攬不法各情仍由地方官按律覈辦一以上奬勵章程應在公司開辦一二年後著有成効由臣部查驗得實方准酌核紟奬其尚未開辦僅在臣部呈驗貲本以及辦理久無成效者不得濫行給奬庶於鼓勵之中仍寓限制之意一向來官塲出貲經商者頗不乏人惟於積習往往恥言貿易或改換姓名或寄託他人經理以致官商終多隔閡現在朝廷重視商政亟宜破除成見使官 
 
 

Page 3

 
 
商不分畛域合力講求庶可廣開風氣如有世家巨族出貲湊集公司辦有成效者亦准按照以上章程給奬其或己有官階職分較崇者另由臣部隨時酌量精形奏明請旨綸奬以示優異光緒二十九年九月二十一日具奏奉旨依議欽此 
[津郡官塲紀事]  
　　天津友人來信云日前直隸督憲袁慰帥頒到御賜珍物當卽排列香案望關謝恩以榮君賜○月之初十日恭逢皇太后萬壽聖節津上各當道假座城東八旗會館備辦大餐延請各國領事官及各紳商赴讌車馬畊　大有如水如龍之盛 
[神京珥筆]  
　　京師訪事人云上月開放京員秋季俸米時各倉蠧吏依然與奸商勾串弊竇叢生蓋緣新任滿倉憲未悉此中原委若輩故得上下其手鬼蜮多端說者謂都下自行新政以來惟各倉弊端剔釐凈盡官弁兵之領俸餉者齊相慶幸乃甫及三載死灰復然殊可惜也○右安門内龍爪槐古刹現經湖廣總督張香帥改爲官塲聚議公所門外葦塘本係廟中之産香帥擬購地二頃易之更購定天壇附近一古廟俾住持僧移錫其間○九月三十日順天鄕試正副考官由汴回京乘火車至前門外西城下蘆漢鐵路車站始乘輿入城○九月初京師東南津蘆鐵路有匪人潛將石塊抛擲鐵軌中致火車翻覆傷及行人管站委員某君聞而大怒密飭巡丁嚴密價查至二十日在豐臺村拿獲一鄕人鎖禁車站前三日旋復送官究治 
[海巿奇觀]  
　　烟臺訪事人云九月二十五日淸晨八點鐘時西圩外福盛合花店不戒於火霎時冐穿屋頂烈燄衝天當經水會中人馳往救滅然己焚去瓦屋十間矣○本年夏秋之間山東省登萊二府被水成災以致田禾歉收居民嗷嗷待哺烟地鴻順德巨商某禀請登萊靑兵備道兼東海關監督李觀察詳請撫憲周玉山大中丞咨請兩江總督兼南洋通商大臣魏午帥准由江南運米三萬石以濟民貧 
[上海官塲紀事]  
　　日前四川候補道吳容甫觀察因事來滬赴各衙門拜會昨己事畢命駕至上海縣署辭行○雲南候補知府黄鎭笙太守刻奉大吏委解貢銅入都昨日道經滬上命駕至縣署拜會縣主汪瑶庭大令請撥民壯赴舟次照料○前日王眉軒殿撰由珂里來滬乘輿赴道縣各署拜會並送試策蓋將稍分河潤也○卸任江蘇提督學政李蔭墀文宗谥前日來滬赴道縣各署投剌大約小作勾留卽須入都覆命○前高昌廟巡防局員馬午橋參軍因丁内艱卸事昨日至道縣各署謝唁○新委浦東唐橋巡防局員任樹臣二尹楊家渡巡防局員黄子新二尹均於昨日詣縣署謁見汪大令○改過局委員王參軍因在逃押犯久未弋獲經蘇松太兵備道袁海觀觀察撤差另委粥廠委員姚殿鄕二尹接辦姚二尹涓吉昨日到差旋趨詣縣署拜謁縣主汪大令 
[三訊革命黨案]  
　　蘇報館革命黨渠魁鄒容章炳麟及龍積之一案前己解由上海縣主汪瑶庭大令在英美等國公共租界公共租界公堂偕讞員鄧鳴謙司馬英總領事署繙譯官迪比南君會訊兩次昨晨總巡捕頭仍派西捕兩名戎服佩刀高乘怒馬將章鄒龍三人裝入馬車解至公廨俄而迪君命駕戾止大令隨與司馬會同升座先由章鄒等所延律師瓊師聲稱上次本律師言有能解革命軍意義之人今己來案請向訊之政府律師古柏曰此書本係華文華人皆能解說並非西文安用西人來解今党直汪大老爺賜進士出身書中文義豈不能知大令謂此書何得由西人來案解識本縣萬難允從迪君謂且視到案之西人立得兒所解意義有理無理不妨姑妄聽之大令頷之古君隨將革命軍中所標要語令立得兒解說立得兒茫然聲稱此書多徵引史事鄙人惟知尋常華文而己古君將革命軍後頁所有章程八條内驅逐滿人殺盡滿人各語問立得兒立稱此雖華文我固略知章鄒罪名單我亦閱過惟此章程八條中有數條不便寫出然前本駁康有爲書似無甚悖逆觀著書人於此頗有深意如使華入閱之諒無擾亂之事大令謂並無擾亂語章鄒所延律師前昨兩日業經言及毋庸爾來案作解人查書中詆今上爲小醜醜者卽戯劇中小丑之類也立得兒又稱此書如平常人見之决不至於擾亂惟著書者一時鹵莽遂未瞻前顧後實則於時局並無大壞大令揮之使退瓊師又稱革命軍與蘇報毫無牽涉况與政府所開罪名戰不符要之第一所行之事第二何人刷印此係最要關鍵請政府律師指出刷印眞憑方可謂章鄒實有擾亂人心之意此案東西各國均己知之現在定案時各國亦莫不留意須請堂上照公法判斷不能憑政府之意况章鄒所著之書實係被人竊印政府所延律師並未指出在何處刷印並何人所印之實據卽欲究辦亦須按照公正刑筆方合華律中所謂罪疑維輕之意今政府律師旣指不出刷印實據又與罪名單不符應請將章鄒開釋政府律師哈華托起而言曰查章鄒所犯各節業經古律師辯明有罪無罪顯而易見况章駁康有爲之信昨己直認不諱伊所稱書稿放在字簍中被人竊去付印堂上可信否此案欲由立得兒出爲解說否本律師觀此書兩本實在不法己極想著書者當時實欲使通國之人皆無尊君親上之心擾亂加事莫此爲甚今瓊師爲章鄒聲辯妄冀開脫罪名要知若何定罪堂上自有權衡瓊師稱章鄒二人係年輕學生出於愛國之忱並無謀叛之意古律師謂章鄒旣圖擾亂人心卽係國之亂民各國皆知此案關繫重大卽章鄒二人所供各情諒堂上亦必不信察其舉動乖謬藐視公堂本律師深服英領事赫然震怒斥爲應嚴行究辦今日公堂非尋常訊案之公堂可比英領事會訊此案係代各國會訊應請堂上將章鄒二人從重懲辦以倣將來且革命軍一書日下巿中仍有出售者每本收小銀錢一枚方今廣西亂事未平安知非此書貫階之厲請卽定斷可也訊至此日己過午大令與司馬商之迪君著將章鄒龍還押捕房候禮拜一解案定斷陳仲彞亦著暫行管押俟定案時核奪 
[總辦蒞差]  
　　新委江南機器製造局總辦沈幼彦觀察涓吉本月十七日到差昨日午正十一點三刻時乘馬車蒞局就廳事上恭設香案望闕謝恩接受鈐記旋命駕至關聖帝前怗香迨回至客廳卽由局中各工廠委員司事等人排班參謁隨於午後三點鐘許乘馬車至各當道處拜會 
[飭查劫案]  
　　虹口胡家本橋錢家菴於本月初六日之夜被匪人劫去洋銀一千餘元及零星等物事後菴尼並不報案邇爲縣主汪瑶庭大令訪悉特於昨日飭捕役前往勘明飭緝務獲解究 
[展期勘河]  
　　本邑南巿薛家浜久未疏浚不獨居民難於汲飲卽小舟亦未能來往自如近由叚董禀請蘇松太后備道袁海觀觀察上海縣知縣汪瑶庭大令籌欵會營開鑿觀察准之札飭大令勘明核奪大令本定於昨日往勘適以會訊革命黨案遂展期二十二日午刻會同各董勘視 
[令嚴巡緝]  
　　本邑南巿高昌廟巡防局員孫羹梅二尹以時届隆冬宵小最易乘機竊發傳諭汛捕地保每晚來局伺候以便督率巡勇嚴密稽查鎭上各烟館著於晚間九點鐘時一律息燈閉戶不准容留來歴不明之人如違重辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部告示]  
　　爲出示曉諭事照得本部振興商務要在通上下之情遇有商人投　票牘或面陳商情無不推誠相待本部設有撲待所一處各業商人赴部求見先導至司務廳詢明果係誠實商人卽由司務廳延入接待所隨時接見務使官商聯絡弊絕風淸惟當開辦之初各商人等未必周知更恐有本部差役需索阻遇之弊合行出示仰各商人等知悉嗣後呈遞禀件除京外有職官員須取具同鄕京官印結　員須取具本旗佐領圖片外各商人等如未能取有結片但具殷實鋪戶保結蓋有該號圖章本部卽可接收如邁面陳之事亦卽分别傳詢倘本部差役人等有需索阻遏情事准該商人徑至司務廳投訴訊明嚴行懲辦爾商人等須知本部要在保商力除官商隔閡之習愼毋畏難疑阻致負本部保護維持之至意特示 
[請徵奴捐]  
廣州嶺海報云日前粤紳胡廷槐等環禀督轅請准捐免世奴等情旋奉督憲岑雲帥批示曰據票兩粤音奴之風最盛其鷺身爲奴者世世子孫不能振拔援引盛京將單奏請以旗下壯丁附入學堂之例請開辦捐免世奴以籌急餉等情查壯丁係罪犯爲奴之于孫與民間私畜之奴不同凡　身爲奴者其主人爲之婚配生子則恩義所係與别項雇奴不同未能去留自主若有力可以贖身或服役數輩本主情願放出爲民者亦爲例所准行放出三世之後並准應試出仕名分所關成例具在不能軒輊此事該紳等旣發惻隱之心應卽廣爲勸喻使畜奴之家酌量開放不可純用官力强制至來禀設避籌餉之說不特名義難安且恐訟獄紛紜更爲閭閻生事應毋庸議所有成例摘録數條於後惟該紳等善自籌辦焉一凡民人家生奴僕印契所買奴僕並雍正十三年以前白契所買及授靠養育年久或婢女招配生有子息者俱係家奴世世子孫永遠服役婚配俱由家主仍造册報官存案其婢女招配並投靠及所買奴僕俱寫立文契報明本地方官鈐蓋印信如有干犯家長及家長殺傷奴僕騐明官册印契照奴僕本律治罪至奴僕不遵約束傲慢頑梗酗酒生事者照滿洲家人吃酒行見例面上剌字流二千里交與地方官令其永遠當苦差有背主逃匿者照滿洲家人逃走例折責四十板面上剌字交與本主仍行存案容留窩藏者照窩藏逃人例治罪一乾隆元年以後白契所買之人未入丁册者准照例贖身爲民其乾隆元年以前白契所買之人卽旣准作爲印契仍照例在本主戶下挑取步甲等缺俟一輩後著有勞績本主情願放出爲民者旗人則取具本主甘結加具參佐領圖結由旗咨部存案漢人則取具本主甘結報明本籍地方官咨部存案俟部核覆准入民籍此等旗民放出家奴只許耕作營生不許考試出仕其放出人籍三代後所生之子孫准其與平民一例應試出仕京官不得至京堂外宫不得至三品其雖經放出未經呈報者應俟報官存案之日限一八旗家奴如係累代出力經本主呈明令其出戶應准放入民籍其由本主得銀放出潛入民籍或抱養子弟指稱歸宗私入民籍者仍治以　行呈　之罪令其各歸民籍至指借他人名色代爲認買私自出旗或帶地投充之人將子孫改姓潛入民籍者照例治罪仍斷還原主若有鑽營勢力欺壓孤幼贖身爲民者倍追身價給還原主將人口賞給外省駐防兵丁爲奴 
[善爲調停]  
蕪湖訪事人云蕪湖關裕溪分關委員凌二尹前辦某處局務因司事某甲在局物故倉猝無可爲計舁至近處某廟備棺收殮是廟係某僧募資建造邑人士就其中供奉萬歳牌每月朔望於此宣講聖諭今乃於此殮屍大爲不敬以致聯名具禀徽甯池太廣兵備道轅道憲童觀察札委袁澤民二尹提訊諸生堅稱此寺供奉龍牌何等嚴肅彼係委員服官在此豈有不知之理而敢如此褻瀆乎二尹禀知觀察將凌二尹調回裕溪亦調停之道也 
[墮河遇救]  
　　杭州訪事人云本月十一日之照望江局陸家河有一年約三十餘之男子失足墮水幸天旱水淺未占滅頂之又旋由中協衙門武弁王某救起送之還家然己帶水拖泥情形狼狽矣 
[小工跌斃]  
前日午後江北小工王有生在順泰碼頭作工時從高墮下傷及其頭經工頭某甲舁送同仁醫院求治無奈因傷勢過重延至昨日畢命隨由甲出資備棺收殮 
[上海縣署案]  
　　前日寗波人王樂之扭福建人陳淸萬投上海縣署控其賴債行兇等情至晚縣主汪瑶庭大令升堂訊究王供小的向在如皋縣境石莊鎭某錫箔店爲夥本年七月至泰興絲黄橋朱姓豆行販買黄豆與朱相識旣而朱將上海南巿盈豐錢莊支票一帋計洋銀三百元託小的轉託王淸萬帶申轉交恒興洋貨號歸還洋油價值詎料　興迄未收到函至朱處追索朱向小的根究小的函致陳淸萬查問陳復函稱此票由李姓索去置之不理小的情急來滬先到盈豐錢莊查間據云票係八月二十期屇時有一張姓之人持票取去現洋銀知是陳之興端向陳追索反被兇毆爲此扭求追究陳供小的在治下信和糖行爲夥七月内因事往泰興王樂之托帶朱錦品行内莊票一紙囑到滬交與恒興洋貨店未幾在中途被朱之司帳人李某追上索回聲稱自往交付恒興小的當卽交李大令飭戕陳交的實人保出速尋李到索質訊 
[上海保甲總巡局紀事]  
本邑城廂内外保甲總巡朱森庭明府以沿浦所泊之船承裝垃圾恐滋事端函致十六鋪巡防南局委員賈礎玉參軍派勇兩名會同二十三七鋪巡防局勇前往彈壓一面諭令船牙赶緊派船承運毋稍稽延○本邑保甲總巡朱明府訪悉十六鋪二十三七鋪各處街頭仍有無業流民擺設賭攤誘人入局爰函致所　各巡局委員從嚴拿辦昨日二十三七鋪巡防局員李伯屏二尹運卽率勇協甲密往嚴拿 
[英美租界公堂瑣案]  
　　裕豐洋行傭人王寶生行竊西人支票銀二百兩報由包探徐阿華獲案請究襄讞委徐阿華獲案請究襄讞委員王松丞剌史向王研詰供認不諱遂商之德總領事署繙譯官麥令豪君判責一百板管押一月○孫阿祥行竊洋人買閙之鈔票洋銀二十元控經讞員鄧鳴诹司馬訊供管押昨日捕頭解請復訊賈閙投案請追孫供詞一味支吾剌史判責二百板發押捕房二月○某老虎灶主婦應陳氏聚賭抽頭經捕頭傳案請究剌史判罰洋銀十元諭以如再犯案重罰不貸○周咸全掩入周長生家竊取衣服報由某包探拿獲解案剌史判荷校一禮拜期滿之後發押捕房兩月贓給失主具領○老公茂紡紗廠女工何伍氏徐高氏乘隙行竊機器紗若干報由某包探獲案請懲剌史判各貴手心八十下○湯阿福掩入王全大家行竊衣物由某包探拿獲送案剌史判責三百板發押捕房一月○流氓張阿東沈長裕攫取日本人某甲所佩對時表報由某包探拿獲送案請辦剌史著押候原告到案時訊供核辦 
[法租界捕房瑣案]  
　　旗人定良前與伊兄宇超托名領取護照運米出口　楊某騙得洋銀三百元控奉讞員魏蒓塢大令訊供押追日久不繳邇忽在押患病日漸沈重大令遂於昨日命帶至案下騐明釋之使出向楊理處○泰昌祥洋貨店歇夥吳珠寶　取洋銀三百元控奉大 
 
 

Page 10

 
 
令訊供除吊到若干外尚少一百四十元昨日飭傳吳兄珠雲到案著帮同料理珠雲供稱小的自顧不周實難相助大合著賠洋銀八十元出立期票分三個月繳淸○吳阿二謝啓甫二偷兒分贜不匀在途毆扭被包探拘獲解入捕房昨日大令訊明著各責一百板○積竊趙老五由英美等國公共租界公廨移解至案大令訊明口供著重責三百板仍送回公廨 
[美租界捕房紀事]  
前日夜半時沈長裕張阿榮二車夫拉車至虹口司考脫路見日本人本田喜三郎深入醉鄕遂按倒於地投取身畔所帶鈔票洋銀十三枚正欲舉步奔逃適爲四百三十七號巡街華捕所見拘入捕房捕頭令押候解送公堂禀請讞員鄧鳴謙司馬重辦○前晚偷兒馮阿福潛入寄居吳淞路第七十六號屋内之甬人某姓家行竊布被等物携之而出不虞爲包探陳洪德所見連贓解入捕房捕頭令押候解送公堂禀請訊究○昨日某號傭人王阿壽用車載洋碱若干籍赴某處曳至武昌路横互中途五百八十一號巡捕以其有碍行人將王拘人捕房捕頭令罰洋銀一枚以儆○昨日吳淞路望月茶樓後凍斃一無名男子衣衫藍縷狀若卑田院中人由某號巡捕報知捕房捕頭令地保投報某善堂備棺收殮○前晚六非一十二號巡捕巡至武昌路碼頭某號棧房後見有洋紗一大包被人劃破知爲偷兒所遺遂倩人舁送捕房捕頭令存候查明失主何人然後解送公堂禀請核奪○昨日亭午時三十一號西捕坐包車過百老匯路適有和記馬房内四輪轎式馬車迎面而來不及讓避致被撞　車輪當將馬夫扭入捕房捕頭令償修費若干 
[江西官報]  
　　候補直隸州遇缺卽補縣張繼曾禀到府　王逢康往龍南辦保甲王鴻陸往石港辦緝私鹽卡候補道江峰靑往湖南公幹候補府林祖炘往瑞昌查釐卡萬年孫鍾秉謙卸事淸理交代回盛時賡往上海採辦製造銅元材料徐孝泰由南撫屬採辦積榖回三品銜　江委用道何作照由賡東籍來江候補府蔣德幹由九江就醫回知縣張元義往義甯州杳辦茶商上控案件叅將岳嗣儀由湖北奉電調來　吏部王事魏元戴由京回籍記名提督陳由立卸統績備左軍回候補縣戴濟淸徐孝泰俱盤查官一錢號商言志分行拔委一次張耀奎往宜春辦　賦局准補浮梁典史阮祖桐飭赴新任　補道楊會康謝奏保二品頂戴　知候補府王祖蔭調辦廣信統稅分局方　卸辦三湖卡回禀辭廣西奉調差遣指分縣丞張善禄禀到錢之斃委查官銀錢號出入欵項典史易樹　往星　收發公文叅將岳嗣儀委統績備前軍候補府趙椿年查官銀錢總　開算核帳指分巡檢盧七炯禀到李霈靑謝咨補宜春黄圃司行知候補通判曾昭吉由江南製造局來省敎諭龍綸沛由湖南籍來省 
 
 
 

Page 11

 
 
   
 
 

Page 12

 
 
豫墊銀五萬兩解滇應用俟加價收有成數照數扣還現在加價萬難再辦而奉撥京外本省餉項司局等庫悉索無餘實在無從挪墊亦請由部另行籌撥的欵解滇濟用等情前來伏查銅本事爛京運苟能措手必當力任其難惟惟和抵川卽以蜀之鹽利繫於國計民生者重先應考　要略極知近歳廠鹽固貴於前而官邇兩局正雜攤徵每引至百二三十兩其數更倍於昔本重徵繁鹽價無不騰踊而唐炯猶謂之輕减殆在遠未深考耳大抵加價之難辦引鹽而外尤有一端一則五十餘屬盡食票鹽貧民挑負成群艱難數買之資俯仰一家之計錙銖必較利害無擇屢次因加釐聚　見於章奏載於案牘現在票鹽每斤抽正釐加價十餘文買本佔多運銷利薄非越山踰嶺以改道卽紏夥併包而闖關人數實繁力不能止故再加則弊愈甚不加則引鹽又偏重矣一則鹽課歸于州縣初辦加價仍令按引隨糧攤收所食票鹽旣經加價乃復重徵不己而梁山新寗等縣輒至倍增於額賦士民嗟怨前督臣奎俊曾檄以後不再加攤今剔除之則解不足數若一律加派其勢斷不可行凡此情形該司道等言之猶有未盡更非唐炯所能計及唐炯雖奏額悉川省鹽務但卽以收數而論川省每次每文加價不過收銀二十餘萬唐炯乃云四十萬兩多寡懸異豈非去蜀二直餘年今昔判然有迥出意料者哉奴才與該司道等再四熟商前署督臣岑春煊以此議爲難行洵稱確論倘勉强加之不閩大拂川民所願必致商販疑阻釐課短絀實於四省餉源多有窒礙此則奴才未敢稍涉遷就者也加價旣萬難再辦部文先角銀五萬兩亦應如　司道等所請辦理相應請旨勅下戶部另爲滇省籌撥飼本俾可永作的欵無悮要需除分咨外理合恭摺具陳伏乞 
皇太后皇上聖鑒訓示謹奏奉硃批戶部議奏欽此 
淮安關監督恒奏報淮安關徵收關稅虧短情形摺二十三日 
二品銜淮安　監督奴才恒啓跪奏爲前兩任合微關稅年期滿謹將虧短情形恭摺具陳仰祈聖鑒事竊照淮宿海三關每年應徵正額稅銀二十五萬四千三百六十三兩六錢二分又蒙欽定盈餘銀十一萬兩共應徵收銀三十六萬四千三百六十三兩六錢二釐兹查前任監督金聲自光緒二十七年十一月十二日新季開徵起至二十一日交卸止計十日三關共銀一千一百六十八兩四錢三分二釐原任監督世綱自十一月二十二日到任接徵起至二十八年十一月十一日開滿止計三百五十日三關共收銀六萬四省二十七兩三錢鷶发二釐兩任合徵一年期滿淮安關共收銀五萬六千八十八兩一錢九分六釐宿遷關共收銀五千一百八兩六錢九分六釐海關共收銀三百九十八兩八錢八分二釐以上淮宿海三關統共徵銀六萬一千五百九十五兩七分四釐共短徵正額盈餘銀三十萬二千七百六十七兩八錢二分八釐又淮安倉項下徵收茶稅銀二十四兩一錢一分三釐海關徵收海船　頭鈔銀三百一十一兩六錢七分九釐以上二欵遵例儘收儘毋庸比較本屆火耗不敷經費動支正項銀一萬一千二百五十兩八錢一分三釐原任監督世網因病躭延未及彚數奏報奴才到任後據該監督之子候補員外郎錫章等列册移交呈請代奏當經接將庫儲摺内陳明在案兹將所徵稅欵逐細查核較之前數屇收數均屬有盈無絀委係實徵實報惟查淮安關定額較鉅從前皆以餅豆爲大宗次以南北雜貨自黄河攺道江海通商豫東餅豆久乏來源年來洋單盛行糧　停運雜貨遇關亦復日見稀少所恃者惟徐邳等處曁河南一帶豆糧投運南下稍資稅課而洪湖靑口又皆係維大漏巵防不勝防遏無可遏歴届稅項鉅虧胥由于此節經各前監督縷晣奏陳早荷聖明洞鑒本屇新季開徵前監督金聲經收十日旋卽交卸世綱接任後幸值冬令上游囤積稍多卽經竭力招徠認眞整頓稅收略見起色第來源不廣春夏卽難爲繼迨交秋令又因雨澤愆期收成歉薄北價昻貴南價轉低商賈觀望不前稅務因之减色僅恃近關一帶起卸之木植綢布等貨稍事補苴所收無幾而洋單購運花生　　絡繹不絕尤于餅豆大宗多所侵佔此本届稅收虧短之　在情形也奴才竊維世綱兩權淮津受恩深重豈不思力圖報効以裕餉源無如勢阻時艱稽徵非易卽此銖積寸累己覺力盡筋疲奴才固敢代爲彌縫而稅務致虧之由亦不敢稍有欺隱歴届收數虧短有因均荷聖恩優子减免本屇收數較多且世綱業經病故可否仰沐皇太后皇上天恩飭部原案從優議减之處出自逾格生成奴才無任悚切待命之至除將支　各欵造册送部查核遵旨删除題本外所有前任合徵關滿　徵數目並虧短情形籲懇恩施緣由理合恭摺具奏伏乞皇太后皇上聖鑒訓示遵行再額解南河銀二萬六千餘兩内務府攤繳參價銀五千兩節省養廉銀五千兩内閣部科司等處四季飯銀四千餘兩均屬無欵動支又兩淮鹽鈔銀一萬兩蓆抽銀四兩錢三分均未解到合並陳　謹奏奉硃批戶部議奏欽此 
江蘇巡撫恩奏審核盜劫人犯照　彚奏摺二十三日 
頭品　戴江蘇巡撫奴才恩壽跪奏爲盜劫人犯審核明確謹查照新章彚案具陳恭摺仰祈聖鑒事竊准刑部奏請戕尋常命盜死罪案件由題改奏應遵照二十六年奏定章程一律攺爲彚案具奏並將應奏案件分凌遲斬絞立决爲一項斬絞監後爲一項每摺至多以十案爲率仍備録供招咨部查核等因奉旨依議欽此咨行到蘇自應遵　辦理兹查甘泉縣盜犯孫得標聽從逸犯雷得太行劫事主陳錦家得贓一案孫得標在外把風依通行擬斬立决梟示又碭山縣盗案犯李全等聽糾夥刦事主陳錦家得贜一案孫得標在外把風依通行擬斬立决梟示又碭山縣盜犯李全聽糾夥劫事主王方華家得贓張景來取供後監故一案李全張景來均入室搜贜核通行各擬斬立决梟示張景來雖巳監故仍照例　屍又邳州盗犯馮四驢子起意糾刦事主馮雲和染坊拒　鄰右孫永修身死馮廷蟻事後知情窩留並未分贓一案馮四驢子在外把風拒殺鄰右依例擬斬立决梟示馮廷蟻卽馮葆並未同行上盜事後知情窩留並未分贜依例擬遣改軍又海州　獲盜犯朱文亮聽糾行劫事主王天光家得贓拒傷事主之予平復　犯左學猛拒傷事主之妻王任氏身死一案朱文亮入室搜　執持洋槍拒傷事主之子平復依通行擬斬立决梟又海州盜犯許葆洛聽紏行劫事主楊必國莊房得贜逸犯拒傷事主之祖楊廷栻等平復一案許葆洛在外把風依通行擬斬立决梟示又　榆縣盜犯徐大　郎等聽糾夥劫事主陶莫氏家得贓並夥犯姜　保王紅　先行正法曁王二王三解勘發回中途遭風船覆被溺 
 
