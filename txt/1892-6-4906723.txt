# 1892 - 6 - 4906723

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺讀之流亞也首列家族票函次爲外戚箋簡由是而通禀尊長友朋贈答門分類别井然秩然凡持身涉世之規慶賀弔唁之節以及信面格式行輩稱呼羅羉清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而印之以公同好每部分裝四本祇收碼洋兩角諸君子有欲以箋素見長者認明本埠申報舘申昌暫塗或各外埠申昌及分售申報處購取也可 
[論宜嚴申停棺不葬之例]  
　　古者殯葬皆有定期天子七日而殯七月而葬諸侯五日而殯五月而葬大夫三日而殯三月而葬士庶人踰日而殯踰月而葬其所以以貴賤之分定期之久暫者盖以葬必需人共爲舉襄恐日期太促素車白馬而來者或寥落如晨星則孝子之心不安也故天子七月則同軌畢至諸侯五月同盟至大夫三月同位至士踰月外姻至其久暫之故盖在此初非尋求風水故也自青鳥之説行而堪輿家遂高張旗幟造言惑人愚夫愚婦爲其所誘欲以父母之骨殖博子孫之富貴有破其惑者以爲青鳥之書爲郭璞所著而日中當死郭璞且不能自避又豈能爲人點穴定向使之趨吉避凶又有闢其妄者謂韓信行營高敝地以葬其母厥後登壇拜將假王眞王胥由其母風水所廕顧鍾室之禍三族之夷則又何説此二説者眞足以一言破的而彼愚夫之惑卒不可解竊以爲停棺不葬之風由於尋求風水者固多其不因尋求風水而遲遲不葬者大半體面二字害之也觀於近來世風愈下喪葬禮儀大都僭妄踰制雖在賤子鄙夫亦必排塲闊綽其有貧素之子無足以爲出殯之塲面則覺恧然自漸一似草草安葬見不可以爲人不可以爲子也者於是乎暫時厝置欲期早日發財乃足以挣此體面而不知其此心則己死也夫葬者藏也藏也者欲人之不得見也人死爲陰必以入土爲安既曰入土爲安則不入土即爲不安陽氣逼爍陰氣日漸消磨至於忍令其親死後陰氣漸就消磨斯其爲不孝也大矣近來各處善堂亦有購置義地以爲謹理者即如日前嘉郡掩埋公所屢登告白知照厝棺各家以冬至後至清明爲期如有逾期不自舉葬者公所當代爲之葬若此者實係善舉不獨嘉郡一處有之而無如一催再催仍稽遲而不來安葬甚至有被催不過則移其柩於他處而仍不下窆彼盖以公所善堂爲之代爲下葬則大失體面其心固有所不願而不知棄其親之屍骨而不顧聽其暴露是尚得爲有體面乎哉所謂暴露者非必棺開屍見也失其藏即爲暴露此説也見於律例輯註非余臆撰之語也按禮律儀制類有喪葬專條律文曰凡有喪之家必須依禮安葬若惑於風水及托故停柩在家經年暴露不葬者杖八十其輯註云人死以葬爲安故曰安葬葬者藏也不藏即是暴露矣恭讀世宗憲皇帝雍正十三年上諭曰朕聞漢人多惑於堪輿之説講求風水以致累年停棺漸至子孫貧乏數世不得舉葬愚悖之風至此爲極嗣後守土之官必多方勸導俾得按期埋葬以妥幽靈以盡子職此厚人倫美風俗之要務也務各凛遵毋忽欽此煌煌天語薄海同欽其曰愚悖之風至此而極聞此語而不一動其心猶得謂人也乎哉乾隆三十七年又增有定例停喪未舉者以一年爲斷除有胃有地可葬者促令依禮安葬外或一時實不得地許於城外賃地權厝仍令上緊覔地埋葬無致久寄淺土倘有遠年停柩在家者按津治罪所以定此例者盖所謂律設大法例順人情也乃自有此例而遠年在家之柩固亦不免而一經停寄在外便以爲可告無罪面一任親骨之暴露陰氣之消爍而不之顧滔滔者天下皆是也近人不知律例之意以爲柩之不停於家防火燭也夫在家中火燭尚可自防寄於外是卸其責於他人矣浮厝者謂之殯殯之禮與葬無異而外有餘内不足有其名無其實此風惟京都爲最甚竟有大家世族亦染此等習氣縟節繁文舉襄出城即置諸道旁或在菴院自此之後絶無顧問春露秋霜不過命僕一往燒紙而己竟有數年十數年甚而至於數十年不畢者盜棺發屍之案由此而多試問誰爲爲之而卒至於此若此者且不僅以愚悖二字盡之己也鄙意地方官當恪遵世宗諭旨其浮厝者亦當定以限期而各公所善堂則仍按期代葬死者安則子孫亦安而牧民者之心亦安矣 
[本舘接奉電音]  
　　昨由京友電傅上諭二道敬謹譯登○十二月初五日奉上諭葉志超奏官軍克俱貝子廟老巢擊破下長皋賊圍現將敖罕旗踞匪勦殺殆盡請將出力員弁奬勵一摺敖罕貝子廟及下長皋等處前被賊匪盤踞經提督聶士成等議定先搗貝子廟老巢十一月十八日馳抵該處督飭將領四面環攻鏖戰多時賊勢不支我軍奮勇突陣各營乘勝攻入陣斬賊首王正等數名殄斃匪黨五百餘名賊紛紛逃竄經馬隊跟跟追勦復斃三百餘名奪獲槍砲刀矛旗幟車馬甚多當將貝子廟克復官車乘勝回攻下長皋該逆抵死抗拒我兵槍砲齊施賊衆奔潰生擒僞軍師孔循廣擊斃逆首王勳等三名夥賊千餘名潰竄搜殺殆盡被脅難民分别開釋現在敖罕喀拉沁兩旗一律安謐在事出力員弁均屬奮勇可嘉自應從優給奬所有單開之記名提督聶士成著交軍機處記名遇有提督總兵缺出開列在前請旨簡放並賞穿黃馬褂　自康著父軍機處記名遇有提督總兵缺出請旨簡放並賞加頭品頂戴副將潘萬才總兵魯騰芳藺福喜余有雲均著交軍機處記名遇有提督總兵缺出請旨簡放余有雲著賞給鋭勇巴圖魯名號叅將棄玉標傅廷臣副將劉運昌均著免補副將叅將交軍機處記名遇有總兵缺出請旨簡放葉玉標並賞給捷勇巴圖魯名號劉蓮昌著賞換花翎游擊韓照琦夏青雲沈大鰲均著免補叅將游擊以副將儘先補用韓照琦並賞給勤勇巴圖魯名號夏青雲並賞加總兵銜沈大繫並賞給健勇巴圖魯名號守備察廣楝郝祥麟均著免補都司守備以游擊儘先補用察廣楝並賞給奮勇巴圖魯名號郝祥麟並賞戴花翎儘先恊領佐領全齡著俟補恊領後以副將都統記名並賞戴花翎防禦雙禄著免補佐領以恊領儘先補用先換頂戴驍騎校榮陸著免補防禦以佐領儘先補用先換頂戴並賞戴花翎記名驍騎校筆帖式賡音布著免補驍騎校以防禦儘先補用並賞副前鋒章京銜武舉潘萬銘著免補守備以都司儘先補用並賞戴花翎知縣汪鵬著免補知縣以直隸州知州仍歸分發省分候補班前先補用並賞加四品銜縣　謝愷著以知縣儘先補用並賞戴花翎候選主簿陳壽山羅玉祥均著免選本班以知縣不論雙單月遇缺前先即選並實戴花翎候選從九品任家祜婁毓棻均著免補本班以縣丞不論雙單月遇缺即選並賞戴花翎主簿用巡檢 
 
 

Page 2

 
 
江炳麟著免升主簿以縣丞仍留直隸補用並賞戴花翎奉天補用巡檢傅丙南著免補本班以縣丞不論雙單月仍留原省遇缺即選並賞戴藍翎西圍巡檢在任候選縣丞袁以烈著免選縣丞以知縣留於熱河補用土城子巡檢致和著在任以縣丞留於熱河補用並賞戴藍翎以昭激勸仍著葉志超飭令聶士成等分派隊伍搜勦竄匪毋留餘孽以絶根株餘著照所議辦理該部知道單併發欽此同日奉上諭馬丕瑶奏舉劾屬員等語廣西明江同知熊繼軒那馬通判吴鍾授上林縣知縣王方田寍明州知州何壽萱等四員據馬丕瑶奏均堪稱循良之選即著傅旨嘉奬仍飭令該員等益加奮勉毋得始糾異轍恩隆縣知縣陳敬詩領婪巧猾催科煩擾代理修仁縣即用知縣彭邦傑多方漁利民怨沸騰均著即行革職以肅官方餘著照所議辦理該部知道欽此 
[輪船失事]  
　　烟臺來信云上月下旬陰雨纏綿連朝寒沍晦日之晚蚩尤霧鎖海中一望迷漫適有輪船名馬里者由東飛駛而來離口約四十餘里之遥悮擱於烟臺山迤東船身即有水入中西人皆乘舢板逃命倉卒中有一舢板欹側以致淹斃七八人又有三西人辛遇救援旋因受寒凍斃至船中貨物雖未散失然皆濡染淋漓矣 
[文星分耀]  
　　廣東正副主考徐周兩星使於上月二十六日午刻馳抵九江道憲以次文武各員俱衣冠迎於江滸舟泊龍開河星使鳴騶入城往各署投剌二十七日清晨徐星使遵陸北上周星使則請假回鄂至二十八日酉刻附江裕輪船赴漢皋 
[局夥行仁]  
　　楚北汪某家貧難以餬口挈妻子往安徽寍國府屬期力耕以博饔飱事不得諧遂仍回里行至九江汪忽大病既無樂餌又乏飲食風餐露宿一息奄奄某信局夥董姓與之同鄉見而憐之代向各店募化或百文或數十文　腋成裘共得三貫隨爲之覓便船送歸故里若董者托業雖微而能見義勇爲濟人之急以視世之讀書明理者暪天背地一意營私但知飽我貪囊不顧旁人訕笑其賢不肖相去奚啻霄壤哉書此以爲好善者勸 
[袁江雜録]  
　　前任江甯織造文煥如尚衣自白下回都於上月十三日抵浦十八日由旱道北上○江南正主考金忠甫太史於上月十五日自浙江源籍來浦易車就道○新選淮安軍捕通判姚仰南别駕於上月二十二日棒檄來淮擇於二十四日接印○委署安東縣陸雨航大令於上月二十五日到浦禀謁各大憲然後履新○去歲太古洋行某輪船失事朱屯守維賓遇難兹蘇松太道聶觀察以撫卹洋銀一百元繳呈漕憲飭傅家屬具領○某武員統軍過浦途間悮衝大憲儀仗乃飭交營務處責以軍棍 
[粤災兩志]  
　　上月二十二日爲長至節粤俗則於是日祀神省垣西門瓊花直街志記火油棧因焚化冥鏹火灰飛墮火油箱登時烈燄飛騰吴回震怒摧枯拉朽楝折梁崩但見萬道火龍東竄西奔觸之即著由下午四點鐘起至七點鐘止共焚去鋪户五家志記所貯火油值銀數千兩比隣糖棧資本亦有數千一炬可憐盡成焦土隣里被其殃及恨之剌骨次日即執志記主送官想必有以究治之矣○靖海門外迎祥街河内畫船叢集密比如林春色暗藏非漁郎不克問津而至其爲人也濃妝艶服獻眉争妍不解擫竹調絲惟事携雲握雨當夫筵開玳瑁酒泛珍珠一醉瞢騰留髠送客斯時銅壺易轉珊枕輕携别有會心銷魂眞個誠球海中生面别開者也上月二十二日晚更魚二躍月朗星頹忽有某姓船中爆裂火油燈致兆焚如之禍其時北風大作火憑風力愈覺鴟張遠而望之惟見水面通紅幾訝烟籠霞海是處妓舫共數十號分列三行皆以鐡索繫之不能移動以致轟轟烈烈頃刻成灰既而火復蔓延燒及海珠寺琳宫梵刹直與鶯巢燕壘同罹回禄之災迨水龍聞警馳來亦惟遥望波心無從施救一時蒼黃之際有蓬頭散髮者有秃項偏衫者擾擾紛紛大半失足而溺事後查悉連僧與妓共斃五六十人亦慘矣哉 
[緝犯綦嚴]  
　　前由永春州屬德化縣移咨厦門地方官會同英領事署巡捕在閩厦往來各輪船上查拿逆犯陳拱恐其逃遁出洋厦地官府接移咨後密囑委員時刻留心凡遇由閩到厦之船立即會同巡捕登輪稽查日前南澳輪船抵厦據德化縣缐差指出一人請委員拘拿人咸謂陳拱就獲豈矣後訊明係包辦德化鹽館户翁某之胞弟某甲緣陳拱當時赴鹽道署遞禀牽涉某甲故眼缐見而指拿也其實陳拱在鄉間尚未曾遠竄也 
[道憲晉省]  
　　興泉永道吴春泉觀察在德化辦理勦匪事宜告竣束裝回厦征塵甫洗即奉憲檄調赴福州觀察於十一月廿二日附搭海壇輪船進省傅聞因詔安縣民械鬥兇犯胡印龍等被饒平縣漁村王姓抗拒奪犯一案蒙兩省大憲奏明欽派鎭守福州將軍希軍憲查辦故傅閩粤兩省道憲詢問以便覆奏云 
[虎林火患]  
　　初二夜四鼓時杭垣貫橋下首某姓豆腐店因爐灶崩裂致肇焚如烈焰横飛紅光萬道直燒至東方嚮明始熄在城文武各員聞警馳至四路彈壓火熄後省防統領劉總戎因該處係南北通衢飭楚軍將燒殘瓦礫運至兩旁以便行人往還訪悉此次火災北至孫廣泰牆門止南至貫橋脚下止東至貫巷剃頭店西至清遠橋隔河某茶室門窓皆己焦灼幸澆灌得力不至沿燒西岸焚去三十餘家大小樓屋平屋五十餘間某姓幼孩不及提携葬身火穴中嗚呼慘哉 
[吴市紀聞]  
　　姑蘇來信云吴下女郎最喜倚闌品茗是以各茶肆每至銅壺晝静日過花梢燕語鶯聲關關相應衣香鬢影如水如雲黃予壽方伯譚序初中丞先後開藩均己懸爲厲禁近以日久復萌故智釵飛釧擊依然三五成羣茶室之中往往花枝招展以致游蜂浪蝶時或結隊呌囂安得賢有司力挽頽風痛除惡習耶○齊門外鐵店主某甲之妹荔枝年紀楊柳腰身婉約丰神居然絶世某日下午時赴親串家喜筵回至倉街忽遇醉漢三人東倒西歪故意捱近身畔甲妹懼而閃避醉漢見其荏弱竟敢胡言亂語肆意譏評甲妹羞怒交加申申以詈適甲跟隨而至見此情景扭住醉漢評論醉漢大煞酒風將甲擊倒甲極聲呼救居民聞聲齊出醉漢始得成擒詢其家在何方作何事業據稱均係本城人平日小本貿易申擬投訴地保扭送保甲局請懲經旁觀者竭力調停勸甲稍留體面因罰令以香燭鞭爆向甲服禮甲遂隠忍不言○閶門中市大街德園茶室爲浙人某甲所開竹爐煮茗之餘兼作銀錢生理門常如市獲利無涯及甲病亡其子嫖賭逍遥不務正業因此資本日形竭蹶時時轉運不靈一日有某乙持票取洋銀倉卒不能湊付約以明日來取决不悮期至晚百計籌謀終乏點金之術遂於是夜閉歇約本月二十七日令人持錢籌取錢洋票則概退原根所虧不下二三千金之譜 
[鎭江近事]  
　　姜四者幼習紙業既長就綱巾橋下賃屋數椽設鋪門前而以後進棲眷屬上年姜殁其妻飲冰茹蘖矢以柏舟幸鋪中梢獲贏餘得以饔飱無缺學徒石氏子性成頑劣屢訓罔悛某日清晨一去不回遍尋無跡不知得免其父兄饒舌否也○盛家巷後吴姓小本經紀人也上月廿四日爲其子完姻預于廿三夜餪房有妹適城中王姓携一四齡幼子來赴喜筵偶至門前與羣兒嬉戲忽然失去屢喚不譍其母惶急異常且行且問至某處聞有兒啼聲尋跡而往得見掌珠問之曰頃有一人誘以糖果抱之至此抛擲於地飛步奔逃其母喜極欲狂提携而返及細視臂上跳脱耳際金環己烏有矣○上月廿四日鎭江府王可莊太守爲長公子授室坤宅葉姓亦騰驤仕路曾任百里侯者數日前送女至鎭江眷屬數十人暫居試院於掄才之地歌迨吉之詩桃李春官一變而爲夭桃灼灼矣是日合城文武官紳及留鎭委員各營哨弁皆趨詣黃堂拜賀衣冠蹌濟輿馬喧闐至晚間太守備齊鼓樂綵輿　娶如禮○今年貿易塲中大爲减色江邊久昌德順兩雜貨棧先後閉歇且一再肆筵商 
 
 

Page 3

 
 
[議將欠欵折償云]  
[邑尊諭保]  
　　前晚上海縣袁大令傅集各圖地保諭以冬漕現己開徵爾等須按限繳清不得拖欠米價照舊每石三千五百五十二文諭畢即將由單給發各地保叩首遵諭而退 
[土棍横行]  
　　蘇州人章福壽自幼習竹業嗣因度日艱難往浦東蔣姓家傭工近又舍而之他投入田户張姓家胼手眡足操作甚　張念其困苦給以首飾使之典質錢文作小本經紀章持物赴拥店被著名土棍孫堯貞混名斷練條猴子所見疑係竊來當即軋住後知確有來歴紏合羽黨將章捆送張姓家勒索酬儀張不允孫又唆使軍犯王乾坤之妻轉令蔣某出塲僞充失主指張爲窩贓必欲索取重資始肯干休　有忿難伸昨日喚渡而來欲赴縣署控告不料孫己紏羽黨數人在浦灘伺候將張阻住不許登岸張忿甚竟欲躍入浦中旋被孫之羽黨攔回浦東不知在其究竟 
[疉且大刑]  
　　鎭江關聽差楊大昌暗通西人美生私販軍火既就獲押解來申由上海縣袁太令委員余司馬研訊情形迭登報簡前日趙王二明府到縣訊供楊一味支吾二明府喝鞭籘條五百下並上挺棍良久仍不供認遂飭還所昨晨大令在花廳研詰楊供稱小的如有隠情儘可直説何必屢受大刑美生平日所作所爲小的實不知悉惟小的曾得會中憑據現在所中杜國富處尚求大老爺格外施恩大令盤詰再三楊矢口不移遂命差役檯老虎凳至令楊坐上歴四點鐘之久默無一言時己下午兩點二刻大令遂退堂老虎凳者係闊板凳一頭有柱令犯平臥雙手及頭用麻繩反縳柱上兩腿縛於凳面兩足跟下以方磗墊起逐一增高蓋刑法中之至重者也特不解楊既供出有會申憑據何以不布查至杜爲何人訪事者亦未述及云 
[上海縣署瑣案]  
　　昨日亭午時甯波人陳維吉扭同鄉朱竹山等二人至縣以旱烟袋將鼓亂擊聲稱小的與朱等殷開信局今被吞没股本並將小的逐出鋪盖等物抛棄街心袁大令飭分别看管並令陳開呈節略○沈阿炳被康赤來追赶墮河溺斃具父錦雲投縣報請騐屍袁大令將康及其妻李氏帶回訊供交保此己列入報章矣前日升堂研詰錦雲及屍兄雨泉均未到案康李氏供稱小婦人家在本邑嫁康爲室己有多年今日康在家患病小婦人未經合卺己與康有私前在母家與阿炳爲鄰後至康家阿炳亦時時來往此次阿炳竊取水烟袋脚爐等物被康查知適阿炳又來因向詢問當票阿炳先尚支吾以對繼稱當票寄在南市嚴家媽媽家旋即乘間奔逃墮入河中溺斃大令問爾與阿炳可有私情答稱小婦人與阿炳素無私情此次實因竊物起見大令研訊再四氏仍執前詞遂諭令交官媒收管聽候查明核辦○懋記號主葉榮倒欠荳客張燦文及震茂錢莊方瑞和糖行銀七萬餘兩張等投縣控告袁大令訊供之下將葉收所限日理明不料葉挺押所中延不料理前晚提案比葉供稱生員係天津人在治下開懋記號胞兄於去春病故生時在青口開東來號及殁東來倒閉累及生員以致懋記亦不能支現在所嚴欠之銀有荳餅數千張寄在浦東棧房可以作抵生員思將青口及上海兩處欠欵公攤無奈此間各債户不允大令謂懋記存貨不能分償青口欠疑今日本當嚴究姑限爾於二日内料理如再延宕定將功名詳革傅原告質訊嚴辦○張泉元控潘貴發行兇袁大令飭提研訊張訴稱小的係本邑浦東人爲打包生理與潘素不相識十月初潘疑小的播弄是非不問情由誘至小東門外恊成祥烟寮理論既復扭至吊橋上肆　兇毆　的身上受傷遂於次日倩姊夫舁至案下請騐潘供稱小的在太平碼頭操舟爲活與張並無仇隙實被寃誣大令判令將潘交人保出候飭差查明核辦 
[英界公堂瑣案]  
　　美國人某甲偕司帳華人某乙及某丙至公堂由甲訴稱現在治下開公泰洋行丙來購洋傘付下義泰烟節銀洋五十元之期票當令乙偕往照對屬實豈知届期不付延宕迄今乙訴與相同内供稱現在冶下恊順洋廣貨店爲夥義泰主汪姓出票洋五十元付與許某輾轉付下持向公泰買洋傘及届期回收延約既而汪病故公泰前來理説因邀許同往收洋義泰夥言願折付三十元許欲扣五元公泰不允囑同投案宋二尹閲得票係上年十一月期間如何至此時控追究竟義泰開在何處乙丙同稱開在法大馬路二尹謂然則應授法公堂挂告易副領事曰公泰行主係美商未便投諸法縣二尹謂義泰烟館也非錢庄可比既將票洋付許轉付恊順又向公泰購物既往照對到　不付即可控追何致躭延一載有餘况既由詐付與恊順轉付與公泰公泰不能收洋何不將票退還更不解者義泰折付三十元許尚欲扣五元揆度情形許不能置身事外爲何既經折付再欲扣洋耶丙稱不知許如何欲扣二尹商諸易君易若曰本副領事擬著公泰將票退還恊順由恊順也義泰收洋三十元再著恊順找洋二十元二尹然之諭以恊順所找廿元可自向原根理追○包探禀稱小的緝獲剪綹老賊文順生搜出皮夾袋内洋銀一元云亦竊得并稱另在某輪船竊取馬褂今特吊贓送案文供稱小的係崑山人年十六歲流落滬江不得己而犯竊宋二尹判令貢手心二百下押回原籍贓存捕房以待失主認領○包探禀稱小的緝獲竊賊岑芳園搜出質票吊到水烟袋棉被布褲各一今特送案岑供稱小的係紹興人犯竊該死包探又禀稱岑己屢次事發矣宋二尹判令笞責一百板著捕房押令附輪船往甯波贓存捕房以待失屬認領○　　　稱金王氏向陳錦和索取撫養孩子之飯資陳稱氏夫欠洋以致互相争執既經小的解案奉老爺諭令不許再閙今又争扭至捕房是以解讀判斷金王氏訴稱小婦人原籍寍波丈夫己故向陳索飯資洋銀二十元陳非惟不付反又趕蠻陳供稱小的台州人現在老船塢當挑水夫妻亡子幼無人撫養不得己而交與氏夫金阿美曾被金借洋且患病服藥故後衣棺均由小的付出共被欠六十餘元並有傢伙寄在金家現將兒子領回氏遂强索飯資但借洋及傢伙價己不貲氏烏得再生宋二尹問借洋及寄存傢伙有無見証答稱小的與金莫逆故無証人二尹謂陳既與氏夫莫逆今氏夫己故可酌給洋銀陳稱氏己有人照顧既奉老爺明諭小的願再給二元二尹將洋給氏領去諭以如再滋閙定子咎戾○張增奎訴稱小的被剪綹賊竊去洋銀一元拿獲人贓交捕送案竊賊李元富認竊求恩宋二尹斷令笞責一百板洋銀給張領去○張華華訴稱小的被張永林竊去銅烟燈拿獲人贓交捕送案張永林供稱小的飢寒交迫不得己而犯竊苟得安居樂業亦斷不甘與下流爲伍致冐不韙之名老爺如肯施恩則此後誓不作此勾當矣宋二尹判令管押五日以示薄懲贓給華華領去 
[法界公堂瑣案]  
　　法公廨因西節停訊數日積案甚多昨晨經代理讞員朱明府逐一提訊臚列逐一提訊臚列於左○王修德偕孫厚卿等投案訴稱葛梅恩欠洋三千五百餘元送晴追究明府詰問之下葛梅恩供另有股東王昌橋等合做生意虧欠此欵小的係夥計不相干涉明府著葛梅恩將股東王昌橋張樹芬林福堂三等人尋到問爾等是否股東三人同供合股經營欠洋是實明府謂股東欠洋夥計不必到案令葛梅恩退出當據王昌橋供稱一應欠帳均經中人理勸以一半歸還講定後小的曾付過原告洋五百元明府問王修德曰王昌橋言付爾洋五百元係在講妥之後抑在倒帳之先答稱付洋在先旋據孫厚卿訴稱有洋銀二百五十元存在王昌橋處務須追究明府謂王昌橋等承認欠洋可准從寛交保限十日理處禀覆○天津人董漢光張文炳投案訴稱小的等於十一月初三日由天津趁新裕輪船來滬欲赴蘇州總捕府尋訪舊同事友人緣輪船停泊江中小的與張文炳先行上岸至小東門迨後回船查點行李據茶房言被同伴之王榮卿帶去小的等在申找尋數日王榮卿己他去旋於初六日訪知王己往蘇州在某公館當差小的追至蘇州向某公館詢問據稱王榮卿本在公館進出此次赴津尚未回蘇小的即在蘇守例 
 
 

Page 4

 
 
至十一日王榮卿始到蘇經小的軋住盤問之下據云物件均交輪船茶房收管遂與同返滬上及抵滬船己開去故將王榮卿送入捕房解案請訊包探禀查得鋪盖衣物均被王榮卿典押業己在押店吊到贓物明府即令董漢光等將吊到衣物當堂檢點據稱尚少衣服六件明府謂吊到之物准爾具領王榮卿判責二百板枷號二十日示衆　蕭谷其前控維羅洋行買辦陳子康虧欠貨銀吞没猪鬤一件明府以車夫趙配根不認行竊判令管棧房之陸秀峰尋交竊猪鬤之車夫奚桂到案再行核辦昨晨陳子康又遣司帳陳瑞卿偕陸秀峰等投案禀稱奉諭後當飭夥及追至江北將竊猪鬤之車夫奚桂尋父到案務請追究蕭谷其偕弟蕭春之等投案禀訴前因明府間陳瑞卿曰買辦陳子康爲何不來供稱有事往吴淞旋據蕭谷其訴稱陳子康今晨在英租界遇見今又遗他人到案搪塞顯係情虚明府謂陳瑞卿曰陳子康不來無提質訊瑞卿即稱蕭谷其命其弟蕭春之於上月初三日送來猪鬤一件當在帳房索取收條一紙惟洋行進出貨物甚多並無收條當日蕭谷其要我出收條其中定有緣故明府謂此不過爲日後憑條取貨起見爾竟糊塗如此將客貨任人取去供稱此貨聞由蕭之車夫奚桂載去謂爾曾自覩否答稱有管棧人陸秀峰目覩當據陸秀峰稱蕭弟春之送猪鬤來後見蕭車夫來取不以爲疑任其載去問其時爾曾與帳房先生説過否供稱進出貨物事所常有不與帳房説謂爾經管棧房自應謹愼目下失物雖東拉西扯爾終有應得之咎明府又向車夫奚桂詰問據供春間至蕭處爲軍夫十月間因患病雇人庖代嗣於十一月回家日前有維羅洋行中人來江北將小的尋著言及失去猪鬤惟小的回家日久並不知猪鬤一事陳瑞卿禀稱蕭谷其前次在案言及伊處車夫並無奚桂其人此語即屬不實奚桂稱主人只知小的之名是阿根奚桂兩字惟家鄉人知之謂既如此著將奚桂陸秀峰各交保人保去候傅到車夫趙配根再行質訊○泰記收租人錢建章控張陸氏欠租洋十五元明府著管押俟交到租洋始准釋放○屠友芝控開銅匠店之俞義堂欠銀二千一百兩俞供此欵被别人欠去非小的自用明府著將俞押候父保限日理處○畢松培等一千人投案禀訴祥和仁烟間生財業己賣去得價洋一百二十元交案請核當據堂倌朱阿金聲稱生財售見洋一百六十元被畢隠藏數目明府謂今日原告未到著退下明日到捕房再核○山東人田金玉訴稱車夫金阿邦將小的經租之車輛號衣盜賣向追無著送案請究金阿邦稱停車在路被不知姓名人竊去明府判押候笞責一百板○青記烟間主鄭阿利控賣筆客李桂林行竊水烟袋一枝入贓並獲送案請究包探稱李身畔有押票兩紙查知係烟槍水烟袋等物明府著押候笞責四十板吊贓再核○裕大槽坊周修卿控范江富蔡細言等五六人來飲酒嫌酒菜不佳擊毁保險燈兩盞值洋三元有奇明府訊得范乃在官人役奉公緝案不應酗酒閙事判責四十板蔡在租界中開設小烟間不應胡閙判令賠償保險燈丁事○捕房將跑灘賊李阿新王雙喜李谷友王毛毛金小虎朱阿林錢阿六並開恊記小烟間窩贓之周子勳等一併解案包探禀李阿新係　篋中之老手李谷及竊物最多搜出烟膏數釭另有布疋對時表等押票明府逐一研究判將周子勳李阿新李谷友各責二百板枷號半個月餘人重責二百板從寛釋放○包探禀幼孩張阿二專以剪綹爲生日前又向住居萬航渡之老嫗身畔竊得洋三元三角明府以原告未到判責手心 
一百下再查洋銀下落○包探禀楊金泉竊得棉被有山東人杜金林將人贓扭入捕房謂棉被係杜之物今又有煤炭店夥胡逸明盧瑞金等　來聲稱棉被係伊家之物送請發落明府間胡曰爾有記認否供稱紅洋布被面紹興青布夾裏被面上有吸烟燒穿之跡杜稱被係紅面在裏　上有洞四面白線繞之明府問楊金泉向誰家竊來供稱冬至夜在煤炭店内竊得明府謂贓己認明胡姓之物未便准杜冐領著退去判楊押候董責一百板○朱金德訴稱妻王氏出外傭工與人姘識送案請究明府諭令王氏回家安分度日不准出外傭工夫婦遵諭而退○包探將剪　賊諭松華送案請究俞供稱初次犯竊尚求恩典明府判責一百板○住居德善里之倪吴氏訴稱胞弟吴壽貫向業茶食生意貪吃懶做以致　食不週前曾被其屢次取去洋元迄今又來强借竟取動蠻將室中物件毁壞是以送案請究吴壽貴供稱胞姊在十餘年前借我銀錢迄今尚未歸還故向索取另人會欵亦被收去旋有銀匠李中和投案禀稱前請倪吴氏入會倪吴氏即與其弟吴壽福合成一會己被得去尚欠會洋廿餉元未曾付下故請追究明府謂吴壽貴狀甚窘迫倪吴氏係屬女流爾須從容理處著一併退去令吴壽貴不許再向其姊尋釁違十究辦○福建阿福即陸阿福慣在江天輪船行竊搭客物仵前日又竊得洋傘付諸長生庫經包探拿獲人贓送案請究明府以無原告到來判將阿福押候　貴二百板示儆○信源鐘表店夥曹春生訴稱前日由重慶輪船帶來曰米五車忽被竊賊取去今由包探查知係徐隔才行竊經劉阿發售去將二人拘獲送案請究明府訊問之下劉供米己變錢用去明府判劉押候笞責三百板徐責二百板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
