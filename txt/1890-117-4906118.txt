# 1890 - 117 - 4906118

 

Page 1

 
 
[新印宦鄉要則出售] [  申報館啓]  
 
 

Page 2

 
 
急來彈壓將二土棍帶回押俟庫兵差族再行質訊○有阿姓者家住三里河大街素患瘋癲每日出門其子必尾隨於後上月某日獨行踽踽遇人卽毆有一賣磁器者順手一揮碎落滿地賣磁器者正在惶急適遇其子尋來遂向索償其子不認賣磁器者怒訴諸東城汛守備處當時將阿及子傳至署中未悉作何辦理也○上月初旬山東直隸河南三省各解制錢二十萬千至户部以致門前堆積如山 
[句章塗説]  
　　今年寗波養蠶之家多於往年以致桑葉頓昂各處桑園無不有人包定云○邇來賭禁雖嚴終難凈絶有用車馬砲者有壓字烏者有推牌九者名目不一詭計極多賭輸則甚或褫人之衣馴至酗酒打架有地方之責者不知尚能設法痛懲否也○郡城某姓兄弟近以爭奪遺産致操同室之戈弟力不能支遂夻阿芙蓉膏自盡幸有鄰人窺破灌救得甦不然又將多一命案矣○南門銀杏樹下某甲年逾弱冠父母皆已衰老龍鐘家况艱難幾致朝不保暮上月娶得一婦媒妁不能曲諒諸事慫令從豐迨新婦入門後索逋者紛集於室欲避無臺無可奈何屢尋短見幸得救不死然開門七事終難獨力支侍也○日前到有江湖賣解之流就南門外隙地舞弄刀棍觀者環若堵墻突有一幼童自人叢中入首觸鋒穎皮破血流幸傷勢尚輕得以療治事後地保將賣解者驅之出境以免再滋事端 
[漢皋茶巿]  
　　本館駐漢訪事人於本月十二日來函云前昨兩日接閲各處山頭來信均稱初三四日已開秤日來有堆樣寄至漢皋瀹之色香味俱全盖因晴雨得宜故得有此佳品也聞寗祁等處採時較往年早二三天想必細嫩芬芳令人可愛目下價値視往年减去一分惟兩湖長壽街羊樓峒山價較貴此外如通山咸寗崇陽等處上年茶沾烟氣大受厥虧今開秤之初價在三十碼以外成箱到漢約在二十四兩之譜湘潭茶則十七兩有奇聞在業茶者錢價過昂銀息又大兩項先不合算未必有利可沾云又言初五日暴風大發嗣後晴少雨多寒氣如冬雨澤頻下恐遲摘者藉火烘焙不無烟氣薰蒸日前北京輪船抵漢載有茶師數人其餘望前當亦可魚貫而至矣運茶之外洋船日内尚無音耗匯票飛漲每磅比舊時少四五仙令茶巿約在十六七及十九二十日開盤　願俄商踴躍購辦魚可覔得蠅頭耳 
[漢上題襟]  
　　漢口友人來信云上月晦日之晚有某姓女携溺器在門前洗刷不隄防被鄰近痞匪某甲誘去四出偵查得以遇見立將拐匪送官請辦漢陽縣朱邑尊嚴加訊問拐匪供認不諱並指　某内某丁等同惡九人邑尊大怒飭責一千板簽 
難漏網矣○前月某日黃陂縣鄉民某姓家因有新喪焚化冥鏹殮時掃直棺内云備地下所需迨王三更烟霧迷 
火勢炎炎用水灌之方得熄滅嗚呼死者何罪猶令其骨肉摧殘乎君子曰是不得不歸咎於家人之愚而且莽矣 
氣候嚴寒無異三冬景象至初三日漸漸和暖初四日卽炎熱非常初五日更熱不可耐礎石如蒸是夕復發暴風 
聲殷殷幾如地裂天崩漢口南岸頓坍壓壞小駁船甚夥江上鹽船亦有損瓌者鸚鵡洲竹木簰激散下流皆得撈 
行主挈眷游金口八分山已閲一禮拜信息杳然據行中人云所帶食用約略已盡深恐暴風甚惡或致罹災云 
[客店昧良]  
　　安徽六安一帶地處髙阜素多盜賊各鄉人家咸於屋外挖成濠溝注水其中以免匪人繞越越距州北二十五里其地爲往來廬州等處要道行人絡繹不絶道旁有茅店數家以便棲止上月二十九日有廬州府全泰盛太古晉福興潤三信局合雇一信班開往六安行至是處適遇大雨天色已暮不及趲程遂止焉店主知爲信班料擔中必多銀洋格外殷勤欵待待其酣睡潛將信擔栘出並於屋後土墻挖成一洞僞爲被賊行竊者天明該夥醒來不見信担乃大驚急詢店主以被賊對夥疑屋外濠溝深闊竊賊斷不能越必係店主所爲因遣人赴局報知情形已則坐守店中局主得信立卽禀報州署計共失去元寳五隻銀信若干並綢物等共値洋八百餘元州尊聞報親詣該處踏勘將店主鎖帶回署連訊數堂未有確供然支吾矛盾已露破綻日後審出眞情必當從重辦理以儆此風而安行旅也 
[禁擡米價]  
　　欽加鹽運使銜儘先卽補道特授温州府正堂德爲出示諭禁事照得米價之貴賤當準年歲之豐歉温屬近年以來收成均稱豐稔惟去年秋收偶形减色現在米價日增推原其故皆因富户囤積居奇延不出糶礱坊米鋪將已賣之穀不肯平價售賣以致巿價日昂一日現近靑黃不接之時似此米價驟漲小民買食維艱若不定價平糶竊恐另生事端兹由府酌定每石米價錢三千文以一月爲止一律平糶除飭縣一體示諭外合亟出示諭禁爲此示仰闔郡富户囤户及礱坊米鋪等知悉爾等須知米穀攸關民食有穀之家務遵定價出糶不准囤積居奇高擡價値礱坊米鋪及巿米亦須一律平减不得稍有加增亦不得攙和貽賣貧民自示之後如敢抗違一經察出或被告發定卽從重懲辦各宜凛遵毋違特示 
[松江譚屑]  
　　王某素行不軌嗜好多端姘識某烟館婦如膠似漆朋比爲奸慣作王婆伎倆前月杪勾誘西門外某孀南門外某姓女 
先後藏匿帶往他方甲乙等偵知之興師問罪而王堅不承認大動干戈明訪暗查杳無蹝影不識此事果能水落石出否也○西關外北新橋堍王某經營在外稍有贏餘家中惟婦女數人支持門户一晚突有偷兒三人鑿壁而入濳至臥房婦等睡夢驚醒意欲聲張偷兒以其茬弱可欺暮將兇器抛近床頭婦等無可如何任其倒篋傾箱而去檢點所失約値靑蚨七八十千似此暗進明出該賊何瞻大乃爾耶 
[勤修火政]  
　　揚州城廂内外各要道口向設太平水缸原所以防火患近來水缸乾涸者居多且多破損有名無實幾同告朔之餼羊甘邑舒明府下車伊始民瘼關心查悉前情特出告示一道略謂太平水缸係爲預防火患起見查得各處缸内涓滴皆無設有不虞取汲必多掣肘合亟出示曉諭爲此示仰各處鋪户居民知悉自示之後務必各按本叚加意看管倘有損壞卽由各該叚地保據實禀請飭令修補本縣當便道查看其完好者亦須滿貯淸水以防不虞等語此亦賢令尹勤修火政未雨綢繆之意也 
[新換機爐]  
　　江天輪船往來上海寗波船身最稱堅利去臘因機爐稍敝入塢大修凡三閲月始克竣工今已出塢煥然一新觀其所換新式機爐不僅靈捷非常并且工堅料實貨艙客艙皆甚寛舒潔凈比前愈覺軒爽足可推爲商輪中之矯矯者以之裝貨搭客無往不利現聞仍走申甬想兩埠客商必樂爭相趨附可爲招商局賀焉 
[預算日蝕]  
　　五月初一日己巳朔江南日蝕五分三秒初虧酉正二刻十三分日入地平戌初二刻三分帶食二分三十九秒食甚戌初二刻四分在地平下復圓戌正一刻七分業經禮部行司飭府轉行到縣裴邑尊接奉前因於昨日特飭道會司届時伺候 
[軍門莅滬]  
　　前日江南提督譚靑　崖軍門乘砲船來滬卽於昨日午後三點鐘換坐鈞和兵輪船出口巡洋 
[雙和鳬將莅]  
　　新任上海縣陸春江大令由部駁斥後上憲改爲委署已見蘇省撫轅抄日内將次來滬書役遂預備遠迎并聞接印之期大約在四月初云 
[板輿迎養]  
　　新任蘇松太兵備道聶觀察之太夫人向居原籍邇由觀察派家丁赴珂里恭迎來滬以便朝夕承歡連日探悉乘招商局江裕輪船將次抵埠遂先飭隨從人等在碼頭伺候昨晨九點鐘時江裕駛抵浦江鐘鳴十下觀察親詣輪船請太夫人安坐輿中隨乘騎爲之前導由金利源碼頭過吊橋進小東門過長生橋四牌樓三牌樓經太平街彩衣街鰻笠橋迤邐進道轅前導除旗鑼傘扇外有江蘇撫標滬軍營親 
 
 

Page 3

 
 
兵六十名蘇松太道親兵八十名督轅忠信兩營親兵四十名製造局隊營勇四十名道署護勇十名西樂二十名沿途觀者無不嘖嘖稱羡午後松海防劉司馬上海縣裴邑尊及印委各員次第趨轅叩賀 
[禁止登城]  
　　新任蘇松太兵備道聶觀察查得本邑新老北門及小東門時有小孩躡登雉抛磚擲石致肇釁端特諭各門汛弁隨時查察如有前項情事准予禀究 
[會訊西人控案]  
　　英商平和洋行主控買辦殷愼夫虧空脱逃牽涉其父節經會審將案註銷已曾列諸報簡矣現在平和行主查出殷經手存棧各貨内有絨布四箱由德源號主張炳華購去其中尚有不實不盡遂延律師哈華托控張串騙盜賣由英領事據情照會蔡太守太守遂於上月十三日飭差傳張令呈銀錢貨總各帳以憑察奪張延不繳呈因傳案追令檢帳一面商同英國梁副領事於十四日下午集訊張延律師威金生齎帳至案平和行主亦偕律師哈華托投質威律師倩曹繙譯傳　稱此案原控情詞拉雜迹近欺矇如以爲竊盜應照竊盜案指控無論是否誑騙或取貨而未收銀均應分别指定豈容任意混瀆不論何國從無如是控法試問此時原告究竟欲控其爲盜爲騙抑或控其欠銀言至此哈律師起而言曰威律師所言乃泰西各國之例殊不知西例較重不能援此以例中國訟事今旣有此説自應聲明原告係專控誆騙存貨應請先查帳目威律師稱帳簿固已携來祗可呈請問官察騐未便先給原告查閲言畢將　總一本呈案太守閲得内載平和洋行確曾買過絨布四箱價已付訖其餘每頁穿線紥起盖此時所指不過爲絨布四箱餘不應查閲也隨由威律師稱哈律師旣無别項事情指控何必定須先閲帳簿豈非欲藉此將張帳查檢别項乎哈律師曰張處各項帳簿係奉諭飭吊今抗不檢齊卽是違諭威律師曰一律檢齊之説張未得知乃請太守向張查訊張稱當時曾見過吊帳單諭惟所控止絨布一事是以專檢此買絨布四箱之帳當時共付銀六百十六兩二錢六分蓋照向來洋行規矩先付銀兩方能提貨實不知其中尚有紏葛哈律師仍請吊齊帳簿閲過再斷太守以原被各執一詞因諭曰此案帳簿曾經諭飭檢齊自應遵前諭赶緊一併檢呈惟原告究和將如何誑騙情形確切指出未便先將被告帳據閲看因諭令原告務必先將確實証據逐細指明一面再飭被告檢帳查夢威律師請將張釋回太守曰張本無須管押惟先不應抗交帳簿是以傳案今旣願檢齊卽可自便隨訂於下禮拜四卽二十日二點鐘時齊集核斷 
[嚴訊誣良]  
　　朱家港人徐錫卿被竊賊陶炳榮誣扳一案前已兩登本報前日之晚裴邑尊飭提研訊徐供稱是日小的來滬購物意欲附舟回里嗣以爲時尚早赴三泰碼頭左近長盛烟館吸烟突有捕夥朱元潘亭及不知姓名之六人帶陶而至竟指小的爲賊黨致被帶至局中局員不問情由喝責籐條五十下後擁至陳桂家内吊起毒毆現羽手背等處尚有傷痕叩求騐究潘供稱小的係陳桂之夥本月初四日邱松泰失竊鋪盖等物由小的獲陶盤詰陶稱與徐同竊至帶往拘徐時只有三人並無六人同往亦無吊打事情邑尊問潘曰爾稱尚有三人是何名姓答稱陶及朱元並小的邑尊着笞責一千板始供稱確有三人惟不知名字又責五百板供稱一係不知姓氏之絲線阿福一係巡捕阿四尚有一人實不知悉又責五百板始供稱一爲陳阿順問三人作何事業供稱不知又責四百板供稱皆陳桂之夥正研訊間原差拿獲絲線阿福禀訴情由邑尊命提詰究供稱小的係本地人傭工度日誣徐之事小的並未在塲實被悞拘叩求鑒察邑尊令釘鐐收所潘收入木籠餘人仍鎖項發二堂示衆前日夜半時邑尊面諭皂頭薛貴密拿羽黨當經拿獲混名漆匠阿元及孫順昌二名押解到縣昨日邑尊帶同該皂頭等親赴三泰碼頭長盛烟館勘得該烟館内進尚有客棧委係窩頓匪類之所卽飭該處廿三鋪地甲發封復詣老白渡陳桂家中勘得裝有木栅當經搜出籐條等物並在柴堆中拿獲顧子蘭孫富泉卽交薛貴帶回勘畢回署時已五下鐘矣 
[飭邀媒証]  
　　前有寗人胡阿東至法公堂遞禀聲稱尋見髮妻杜氏在小東門外新太記烟館樓上之花烟間爲娼向領忽被該烟鴇等毆傷禀求提究給領等因葛同轉閲禀恐有隱情命將胡送往醫院調治再行傳訊昨日堂期據包探郁庭湘等將胡並烟鴇等解案先詰胡徐氏曰爾於幾年分由何人爲媒嫁於胡阿東何時來滬爲娼筆據何在該烟鴇卽檢呈筆據同轉閲畢胡徐氏卽桂芳供並未嫁胡爲妻與伊是相好八歲時做養媳至十五歲由翁姑在寗波原籍送往江東岸五河橋地方不知姓名人家爲娼同轉問翁姑何名現在何處答稱翁名王東狗夫名阿生十三歲時病歿我上年四月二十八日有認識之阿東引我出外王包探禀據該鴇云桂芳至伊家爲娼已第三處矣同轉問筆據上孔桂香胡小娘何人答孔係婦人中引荐王三寳花烟舒内之人現住戲館街胡小娘是原告之阿叔同轉謂阿東可聽見否答稱係同姓遠房叔現在徐氏不認是我妻均是虚言同轉謂爾可將筆據觀看名字花押是何人所簽阿東觀看半晌稱此押確是我之筆跡實被該鴇等勒逼簽押又謂王桂芳卽徐氏曰爾與何人來滬到王之花烟間内已第三處先前在何家從實供明答阿東之姑娘伴我於四月廿八日到申先到鳳凰臺角嘴上花烟館内做三箇月於七月十一日由桂香姐經手掉到混名泡天花烟館做生意十月十九纔掉到王三寳處接客均由桂香經手又謂阿東曰爾是否去年同伊出外答我於今年到滬去年未曾出門王包探禀中人在外請示同轉命傳孔桂香同烟鴇泡天之姘婦楊氏又名大阿姐到案問曰爾等與徐氏如何認識由何人伴送到爾處答伊之姘頭同來又問伊可有父母供均已身故有弟名明法聞在輪船當水手下月可到上海代還債項與伊擇配又聞此筆據何時所寫答在二月間所寫尚有一紙是加帶擋之據又謂以前筆據何在答均在前途徐氏稱我自爲娼之後未與兄弟會面復訊王三寳以前筆據何在供在中人丁松茂處是河東之同鄉同轉問胡有否胡稱無該氏自十一歲到我家做養媳媒人是姑丈孫永福如我誣控愿甘重辦同轉謂旣憑媒聘庚帖何在答母親收藏在家又謂果是爾妻須要媒証到案爾休妄想商之祁繙譯官着王馬氏胡徐氏孔桂香等押候交保將王馬氏以前筆據交案子明晨莅捕房時復訊胡退去邀同媒証投案質訊 
[英界公堂瑣案]  
　　荳腐店主王桂卿訴稱李阿四陳阿春等倚醉尋釁　論被毆是以報捕拘案李陳同供稱小的等與王同業因買荳腐乾口角並不逞兇王稱伊等並不來買荳腐乾蔡太守騐得王並無傷痕遂將李陳開釋諭令不得再往饒舌○包探唐寳榮禀稱舊貨攤主王春山報失玉器小的查得王紀桂有玉器售歟胡阿六後知是竊贓勒價不付因將人贓拘送案下原告稱小的在集賢里前擺設舊貨攤失去玉器一小箱現報捕房卽由包探緝獲人贓惟尚缺少許多未經弔出紀桂供稱有周姓將玉器托小的變價族知來歴不明而周已不知去向胡曾買定玉器六件因知贓物强不付錢胡供稱小的向買玉器因知贓物暫不付錢並非有心呑沒該包探又禀稱紀桂行竊是實並無周姓其人蔡太守判將紀桂管押三月期滿笞責一百板胡管押一月贓交原告領去○包探沈金隆禀稱小的前曾拘獲專在寳善街四馬路一帶剪綹之許福生搜出押票吊到對時表眼鏡等物解請大老爺訊供飭查失主迤今多日並無失主到來因又解請發落許供稱小的係嘉興人行竊該死失主實在無從指交蔡太守判令發巡捕房管押四月贓交該包探帶回捕房暫時留下如十四天内仍無失主到來發還押鋪可也○王瑞林訴稱小的昨日至照相鏡架作收帳搭連袋内貯有洋銀十四元放在櫃上俄走出行不數步憶及袋尚未取急回則已不見矣其時祗范祥根在櫃内别無他人向問不承是以報捕拘案范供稱小的係上海人在董林記鏡作爲夥櫃上時有人來並不知王失袋之事董投案聲請保范蔡太守以 
 
 

Page 4

 
 
王疑竊無憑碍難准理姑准董將范保去着巡捕房再行細查○某號華捕巡至自來水橋見小車夫裝載鐵皮時已夜深不無疑竇向之盤問據稱由王大興雇裝帶至捕房傳王詰問稱由劉阿四令伊轉雇小車劉稱由義記洋行出店人陳阿定囑令轉托王雇小車裝載及解案蔡太守訊供之下陳稱雇劉裝貨不知伊如何另托士雇未免私圖賣去劉王均稱因車載滿是以另雇小車太守諭令陳查明實在并飭捕房將小車夫傳訊核辦此已見諸前報者也昨日覆訊陳報定前詞一百十九號管門華捕禀稱當巡街華捕拘王等至捕房時捕頭問明情節知與小車夫無涉卽已釋歸奉飭補傳實無傳處劉王同報前詞太守以疑竊無憑卽將劉王開釋○耶松船廠某西人訴稱王福元竊鐵二塊由印度更夫望見追獲人贓交捕送案印度更夫訴稱眼見伊行竊因之追獲王供稱小的藉拾荒餬口見有遺棄之鐵意圖拾取售錢蔡太守判令管押五天贓交失主領去 
[法界公堂瑣案]  
　　曾捕局線勇孫寳生查獲被姑逼娼逃出之女卽張袁氏訊押待其姑來案認領等情已紀前　兹因無人認領解請發落經葛同轉商之祁繙譯官暫發善堂安插○陶韓氏禀稱長子在襪店生意次子連生不肯習上專事游蕩時常借錢吵擾不聽訓飭扭案請辦質之陶連生供詞游移同轉判掌責二十下命該氏明晨來案視責領回管束○錢仁靑同駁船户徐阿炳役案稱昨因天雨用油布將船所裝洋布遮蓋詎被祥記碼頭搖杉板之福建人李福主偷去查獲後尚敢逞蠻將油布擲于浦中撈獲人贓送請究辦李供實被誣指同轉以贓在舢板艙中豈容狡賴着將孚枷號半月發該碼頭示衆○陳信才追獲竊鐲之孟阿炳到案陳稱孟於去年七月在如意弄搶去手鐲今又搶物追獲請究同轉謂孟曰爾究竟搶過幾次前做何業何處人氏答先做酒保今已歇業家中尚有父親在高橋種園地姑夫芳芳在慶大字號生意同轉飭將孟貢手心八十下傳伊姑夫來案具保○捕解向張某借錢不遂行凶之張永祥到案請究張稱永祥是堂弟　來索借稍不遂意卽遭兇辱前已經應借　次兹又踞擾纒借求請究辦　祥供稱不敢逞凶同轉謂向人纒借不遂尚敢行凶殊屬可惡應枷示以儆效尤姑念伊等同宗着押禁七天具改過切結釋放○捕解周云山陳友山等到案請究據席祥云投案稱在呂義太烟袋店爲經手有周云山卽祝云山串通夥計陳友山竊取水烟袋十枝查獲原贓抄出押票十五張請究同轉謂周曰爾與陳串竊幾次尚有贓物何王笞不敢行竊係從友人處買票得來陳供詞游移席稱周在店已三年同轉謂三年中不知竊過多少周稱祗此十枝同轉着將周等押候查吊贓物覆訊起案之烟袋給席具領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安慶官塲紀事]  
　　大通厘局候補道松秀峯觀察交卸後買舟赴省向各大憲禀安并請給資赴部引見按觀察以八旗華胄筮仕皖江此去尚須順道返坷鄉展視墳墓云○委署廬州府運同銜廣德州何太守慶釗於上月二十八日行抵省垣赴各憲署謝委大約本月中浣卽須啓行接篆之期諏吉二十二日云○委辦大通釐務候補府李雲門太守於本月初一日行抵省垣向各大憲面禀要公小作勾留辭回供職 
[鄂垣官報]  
　　閏二月二十四日調署江夏縣諸赴兩院禀知課試高觀書院調辦寳塔洲釐局候補府余肇康卸漢川厘局回省赴兩院禀到謝委辦柏墩茶釐局候補同知陶綬廉禀辭二十五日候補府裕庚奉委會辦漢鎭海防新捐赴兩院禀知三月初一開局候補通判魏慶昭在前署漢陽縣陳令任内帮審蒙憲記大功二次提前揀委優缺州縣一次赴兩院禀知謝候補從九嚴文炯奉鹽憲委武漢緝私差禀知新授兩淮鹽運使江赴兩院見辭候補府喬聨寳奉委赴江西催餉赴兩院禀知二十六日藩憲牌示漢陽府經歴事務詳委准補鍾祥縣縣丞董治勛鍾祥縣縣丞事務詳委漢陽府經歴徐徵鏞俱調署江陵縣郝穴主簿事務詳委海防新班先補用縣丞夏献衡署理二十七日署宜昌鎭羅鎭軍赴撫署拜會署荆門直隷州事歐陽定果禀知謝二十八日署督左遊擊吳禀知在督署西箭道洋鎗打響候補同知薛華城赴羊樓峒彈壓茶巿見辭候補縣裘憲璟奉臬憲委江夏縣帮審案件禀見知二十九日署宜昌府沈保祥奉憲臺電諭帶印來省候補通判易象自歸州興山當陽會帶礦師並沿江上游一帶履勘煤鐵各礦回省候補府札勒哈哩同知盛春頤俱帶同礦師赴宜昌府屬履勘煤鐵各礦回省禀到准補蘄水典史胡懋勳禀謝 
 
 
 

Page 10

 
 
   
 
