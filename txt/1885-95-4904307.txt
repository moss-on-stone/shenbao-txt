# 1885 - 95 - 4904307

 

Page 1

 
 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋賈辦機器復延名手澆鑄字模然後開印至今計巳印成數百本雖未裝訂而書之式樣字之精湛　爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人子亦日臻嫺爲此後按日計工每日約可排原書從四本而漸至六本八本完工可期迅速所以各股友第二批股銀　極股五十兩　　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回牧據統限於三月廿九日以前一律交清切勿遲延悮工是所禱盼再此書初議共印一千五百部嗣　各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大　仍印一千五百部以符原議合併附聞 
[縮印精選大題文彙告白] [  點石齋主人啓]  
本齋去年敦請諸名家精選四書大題文彙棐己登諸報章現己選竣共得佳文一萬五千篇製局則無缝天衣設色則翻新花樣典鹿　星精筆畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾　其價格外從廉如有蠆售者速來面議遲則恐捷足者先得也此佈 
[重印小題文藪初集告白]  
小題文藪一書選擇精嚴篇章宏富加以點石齋西法石印朗若列眉凡紙張之潔白裝訂之精工久爲海内珍賞家所洞鑒故前印數千部不及一年早經銷罄自後踵門求書者日不乏人不獲己復託點石齋仍以西法石印印成數千部更加校對倍覺精詳鐵畫銀鈎鬚眉畢現操顧家莫不　爲覯止也兹定於二月廿一日出售價照前議每部英洋四元售處仍在上海後馬路乾記衖蔣同泰綢莊棋盤街文瑞樓書坊申昌書畫室曁各書坊如有蠆售請至蔣同泰綢莊或文瑞樓嘗坊兩處面議可也有志青雲者其鑒之 
[三十五號畫報出售] [  申報舘主人啓]  
　　本齋畫報之首於本年正月間增送畫譜兩圖後銷路益形暢盛可見名人手筆自是有目共賞此次三十五號之羅漢圖爲阜長所繪花卉圖爲伯年所繪二君擅名旣久索求者恆慮不可多得今本齋按期而出之閱著亦按期而得之積少可以成多精取更堪宏用效法者可獲觀厚之益愛玩者可爲什襲之藏妙在畫報仍然九圖不加分文價目之亷無過於此後仍附淞隠漫錄圖說一則購閱諸君其鑒之此佈 
[測俄新論]  
　　俄羅斯一國跨有三洲其地之廣遠甲於諸國而其心若猶有所不足而必欲逞其　疆拓土之謀若是亦有故蓋取地雖大皆係沙漠荒瘠之區宋若歐洲各國之各有膏腴以故前者眈眈於中國伊犁之地左佚相統師出關力與之爭俄人見中國軍威恐不能敵設或一開兵釁勢必貽禍非輕且恐歐洲大國有起而乘其敝者遂情願罷兵議　申畫郊圻各安疆界此其志則不得逞而其心則豈肯遽罷哉一旦而欲窺伺夫阿富汗仍是窺伺伊犁之故智也夫俄之於英本者嫌隙其故在於前數年土耳其之役俄人久有長駕遠馭之志其意欲跨黑海而扼紅海誠匪伊朝夕矣而黑海之口則有土耳其梗之前此俄人勞師糜餉不惜况瘁以與土耳其相從事再蹶復振將以滅此朝食據土之土地人民而有之倘果得土國則俄國兵船由黑海而逹紅海其間毫無阻攔而俄船一出紅海卽可以阻截英國印度往來之路英國亦知其志在乎此因連絡各大國執牛耳以强與之盟俄人迫於勢力不得不知難而退圭匣得以危而復安絶而復續英之力居多而俄人則緣是而志仍不得逞黑海之口仍不得踰越雖有鐵甲巨鑑弗能過雷池一步此正俄之所痛心疾首於英國而無可奈何者也俄人旣有此恨於英則其深謀遠慮將欲甘心於英者亦其勢所必然特英國無隙可乘則亦不得不忍而與之終古今者英人爲埃及亂黨滋擾經年累月征戰不休以戈登之將才遽遭挫衂度埃及亂黨中亦必有足以牽制英兵者且以法人爲埃及之事與英稍有齟齬雖尙未决裂日後必有一塲變故俄人以爲此正可乘之機因而深結法人欲援以爲　以攻英國觀於中法開兵之後俄人願爲法國保護寓華之商民法國亦不託他國保護而專託俄國此其兩國之彼此結納己有見端而况英國所屬之阿非利加鳥嶼有爲德國所侵奪者則是英德亦將有啓釁之勢因而俄與德又特約相會慮或動英人之疑復牽一奥國作陪欲使人不覺焉然則冷眼旁觀俄之欲有事於英其處心積慮也久矣此次之陳兵於阿富汗殆卽藉此以開兵爭之端刻下俄兵雖尙在己界然一聲宣戰則俄人直至阿富汗必有成竹在胸者今者聲言在彼待商定地界竊恐戰事未必能免夫英人本與俄有約如俄兵至阿富汗地界則别無他言但有出於决戰俄人亦豈竟忘此言故吾以爲俄人之陳兵於阿富汗且又發兵五萬人外赴該地則其决意欲與英人相見以兵戈也可知曾以此意詢諸英友英友曰此事之果否必出於戰誠不可必但自一說於此欲知天時之寒燠則必觀諸寒暑表欲知英國之有戰事與否則必觀諸國債之價是亦一寒暑表也無戰事則價必高有戰事則價必跌前者票價驪跌羣色然以驚謂戰務卽在旦夕曁而價復稍回刻下則較前又回以是覘之或尙不至卽出於戰然而俄人之意則未嘗不如吾子所言其視眈眈而欲逐逐者固己歷有年所此時之伺隙而動亦屬意中事故英人亦早愼以防之子不觀前者英后之諭乎又不見夫兵部之通飭各軍戒嚴乎又不見夫英之與意大利相結納乎是皆英之所以防俄者也刻下俄國之兵雖尙未遽動而英之所以防之者己如是其嚴且至又何患乎俄人哉余曰是則然己西報所載謂意大利己出兵派船將以援助英國以踐前盟英國亦有所恃而不恐卽發哀的美敦之書以與俄國申明前此約言所謂若踰阿富汗則必出於戰之說此時爲英國計惟有秣馬厲兵以從事於疆塲而己然吾觀於俄人則大有必逞其志之意試觀伊犁全境雖己歸還中國而近日風傳前此中國叛逆白彥虎之子遁　於俄近復招集亡命潛入華境蠢然思動是雖不見俄人主使之迹然久匿俄國忽而潛回俄回豈有不知知而故縱其意可知矣是俄人之心固未嘗須臾忘伊犁也至於黑海之口俄人早欲得之特以土耳其爲咽喉之梗而土之所恃者英也此梗不去俄人不能出黑海他國可以封俄人之船而弗使得逞此俄之所大戚也故其孶孶不厭者久己懷此都而不得一償其 
 
 

Page 2

 
 
願吾知將來俄人必得此黑海口而後己目前之從争於阿富汗特其見端也耳 
[本舘接奉電音]  
　　昨晚接得本舘駐京訪事人電傳本月二十四五兩日諭旨三道謹敬譯登○二月二十四日奉旨杭州織造着齊克森布去欽此二十五日奉旨工科給事中員缺着惠潤補授吏科給事中員缺着陳錦補授河南道監察御史員缺着黃率補授欽此同日奉上諭卞寳第着回湖南巡撫本任湖廣總督着裕祿署理安徽巡撫着吳元炳補授欽此 
[淡水捷音]  
　　昨晚本埠接有粤省電信云二月十八日法人攻淡水兩次登岸俱遭挫敗五畫兵總死傷各一名法兵死者有一千二百六十八名之多法兵船名拉泥付者亦受重傷云云按刻下雖有議和之說尙未屆停戰之期臺嶠軍事又有起色當亦遠近所樂聞也亟錄之以快人心 
[俄國開兵]  
　　字林西字報載有本月廿四日倫敦發來電音云俄人己進兵攻阿富汗戰于本堆地方俄軍大獲全勝按此則兵端啓自俄國想英人必將興問罪之師兩國兵爭恐從此始矣 
[英艦防俄]  
　　本月二十日有俄兵船谷奥惱思退滿載煤斤由天津鼓輪他往英兵船來稜見之卽鼓浪相隨至大沽而止另有一英船亦在口外追尋俄艦行蹤觀此知英之留心於俄固己無微不至一塲戰事其能免乎 
[英使出殯]  
　　昨報言英欽使巴夏禮靈輀由高陞輪船南下兹閱西字報云本月十八日天未明時城門先啓以待其柩用六十人輪流舁出京城從旱道至通州換船載往天津總理衙門派有勇丁多名沿途護從前晚高陞輪船啓行想日内當可抵滬矣 
[船事續聞]  
　　太古公司之宜昌輪船日前開往甯波前昨兩日滬上謡說紛紛謂該船駛近鎭海口時被砲臺上之炮彈誤中艙面篷帳稍有損傷搭客幸均無恙本館以得諸風聞雖照登大略而未敢信以爲實嗣經探得宜昌船己安抵甯波因此次裝貨太多不便攏傍碼頭而用駁船駁貨較多周折故至昨日下午尙未回滬並無别事大約今晨可抵滬矣又聞江表船於今日三點半鐘開往甯波云 
[文星朗照]  
　　浙江學憲劉叔濤宗師玉尺高慰水壺朗抱高才生一經識拔無不破壁而飛浙水東西咸奉之爲文章司命日前自公勞瘁偶抱微疴本館訪事人誤聽謡傅致以騎箕之說鄉報本舘信以爲眞因卽列之報牘昨日下午三點鐘後杭坦　電報知謂前說寳係子虛鳥有本館深悔一時孟浪誤信浮言而益喜經師人師依舊典型可仰因集葩經語頌之曰使君壽考如岡如陵示我周行錫我百朋濟濟多士無不爾或承 
[烟臺近事]  
　　元宵節各舖戸例放烟火以慶昇平是夜廣和成院内然放花筒一个則見萬點火星噴薄而出旁觀有稱　未己忽聞轟然一聲花筒炸裂幾同開花砲飛墜郝屋洞穿一孔碎鐵餘燼復將玻璃窗擊碎幾塊衆人皆吃一驚銀花火樹中乃有鐵騎突出哉○自法人有阻截米糧之說米價因之　貴至有每石價銀六兩者客是土者殊有居大不易之歎○近聞將由烟臺安設電線以逹高麗　兩國軍情瞬息可通庶無隔閡之慮○睚米價飛漲後統領金軍門出有告示大意謂南未來東法人雖欲把持現我防營軍粮充足不專恃烟臺購辦况己經咨請撫提部院另撥運河船隻源源接濟以資軍粮爾各鋪勿得昻價居奇而碍民食致于未便等語可見法人雖多方阻撓其技亦有時而窮也○廿五日和成興棧房不戒於火焚燒一楹辛日間人手衆多登　撲滅不至燎原也○廿五日有日本兵船來烟停泊未悉何事○廿六日到有英國兵船一艘盖以保護其商船也○郝家村有泰山聖母廟每年二月閴謇會一次中有大鼓十餘面其聲鏜然大有發聾振曠之鞏餘則扮演雜劇不過奉行故事而游觀之人肩摩轂擊眞所謂舉國若狂○比來雨澤稀少農人盼望孔殷十一日春霖霢霂徹夜方止曉望郊原咸欣欣然有喜色○十一日海鏡輪船由高麗到烟擬往旅順口再赴天津十二日泰安兵艦由烟開赴高麗 
[太守抵潯]  
　　新授九江府王太守應于於本月二十二日舟抵九江碼頭德化縣金明府以下印委各員伺候關道　觀察接篆後卽先後出城飛詣舟次禀見一時聽差人役忙碌異常太守暫住舟中擬候天晴晉省禀見各大憲一俟奉到委牌　回九江履任云 
[科試改期]  
　　九江府科試本己定期二月二十日取齊兹聞梁湘南宗師於十九日由省起程連日風雨阻滯未能尅日抵潯因又改期二十四日取齊想詞壇名宿文陣雄師快奪錦標必又有一番熱閙矣 
[京華近事]  
　　
本月十三日駐紥通州之神機營派撥駿字威遠洋鎗馬隊火器營馬隊今數撤回南苑駐紥其通州防次卽將現到之吉林黑龍江二處馬隊一千名塡紥該處云○聞善厚帥禀逹醇邸稱此次撤回南苑駐紥之駮字馬隊火器營馬隊在防數月差操一切尙無貽悮現雖屯紥南　實與駐紥通州無異請將該馬隊應領月餉仍照通州防營章程數目開支以資鼓勵查該馬隊在京時每人月支口分七兩駐苑則加給銀五錢赴防則給十兩云○友人述及白龍潭之靈跡謂潭有水龍洞爲白龍神所居潭水渾黑茫無所見祭時潭水倐清澄澈見底沙石畢現先由洞中浮出蝦數對若儀仗然後爲金鯉一　水面浮游似鳴得意此魚至時適逢祭享禮成魚忽不見　水仍渾黑洵異常靈應也劉夢得云水不在深有龍則靈此之謂歟○二月十六日門奏事口傳面奉懿旨著管理上　院大臣於明日辰刻將御騎黃馬二匹備齊鞍　派員牽赴内廷西廠子以備皇上騎演馬射欽此文武兼全聖天子眞英姿天縱哉○十六日吳清帥續燕帥請訓出都前赴防所皇太后特宣二人進見垂詢至一點餘鐘之久諒必面授機宜也○前報列勘估改修永和宫工程一事當由内務府履勘後估得需銀二十五萬兩己由福大司空據情禀知醇邸謂是處院落寛敞堪作皇上演練刀矛拳脚之所若改建層樓明基址展寛院形狹窄恐不便於皇上演練除由内務府奏明勘估數目外俟面聖時口請警緩可也○本月之望午初廣諸司銀庫開放内廷各門各處月需口糧銀兩是日先給半月餘俟十七日再行開放云○京師自交驚蟄以來嚴冷異常遍地冰雪居民感受戾氣疾病叢生歧黃之流異常忙迫藥舖樠房亦無不利巿三倍　○英公使巴君故後該國牧師赴靈前諷經祈禱京中各使　皆下半旗以誌哀慕各國同教之人前赴使署唱經者亦甚濟濟並由巴君之女運柩回國 
[准運雜糧示]  
　　江陰縣陳爲查案示禁事據附貢生楊希三等禀稱黃田港爲南北各客貨任來之總匯凡北岸之花荳油餅等貨悉運來南貿易南岸所產之米麥雜糧紗布等貨轉販以民牛賴以裕如行客藉以餬口前因地方痞棍藉稱朱麥不准出口肆行詐　前邑憲金厘捐局徐熟察情形恐於稅厘巿風有碍會詳各大憲批准如係運往北岸無論何項船隻何項秈稉元米石數多寡悉准分别捐免概予出口並會銜出示禁止在案後於光緒七年由章雨亭等援請蒙准查案示禁此風得以稍戢商民稱便今因遵奉學憲行查禁止釣船私向南岸買米此項土棍不知該牙行等久遵憲令縱有寗商過此盡行回却並不敢私與買賣且長江守口師船悉遵功令嚴加攔截查禁而伊等藉爲口實卽崇通 
 
 

Page 3

 
 
如靖等客以其所有來江易其所無亦悉指爲違禁肆行索擾以致客商裹足巿面頓清各貨不通民生坐困爲此援案叩請查案示禁移知等情到縣據此查米糧出口曾於同治十三年奉牙厘總局憲會同藩憲詳奉督撫憲批准如係運往江北地方銷售無論石數多寡准予一律放行倘地棍人等索詐阻擾立卽查拿懲辦等因當經金前縣會同厘局委員徐出示曉諭在案據禀前情除移營局查照外合行查案示諭爲此示仰各米行曁商民人等一體知悉自示之後除釣船仍行禁止其餘遵照詳定章程無無何項大小商船何色杣粳元米花昔雜糧以及鄰近州縣江陰本地所産并石數之多寡如係運往江北概准分别免捐出口倘有地方棍徒勾結白拉藉詞阻擾恃蠻吵閙許該行商立時指明禀縣以憑提案從嚴懲辦决不寛貨各宜凛遵毋違特示 
[江陰紀事]  
　　十八晨水炮臺在黃山港演放阿姆斯脫　砲聲震屋宇第三砲竟將靶上之尖角旗轟去可謂命中之技○修理炮臺刻己工竣北岸天圩港要隘處近又添築明砲臺一座○日前運到電杼現均起在海關碼頭右岸○某栘板船私裝桐油三十餘桶赿卞而過被海關巡查知悉立卽追獲人貨船隻一併帶回諒肰照竟議罰也○自十九日起無日不雨繼以氷雹西鄉農人見田間有黃豆無數豈亦天所雨耶 
[中走水]  
　　二十五晚一點鐘後本城四牌坊閔家弄徐姓家廚房失愼時正更深人靜風急天高霎時間火勢飛揚冒穿屋頂主人及各隣正化蝶游黑甜響毫未覺察幸中局委員章君巡夜過此赶卽喊起各隣汲水澆救縣署洋龍亦卽駛至奮力施救祝融氏始知勢不能敵息怒而回事後查見僅燬廚屋一椽不致池魚殃及然附近人家早己擾擾紛紛受驚不淺矣 
[滬北失愼]  
　　昨晚七下鐘老閘南首引鳳樓茗肆北間壁面東之某燭店失愼一時冒穿屋頂延及内進幸鄰近各人急放自來水管噴救洎捕房鳴鐘告警各洋龍飛馳而至則祝融氏己經告退遂吸取河水灌滅餘燼隨卽推回至其趄火緣由人言不一容俟探明冉錄可也 
[具禀備查]  
　　昨報停屍押殮一節據管房人李全元投案訴稱該飯店主因虧空洋二百五六十元不能敷衍以致自盡棺殮之次晨死者之母舅及妻屬等赶到始行釘棺現己載回川少翁太守着李全元將詳細情由具禀到案備查 
[夫妻成訟]  
　　日前薛　氏投上海縣訴稱被丈夫薛成利所毆以致鱗傷遍體並將釘鞋擊破頭顱求請騐傷提究莫邑尊准詞飭卽提薛到案前晚帮審委員王鴈臣司馬升堂集訊該氏伸訴前因並稱同治十二年分夫故無依再醮與薛爲室詎薛素笥强悍稍不遂　卽肆毒毆日前偶因細故又被痛毆受傷沈重司馬騐得該氏略有傷痕並無妨碍卽命提薛上堂據供在本城老學前開設天成帽店同治十二年妻故遺有一男兩女乏人照料因娶醮婦番氏爲繼室詎過門後該氏癖嗜烟霞常置家事於不問每日反須烟資二三百文店中資本業被用罄求請恩斷司馬謂爾等究竟因何起釁答稱前妻所生之女屢遭該氏凌虐因卽許字於四牌樓炒貨店爲童養媳擇於本月念七日過門曾取該氏奩物一事前日忽欲索還我女答以物己用舊旣欲索還賠償新物可也該氏不允定欲索回重復向女饒舌以臻觸怒翁姑送還我女我遂與氏口角繼以毆扭司馬謂爾等雖非原配然己爲夫婦十三年爲何尙欲涉訟况爾女婚期己近須好好回去待女過門後再行定奪薛夫婦各遵諭而出 
[不遵縣斷]  
　　日前粤人鄧裕忠控追布牌一案由縣訊供後以事隔十餘年碍難定讞遂由帮審委員王司馬飭張樹山給鄧川資洋五十元諭令回籍張卽遵斷具給詎鄧至今延不赴領前日復投縣請追布牌司馬謂案己斷結豈容翻悔着將原斷洋五十元領出速卽回籍營生鄧堅不允從司馬大怒飭值日差逐出門外 
[控叔搶花]  
　　前日下午有浦東人項柏生投上海縣控稱族叔谷艮自幼時寄與張姓爲嗣不務正業恆向我母索錢一而再再而三早己不堪擾累前日不滿所欲膽敢紏人前來搶去棉花三包我母上前攔阻谷良等一味逞蠻竟將我母敺傷業己臥床不起棉花仍被搶去求請提懲莫邑尊准詞卽出堂單提張到案至讞詞若何湏俟訪明再錄 
[覆訊放火案]  
　　浦東耶松船塢分廠火焚後經英會審公堂及英刑司訊供緣由均經列報兹悉是廠曾保險二千兩四人欲令照賠保險行稱係自己放火例不賠償齟齬多時莫衷一是前日又經覆訊更夫及庖人等仍稱由西人囑我放火西人則稱我床上有洋二百元被伊等竊去然後放火燔燒刑司謂旣有洋銀何以去年疊經研訊絶不供明保險行主又申明此係放火決不賠償之語至其細情容俟探明續述 
[申江船事]  
　　虹口公和祥碼頭所泊兩枝半桅德國兵船稍有損壞前日駛至老船塢修理矣其停泊北關前之兩枝半桅兵船則己於前日駛往天津○昨有英國兩枝半桅珍船一艘駛至新關北首下椗 
[賤隸遭呵]  
　　西鄉人某甲向執厮養之役頻年積累稍有餘資遂以富家翁自命不復念本來面目日前回鄉衣服麗都坐洋藍呢中轎以轎夫四名更審扛舁意氣揚揚甚自得也將抵里門適遇安步富車之某紳甲一見拱手大呼某老爺某置若弗聞也者而過之甲不解其意又停輿道左作無謂之殷勤某紳厲聲曰汝轎甚佳盍不借我乘之回家甲從之於是某紳無輿而有輿而甲反徒行以從大夫之後旣抵門某紳始正告曰吾豈愛爾轎哉所以然者以爾夜郎自大不得不小示懲誡耳此後宜蛸歛跡勿再裝腔作勢嚇鄉里小兒也甲赧謝而去 
[西人無禮]  
　　虹口發茂外國舊貨店主某甲前與頭壩某酒肆主某西人合本營生西人曾欠甲洋十餘元屢索無償前日甲復向討詎西人惱羞變怒竟揮拳毆甲且又扭入捕房諒必解送公堂訊斷矣 
[子毆其父]  
　　前晚虹口西捕路遇一五十餘歲之瘋人拘入捕房管押捕頭察得其人似瘋非瘋訊得藉隸江北現住鐵路舊基因飭包探送至其家詎有一少年人見卽扭住毆擊包探查係父子遂欲拘解捕房少年懼改容相待並稱以後不敢無禮乃釋之而返噫人非梟獍無不知愛護其親乃該少年靦然爲人而竟忍心於乃父是不特人面獸心抑亦禽獸之不若矣倘解公堂定必嚴加懲儆竟得釋放何其幸哉 
[瑣案彙登]  
　　工部局收船捐之杉板船戸陳小攘投案稱昨載洋人等收捐駮船戸曹阿狗意圖逃捐將我推落水中致失袋内洋五元今將曹阿狗送案翁太守詰之曹阿狗據供伊自跳船失足並非推跌况伊亦未到我船翁太守請于副領事轉詢收損洋人該洋人又將同往收捐之王子清邀到據王禀稱我等先在新開河收捐及至浦灘陳己從水中扒起失去銅片一个此係刷印捐過船所用者翁太守謂曹阿狗意圖逃捐實屬不合着管押先將捐洋五角繳到再核至陳小攘未到曹船如何揑稱被推落水亦屬不合然究因公所致至所稱失洋恐尙在衣袋中着回去再尋○前報巡街捕在小弄中獲到圖竊之謝步雲經翁太守着包探查明再辦昨據包探禀稱在伊身畔搜出鐵絲捵鎖鑰匙兩个查得伊不是推車人不知作何勾當太守詰之謝步雲供認在英界及虹口地方偷過茶館粥店老虎灶去年八月間偷過望平街粥店錢一千文此外並未犯案翁太守謂旣供明在英界犯竊着將謝步雲送英捕房○捕房解到湖南人江戴甫請訊據通事禀稱此人由小東門捕房解到據稱原告趁江孚輪船控江訛索洋三元因之送案原告急欲開船不及守候等語翁太守向江詰問據稱因我弟江忠明在流雲輪船遭難我聞信來滬現住大白鳴鐘對過飯店樓上被同冩客扭斷箱鎖竊去衣服及尋到輪船彼等人多反被誣陷翁太守得供准卽釋放○前據包探等獲到積竊 
 
 

Page 4

 
 
湯阿毛供認有自鳴鐘等押在陸家石橋集水街押鋪該鋪知係竊贓故將質票收存及往吊贓含糊回答翁太守因著將該舖主陳心時傳案據稱舖名信泰去年底開設自鳴鐘被親戚家借去現己往追後日船到卽可繳案質票伊自抛在櫃上並非寄存太守謂公堂吊贓爾便如是若别人持票取贖亦任其守候三天耶陳稱實因新開店不知規例太守謂店雖新開掌櫃夥伴豈亦是新手着將陳交何出外將鐘赶緊繳案 
[英界公堂瑣案]  
　　妓女李六珠欲嫁伶人郭秀華被其母陳周氏阻撓由黃太守判將該妓發堂擇配己列前報前日據陳周氏投案聲請領女回揚州趕緊擇配太守特准所請立飭官媒將李六珠帶案着具領狀並覓保人具不再爲娼切結存案備查○包探顧阿六稱駐紥西門外羅姓營官曾到捕房報稱在丹桂茶園觀劇被賊竊去墨晶眼鏡連袋垷由我查獲竊犯將原贓一併送案羅姓營官未經役案黃太守判將竊犯鄭金全管押七天贓存捕房待領○天仙戯園管門洋人稱昨夜有人來看戲無錢惠鈔喝阻不依反被毆打扯碎衣服抱案請辦碎衣呈閱霍得惠供有友人先在該園觀劇故欲入内找尋被阻爭論黃太守隨判霍得惠發捕房管押七天○西包探頭目麥根稱張阿福屢次犯竊昨又見其在洋行門口圖竊拘案請辦張供金陵人久思冋籍苦無川資黃太守飭將張阿福押候資遣回籍如再逗遛定干重辦○袁阿大稱矢竊銅燈臺等件中捕緝獲人贓投案請領太守判將竊犯王子卿發捕房管押一日贓交袁領○劉雖忠控股開洪園茶館李坤山邵雲龍積欠房租一案囚由黃太守飭傳立據代筆之施子青到案再訊己列前報前晚覆訊劉將立限筆據呈閱蓋有洪園圖章李邵仍執如前施子青供含糊太守令當堂爲字筆跡相符隨喝掌頰二十下始認代筆是實太守又飭將李坤山管押邵雲龍仍交保出外調停年限一節施子青開釋原差帶李出外時李大聲曰無天理太守聞之命帶冋掌頰二十下仍令管押 
[倒斃路旁]  
　　美租界鐵路大橋堍有無名男屍倒斃狀似乞丐由巡捕報知捕房傳該處地保報保安善堂備棺成殮 
[招認屍身]  
　　啓者流雲沈船現奉道憲派員督同打撈業己起水將屍身陸續從積泥中挖出候認如有在該船被災人之親屬見報望卽至失事處認領緣爲日己久屍體出水卽腐不能久置候認萬勿遲延目悮爲要輪船救生局具二月廿六日 
[鎭海募賑小啓]  
　　往者各省之災滬中諸善士籌捐散賑吾鄉有力者聞風慕義慷慨輸金不忍以秦越人見外誠哉當仁不讓善念固所同具耳今正望日法人肆擾蛟關城之内外江之南北周圍數十里貧窮孤苦無力遷避者不下數千戸困守月餘營生無計將有不死於敵炮而死於飢餓之勢都人士憫其飢并慮其飢之易於爲非也謀所以安集之禀商邑侯江公爲之設廠施粥按戸造册給票按日持票領粥邑侯捐廉創助邑之文武各官及滬上諸同鄉從而慨助之得集欵始事所慮欵則愈用愈絀賑則日推日廣成欵不鉏難免有初而鮮終諸君子或遷徙他鄉或覊遊異地天各一方情難徧籲敢次其言用登報牘庶幾觸目興懷疇無桑梓之情各盡解推之惠實爲衆擎易舉想諸君子樂善爲懷秦越之人猶不忍膜視况鄉里之善其感發興起當必有踰乎尋常者不禁引領望之矣至若海内土大夫有能一視同仁不以一鄉一邑之事鄙爲狹小推恩及之尤吾所頂禮禱祝者也惠欵請寄交上海二擺渡杏記茶棧卽援各省賑捐例刊入報章以昭信允而誌感戴鎭邑内人公啓 
[鎭海公信]  
　　慶彪鄉臺大人閣下久企仁型未親雅範山川遥隔結轖殊深邇維起居迪吉履祉安祥爲頌吾邑自法人犯境以來有力者紛紛遷徙貧苦者安然不動非甘委身一死而實無計逃生家徒四壁倚託無人不得己輾轉於鎗砲轟擊之中苟全性命乃日夕啼饑呼良誰救弟等目擊心傷代謀糊口爰禀邑尊開設粥廠幸蒙各憲慷慨助捐查造丁口竟有八千餘人世情之刻苦與夫現在情形一經目見實有涕涙交加者自二月初四開辦每升煮粥八盌日需米十石有零自朝至暮挨擠爭先人僅得粥一盌無論晴雨持票各至情之急迫一至於此然有施粥之名而受惠不多殊非諸友始念所及今聞諸善士大發慈悲定擬易粥爲米分作兩次給發不致擁擠乃近日逃避在鄉者因人地生疎倍難通易漸次來城前月十五日至今日聞鎗砲未嘗不心驚胆裂而不避者終於不避己避者反欲來城此意可不言而俞矣因補造丁口合計有萬餘人每人日給米二合日需米二十餘石如此鉅欵從何措辦今接舍親來函閣下顧桑梓之情極力勸募救危扶困勝造浮圖七級也專此鳴謝順請勛安弟金錚車朝采沈開祥張汝范徐德裕頓首 
[助賑代求保病卽痊]  
　　今有浙紹王隠名善士來函委善昌代求長媳胎前身旺臨產平安次子胃氣症叩求脫體次媳腹患痞塊叩求消除照來籍貫原名病緣單子繕禀代呈敝會舘關聖神前敬助山東春賑洋一百元默禱祈保諸恙卽痊抬產平安代求神前寳鼎爐丹用開水冲服並備灶神疏文三扣請向灶前叩禱焚化每逢助賑救災神目如電求保病痊如響斯應謹請登報奉聞上海籌賑公所施少欽謹啓 
[病痊宗願來書照登]  
　　少欽洗生大人閣下前因舍弟用宣抱恙服藥無效奉求閣下在貴會舘關聖神前具禀許願代求速痊并承賜灶神保病延生疏文一扣遵當焚化灶前荷蒙閣下至誠感格仰邀神佑舍弟垷在託庇安全諸恙己退全家感德今懇　神完愿洋七元拜煩察收併解災區明知杯水車薪但願舍弟生意順遂再當節省補助諸費金心容後叩謝請善安愚小弟梁寳鑑頓首二月卄三日 
[輪船來滬電音]  
　　怡和洋行之軋能弗路音輪船二十五日由香港來滬 
[奉題朱筱艇兄鑑湖漁隠圖卽希指政]  
　　乞得當年賀老湖扁舟歸隠樂何如披圖一笑重增感我别雙山十載餘浮利浮名有盡時好山好水繫人思春光㶑灔波如鏡不釣鯨鯢却釣詩[  鄉弟桂笙何鑑拜稿]  
[蘇省撫轅抄]  
　　二十四日藩轅牌示照得長洲縣縣丞陳叔謙現飭前赴准調吳江縣縣丞遺缺查有分缺先補用按經歴姜恩善堪以委署南匯縣縣丞王濱病故遺缺查有試用布理問婁湘堪以委署准補安東縣張紹渠禀辭赴任家人來轅禀報江蘇候補知縣楊鑑二月二十二亥時在蘇寓病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[普元局正蒙義塾惜字章程]  
　　一此塾原爲清寒子弟無力從師而設如有力能自出束修及現有師者不准入塾一學生七歲以上方准來塾先將姓名年歲住址倩保送局由局查係確實者示期入塾一學生倚卓及紙筆書籍由局備辦專派司事經理所有塾中用欵統歸本局核發一每日課程清晨讀生書一首帶書四五首午後習字一張并理熟書凡生書逐日標明日期理書每日用硃圈標記讀完一本須得極熟無差再行接讀新書一凡告病告假其家人須預向本塾通知如三日不到着塾使至該生家查問俟進塾載明卷端以便稽考一學生在塾歸塾師教訓出塾由父兄管束不得以塾外瑣事瀆師如學生中有性情乖張資質下愚或欺陵同學無故不到者隨卽斥退一塾師除訓課之外凡筆墨瑣事槪不應酧諸友到局如非公事不得在讀書之處閒坐致曠館課一字紙理宜敬惜本邑和有城中各堂收買誠恐未能周徧本局亦一體收買焚化○施醫給藥施衣施米章程一本局辦理施醫給藥救濟貧病常年敦請内外科每逢清晨到局分别診治過午不候夏秋病症較多酌量添請醫士俾廣診治一酌給藥物除夏令施送痧暑諸藥外内外科應用方藥本局擇誠實藥舖預先印備藥票凡遇貧苦之人隨診給與或給參蓍連樸等貴重之品隨時酌辦若外科敷藥膏丹遇病卽給期歸實際一凡求治者到局先掛號報明某姓或男或女及住居地方挨號分診以免擁擠一極重之症不能到局就醫者親屬來報明住址姓名以便轉請醫士赴診一貧民無衣無褐目擊可憐冬令購買棉衣定期給票令其持票來局領衣無票不給以免滋擾一上海富商巨賈樂善好施居多冬令往往購買棉衣由局代給該貧戸領去之衣每行售錢是以發衣之後仍有號寒者倘有收買棉衣之人查明後送官懲辦一貧民卒歲無糧最爲可憫本局每逢冬令購買白米散給自冬至日始至年終止先派司事查明給發米票憑票給米以如核實俾資度歲[  普元局董事謹啓]  
[憲示抄錄]  
　　特用府在任候補直隸州江蘇松江府上海縣正堂莫爲出示曉諭事據普元局職董鄭家鼎江振恒張承濟俞純鏞等禀稱於光緒七年在法租界大馬路創立惜字會兼收淫書淫畫又增義塾並添施醫藥局延請内外科凡有貧病之戸來局診視照方給藥如有重病不能行走者亦准報局往視不取輿資夏間分送痧暑等藥冬則衣米各票屆時持票領取常年按月發給卹嫠瞻老等項善舉一切經費均由董等籌備如有好善樂輸聽其自便並由董等隨時勸募接濟迄今幾載辦有成效前於光緒九年三月間擬議條規禀蒙前憲給示在案遵奉以來並無藉擾而安善舉苐憲示懸掛門首一載有餘字跡不免風雨剝落善舉不足以昭鄭重環求分别示諭等情到縣據此除批示外合行出示曉諭爲此示仰諸色人等知悉自示之後毋許無知之徒到局藉端滋擾如敢不遵許卽指禀以憑提究不貸凛遵特示光緒十一年二月十一日示發普元局實貼 
[懷人詩十首]  
　　金麗生文樹本少小富詞藻爭傳六子名中年游楚地幕府健談兵閱歴慨斯世飄零老此生兩番勞杖履訪我築耶城○張嘯山丈文虎一生書裏活到處校讐忙詞賦近無匹襟懷老更狂水流三泖闊雲擁九峯蒼有客相思切修箋寄夜航○李芋仙大令士棻棄官如敝屣曠逹類陶潜好色渾忘老貪詩不礙廉神交慳一面妙句值三縑欲冩雲山報天寒筆凍尖見贈詩有鵝溪一尺絹乞仿米元暉之句○凌廑遺茂才霞扁舟去滬凟摇夢到揚州爲愛二分月無端十載留詩情清似水畫意淡宜秋落落看流輩孤懷孰與儔○倪耘劬大令鴻野水閑鷗舘風流兩粤傳不圖千里外相對一尊前薄宦收多士君宦嶺南時大開詩社執贄請業者甚夥高蹤仰昔賢集中逢雲林生日祭必有詩蒓鱸歸味好惜少買山錢○蔣子貞茂才學堅廿載諭交契無如君率眞獨憐千里足猶是溷風塵地遠情偏密詩清意自新加餐同努力珍重百年身○馮子若孝廉錫綬前年投尺素千里見深情　劍掉頭去從軍絶塞行雲低馬援柱日照亞夫營會看欃槍埽書生草檄成時君從潘琴帥出師關外○吳蒼石少府俊卿吳君劇風雅才大苦官卑喜作中郎篆常吟右允詩昨來書尺一聊慰日相思深感故人意爲謀卒歲資○姚賦秋二尹學歐翩翩好才調玉樹倚風前往歲結文社妬君最少年樓船下海國草澤羡人仙君在丁禹廷軍門兵船辦文案時赴朝鮮國駭浪驚濤裏高吟蠁遏天○劉韡生少府昌隸愛君如璞玉守默屏紛爭茅屋好歸隠青山豈巿名種花得靜趣飼鶴領閒情試問窻前竹新簧幾許生[  南湖外史楊伯潤初稿]  
 
 

Page 10

 
 
   
 
 

Page 11

 
 
[光緒十一年二月十八日京報全錄]  
　　宫門抄○上諭一道錄前○河督成奏裁减河標兵額餉需摺○大臣弈奏假滿病增懇恩開缺摺○大臣紹奏賑撫各欵照部聲覆摺○江撫德奏覆奏知府委辦賑務日期片○二月十八日刑部都察院大理寺鑲藍旗值日無引見○睿王假滿請安○怡王續假十日○成端請假十五日○鳳秀請假十日○掌儀司奏二十日祭奉先殿惠王行禮○召見軍機祁世長皇上明日卯正至奉先殿壽皇殿行禮○○頭品頂戴河東河道總督奴才覺羅成孚跪奏爲遵議裁减黃運河標各管兵額餉需恭摺具陳仰祈聖鑒事竊准兵部咨開覆奏總理和國事務衙門奏辦各省節餉練兵摺内聲明河工漕運今昔異宜原設兵額應如何裁减之處一併清查辦理等因奉旨依議欽此欽遵咨行到豫當轉飭所屬黃運各道曁河標中營等確查議减去後兹據先後詳稱豫省黃河上游南北七廳汎地亘長險工林立舉凡廂工力作裁柳巡堤以及墊路積土搜捕貛鼠等事皆河兵專責事繁人少僅敷分撥差遣東省運河經管河道一千一百餘里原設額兵旣資修守巡防又須選漕積土長年力役奔走不遑河禁中左右城守四營官兵所管河程三百六十餘里分汎者各守叚落催儧空重漕船兼護往來員差存城者專事操演並派查門守庫護犯送餉亦僅敷各差之用均未能裁汰等情僉懇具奏前來奴才伏查各該營額設兵丁黃河則汎險工長廂修緊要連河則巡防催趲分布難周河標尤以差務紛紜不敷調遣皆係實在情形本難遽議裁减惟值此海防多故籌餉維艱上勞宵旰憂厪爲臣子者臾宜竭力圖維稍盡報効之忱第奴才職任河工凡屬修防疏瀹動輙需帑殊乏壽備之方惟有遇事格外認眞諸從儉約俾節流卽以開源以爲裕餉之計前奉欽差查减工欵業經悉心規畫歲省銀十萬餘兩存候隨時奏明撥用兹議裁兵節餉仍於無可核减之中嚴飭各道將等力加裁汰謹按公務之繁簡酌减兵額之多寡計開歸道屬豫河營工程險要額設兵六百四十一名按百名裁汰五名擬减三十二名河北道屬懷河營工程略簡額設兵七百一十九名按百名裁汰十名擬减七十二名運河道屬運河營額設兵四百名差務繁重僅敷分撥按百名裁减五名擬减二十名河標四營原存兵一千六百一十三名内除馬兵三百一十六名差操緊要不能裁减外現仍統按百名裁汰五名擬减八十名以上黃運河標七營共减兵二百四名每年共减餉需銀三千三百餘兩光緒十年秋季巳飭該道營遇有兵丁斥革事故隨時開除停止募補在案下餘未裁兵額請自本年春季爲始限一年陸續裁竣其未開額之前仍准照常支餉業經開額之後核計節餉若于卽於領餉文内隨案聲請扣除按季報部查核總以一年期内裁足爲斷不任稍有遷延冒濫及以老弱充數情事俾昭核實而重度支除造册咨部外所有遵議酌减黃運河標各營兵額餉需緣由理合恭摺具陳伏乞皇上聖鑒冉黃河險夷無常汎兵旣經裁减設伏秋工程緊要不敷調遣應准隨時添募民夫帮同力作事竣仍卽散毋稍虛糜庶帑項可節要工亦可鞏固合併聲明謹奏軍機大臣奉旨該衙門知道欽此○○奴才宗室弈榕跪奏爲假期屆滿病勢益增難期速愈謹仍籲懇天恩俯准開缺囘京覓醫調治恭摺瀝陳仰祈聖鑒事竊奴才前因舊傷觸發日久力不能支奏請開缺俾資醫治旋於十月二十九日差弁齎回原摺後開軍機大臣奉旨著賞假兩个月調理毋庸開缺欽此跪讀之下感悚難名伏思受恩深重莫報涓埃亟應殫竭愚誠銷假供職無如奴才之病係由庫倫至張家口途次染受寒濕觸發舊傷維時因求效過急悮投表散重劑以致元氣虧損由張家口抵甯又復感冒暑濕二年以來黽勉力疾從公未敢遽萌退志遂因循失治積久成病雖經兩次銷假而旋愈旋發益發益深前此拜摺以後日重一日迨甫交冬至節猝然通身拘痛晝夜難支不惟右臂轉動吃力且步履維艱動輒頭眩心悸竟成痿痺精神昏瞶更甚於前值此海防吃緊之時凡在臣工宜如何振刷精神認眞操演况甯夏地界西邊防範尤關緊要計奴才足不出衙署者業經數月再事遷延誠恐公事貽悮營政廢弛更滋罪戾輾轉焦慮刻難自安兹屆假期將滿病勢日增卽蒙聖慈高厚再賞假期而久病之軀實非數月所能痊愈再四思維惟有據實瀝陳籲懇天恩准其開缺回京就醫倘蒙福庇醫治獲痊自當終身報効斷不敢稍涉苟安幸邀俞冗並乞迅賜簡放來寗接任以重職守俾奴才得早交卸回京醫治皆出自逾格鴻慈不勝迫切待命之至所有奴才病勢增劇懇請開缺緣由謹恭摺具陳伏乞皇太后皇上聖鑒謹奏請旨奉旨己錄○○奴才紹祺永德跪奏爲賑撫台災各欵按照部議分别聲覆懇恩飭部准銷恭摺具奏仰祈聖鑒事竊於光緒九年間辦理賑撫事宜嗣將用過各欵數目繕摺具奏並造具細册分咨各部核銷在案兹准戸部咨開議奏内稱臣部核銷共銀七萬八千四百七十餘兩内除應准銷銀三萬二千七百六十餘兩外其照料空車官兵口分應駁銀八十四兩放賑米價内應扣小建四日計銀四十七兩零駝價與案不合應裁减銀一千七百一十六兩放賑公兵口分應照例案酌减銀二千三百三兩均應删除其分散馬匹官兵口分原册聲叙不清應行查銀五百三十兩應令分晰聲覆再行核辦至補放官兵津貼銀四萬一千二十八兩應俟軍儒銷案到部再行續辦所有此案删除共銀四千一百五十餘兩並原奏内稱實存銀一萬五千九百六十餘兩二共銀二萬一百餘兩應令一併歸入軍需項下存儲俻用等因具奏奉旨依議欽此欽遵咨行前來奴才等伏思部臣詳愼度支係爲撙節起見奴才等自應遵照部議辦理以期共濟時艱然舉辦災賑之際時勢所迫諸多掣肘情形不得不據實奏陳除部議准銷銀三萬二千七百六十餘兩外其補放各台津貼銀四萬一千二十八兩俟歸軍需銷案再行續辦其删除照料空車官兵口分一項曁應扣賑米小建一項均擬責令該管官照數追賠其裁减駝價一項維時蒙古地方被災甚廣甡畜倒斃處處皆然此項駝隻勢在急需近處無從採買遠處駝價數倍昻貴不能不優價以購萬不能與例案相符此係當日之實在情形也其酌减放賑官兵口分一頂查官兵口分係按照同治十一年佐領連喜出口買駝又有牛羊羣總管逹木林扎普赴各札薩克旗購買駝隻各案開支均經准銷有案其行查分散馬匹官兵口分一頂查馬匹行程草地與内地迥異則按站餧養草地則游尋水草維時台路左近寸草渺無而馬匹到台欲求臕壯必須繞尋水草方能濟事此所以多須時日也以上各欵於舉辦之際當日時事與向來大不相同辦理甚属艱難一切採買購辦力杜虛糜各情節經前任都統等隨時奏明在案今事隔年餘之久己放之欵未能追還删除之項寔無從取歸惟有仰懇鴻施俯念邊塞大祲之時與尋常迥異辨理艱難情形自在聖明洞鑒之中可否飭部仍按原册准銷以示體恤之處出自特恩以後不敢援以爲例所有賑撫台灾各欵按照部議分别聲覆緣由理合恭摺具奏伏乞皇太后皇上聖鑒訓示遵行謹奏軍機大臣奉旨戸部議奏欽此○○德馨片再查前准吏部咨核議山西巡撫曾國基奏保江西官紳勤辦晉豫賑捐出力各員一摺光緒六年五月初十日奉旨依議欽此計單内開鹽運使銜候補知府顔鍾驥請從優議叙查該員於光緒四年七月丁憂清單内未經聲叙於何年月日派辦賑務應令詳細查明覆奏再行核辦等因當經轉行飭查去後兹據勸辦晉賑捐輸總局司道詳稱據鹽運使銜候補知府顔鍾驥禀稱係於光緒四年五月初九日奉委辦理晉賑捐輸事務於是年七月十一日因丁父憂卸辦回籍六年十月十一日服闋七年六月十三日回江奉飭前因禀懇轉詳覆奏等情前護撫臣劉瑞芬未及核辦卸事移交到臣覆查無異所有查明候補知府顔鍾驥委辦賑務日期理合附片具陳伏乞聖鑒勅部查照議叙謹奏軍機大臣奉旨吏部議奏欽此 
 
 

Page 12

 
 
[光緒十一年二月十九日京報全錄]  
　　宫門抄○上諭一道錄前○將軍金奏請奬勵籌餉各員夾片○皖撫盧奏道府各員遞遺署理片○粤督張奏捐賑各員請旨建坊夾片○陜督譚奏飭府縣赴任并委署各缺夾片○大臣清奏滿營戍守期滿請飭更換摺子○又奏科營戍守期滿請飭更換夾片○又奏留駐各員以資差委夾片○大臣金奏各欵動用善後經費銀兩夾片○又奏請釋回軍臺効力各革員夾片○二月十九日工部鴻臚寺八旗兩翼值日無引見○翁同龢耀年前往東西陵請訓○召見軍機○○金順片再奴才所部軍餉向由各省關按月籌撥源源接濟藉資飽騰兹值伊犂收還全疆底定雖在營將士踴躍用命究賴疆臣力顧大局共濟時艱用能迅赴戎機肅清邊塞且歷年旣久需欵尤多處籌撥匪易之秋正懋賞同膺之日在各疆臣公忠體國不分畛域竭力經營固應盡之職司而在奴才絶塞從征深資挹注其籌餉之勤勞又未敢安於緘默所有四川布政使前山西布政使易佩紳河南布政使孫鳳翔山東布政使崇保陜西布政使葉伯英湖北布政使蒯德標江西布政使前江蘇蘇松太兵備道江海關監督劉瑞芬署山西按察使署布政使松椿前山西布政使紹誠前署山西布政使河東道江人鏡河南按察使前山西河東道唐咸仲粤海關監督海緒前粤海關監督俊啓江蘇蘇松太兵備道江海關監督邵友濂湖北漢黃德道江漢關監督惲彦琦前署潢黃德道江漢關監督恭釗署山西河東道璐安储知府丁體常于應解月餉或移緩就急或力籌兼顧洵屬有裨大局得濟要需均擬請交部從優議敘署山西按察使河東道黃照臨擬請賞加二品銜至前山西巡撫兩江督臣曾國荃前山西巡撫兩廣督臣張之洞署湖廣督臣卡寳第四川督臣丁寳楨前河南布政使河道總督臣覺羅成孚前四川布政使河南巡撫臣鹿傳霖山東撫臣陳士杰陜西撫臣邊寳泉湖北撫臣彭祖賢前山西巡撫江蘇撫臣衛榮光前四川布政使雲南撫臣張凱嵩山西布政使署山西撫臣奎斌前河南撫臣李鶴年均係封疆大臣應如何恩施之處出自逾格鴻慈是否有當謹附片具陳伏乞聖鑒訓示施行謹奏軍機大臣奉旨曾國荃等均着交部議叙餘着照所請奬勵該部知道欽此○○盧士杰片再鳳頴六泗道任蘭生現有查辦事件飭調來省所有員缺查有鳳陽府知府顧樹屏才智明敏辦事認眞堪以飭委就近護理所遺鳳陽府知府員缺查有候補班前先補用知府鄒培翰年强才敏穏練勤能堪以署理據藩臬兩司會詳前來除檄飭遵照外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○張之洞片再粤東辦理海防經前督臣張樹聲會同前撫臣裕寛奏准仿照直隸山東賑捐章程勸捐助餉兹據督辦廣東海防捐輸局會同善後局司道詳稱准署潮州鎭總兵戴朝佐惠潮嘉道張聨桂移報潮州府知府朱丙壽遵奉母命湊捐銀三千兩調署潮州鎭標中軍遊擊准補撫標右營遊擊方鼇遵奉母命湊捐銀一千兩均經兌收撥充潮州海防經費之用據稱不敢仰邀議叙請將朱丙壽之母二品命婦朱趙氏方鼇之母二品命婦方蕭氏奏請建坊又據三水縣知縣方維幹詳報據縣屬紳士花翎分發廣西試用知州黎献琛都司銜黎士琛等仰承先志代其故父同知職銜黎民安將生前儉積洋銀一千兩繳充省城海防經費不願議叙彙案詳奏爲共故父黎民安建坊所捐銀珦己據解繳藩庫各等情詳請具奏前來臣等伏查士民人等捐助軍需實銀一千兩以上例得請旨建坊給予急公好義字樣以示鼓勵今潮州府知府朱丙壽遵母命捐銀三千兩調署潮州鎭中軍遊擊准補撫標右營遊擊方鼇遵母命捐銀一千兩三水縣紳士黎献琛等代故父捐銀一千兩分别繳充海防經費均屬深明大義急公可嘉核與建坊之例相符相應請旨將潮州府知府朱丙壽之母二品命婦朱趙氏調署潮州鎭鎭標中軍遊擊准補撫標右營遊擊方鼇之母二品命婦方簫氏三水縣紳士花翎分發廣西試用知州黎獻琛等故父同知銜黎民安各准在本籍建坊給予急公好義字樣以示嘉奬而昭激勸除咨部外謹合詞附片具陳伏乞聖鑒訓示謹奏軍機大臣奉旨着照所請禮部知道欽此○○譚鍾麟片再新授甘州府知府饒應祺新選文縣知縣米協麟先後到省應卽飭赴新任以專責成又平凉府知府徐文佩病故遺缺委候補知府王翔署理甯州知州朱之章調省遺缺委補用知州趙謙署理合水縣知縣朱材濟回籍修墓遺缺以委用知縣蕭晉昌署理靖遠縣知縣楊益豫病故遺缺委補用知縣王榮綬署理據藩臬兩司會詳前來除批飭分别給委外理合附片陳明伏乞聖鑒謹奏軍機大臣奉旨吏部知道欽此○○奴才清安額爾慶額跪奏爲滿營戍守換防官兵三年期滿循例請飭更換恭摺具陳仰祈聖鑒事竊查科布多額設滿營驍騎校一員兵十七名每屇三年期滿請將堪留之兵酌留外其餘應行更換者奏請由綏遠城照數更換以補原額歴稱遵辦在案兹查此項官兵等均於十一年六月三年期滿應行更換者驍騎校一員戍守兵五名相應請旨勅下綏遠城將軍照數擇派通曉滿蒙漢文義或書冩摺奏總期才堪造就者邇來科城事務殷煩迥非昔比各衙門日行事件較前諸多倍增在在需人不得仍以庸劣者塞广卽造册專送科城令該驍騎校管帶迅速馳驛前來充補原額以資當差委用除將該弁兵等旗佐銜名咨行綏遠城將軍查照辦理外所有循例請飭更換滿營換防官兵緣由謹恭摺具陳伏乞皇太后皇上聖鑒謹奏軍機大臣奉旨知道了卽着知照綏遠城將軍照數更換欽此○○清安等片再查科布多緑營戌守換防也田官十員兵二百二十四名每屇五年期滿官弁等照數全行更換兵應酌留一半教引新換兵丁耕種屯田以期得力其餘一半奏請由宣化大同兩鎭更換等因歴經遵辦在案兹查此項官兵自光緒六年十月到防之日起連閏扣至十一年八月己屇五年班滿奴才等擇其熟諳屯務通曉蒙語之兵酌留一百十二名俟下屆期滿再行更換其餘官十員兵一百十二名自應循例先期奏請更換相應請旨飭下直隸總督山西巡撫轉飭各該鎭按照册開數目更換來科以資接替除造具花名清册分咨外謹附片具陳伏乞聖鑒謹奏軍機大臣奉旨着照所請兵部知道欽此○○清安等片再查科布多戍守滿營額設額外驍騎校二員遇有缺出由奴才等揀選奏補差便送部帶領引見年滿回本城以驍騎校間隔補用每屆駐科期滿如堪酌留仍行奏請留駐歴經辦理在案兹查額外驍騎校慶瑞依吉斯渾己屇期滿該員等自充補斯缺當差尙屬勤奮堪以留駐合無籲懇天恩請將額外驍騎校慶瑞依吉斯渾二員留駐三年以資差委俟留駐期再行送部帶領引見後回綏遠城照例以驍騎校問隔補用理合附片具陳伏乞聖鑒謹奏軍機大臣奉旨着照所請該部知道欽此○○金順片再委辦伊犂善後局江蘇候補直隸州知州游春澤伊犁鎭總兵劉宏發申稱前由塔爾巴哈台調回伊犂滿營官兵二百七十戸計男婦五百三名口索倫營官兵二百四十員名大小眷口五百一十六名口共計七百五十六員名口均經先後奏明由善後經費項下發給川資在案兹滿營官兵眷口抵伊犂共計支用車脚口粮銀九千七百八十三兩二錢六分索倫營官兵眷口抵伊犁共計支用車脚口糧銀九千六百一十七兩二錢六分五厘又八年接收伊犁有哈薩克頭目薩三等携帶氈房眷口三千餘戸前來投誠將該頭目放爲阿哈拉克齊並酌量犒賞大小頭目頂帽大縀茶布等項業己奏明奉旨着照看請該衙門知道欽此欽遵辦理兹將犒賞哈薩克等動用善後經費銀一千一百九十九兩四錢所有各欵動用善後經費銀珦分案造具細數清册詳請咨部核銷等情前來奴才覆核無異除將呈到原册分案咨部核銷外理合附片具陳伏乞聖鑒謹奏軍機大臣奉旨該衙門知道欽此○○金順片再己革雲騎尉松林前因押解軍犯朱景升等在途受賄鬆刑被匪搶逃經吉林將軍銘安咨革發往新疆充當苦差又己革遊擊銜補用都司張士林前因該管馬兵王永慶擅白離營在外聚賭知情不舉有心徇庇經盛京將軍岐元奏叅革職發往新疆充當苦差己於光緒五年九月六年七月先後到奴才行營維時伊犂尙未收還當卽令其隨營効力贖罪迄五六年來該革員等屢充苦差均無貽悮且歴年剿辦零匪派令偵探軍情均能不避艱險實屬異常出力當此伊犁收還全疆大定正應膺懋賞之時可否仰懇天恩俯准將己革雲騎尉松林己革遊擊銜補用都司張士林均予釋回之處出自逾格鴻慈是否有當謹附片具陳伏乞聖鑒訓示謹奏軍機大臣奉旨松林等均着准其釋回該部知道欽此 
 
