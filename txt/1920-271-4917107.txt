# 1920 - 271 - 4917107

 

Page 1

 
 
   
 
 

Page 2

 
 
   
 
 

Page 3

 
 
時評 
[巡閱使制度（老圃）]  
　　今日督軍制度尚在議廢之列豈容督軍之上更設高級之督軍故以制度而言巡閱使一職當然在裁撤之列使今日政府果以安福時代之武人政治爲非則東三省巡閱使官制當與西北籌邊使官制一例廢止乃不此之務而反於南北各地添設巡閱使使武人政治日益紛糾是知北京政府固無勵行文治之誠意也 
邇者東三省巡閱使忽而運械出關忽而調軍入關巡閱使氣焰咄咄逼人巳使北京受絕大之影響使中國武人長此紛紜專擅不已變爲割據割據不已變爲爭覇外人日益輕視信用日益喪失固非中國之福亦非武人之利故中國而果欲恢復信用也當先勵行文治中國而果欲勵行文治也當先廢除督軍中國而果欲廢除督軍也當先廢除巡閱使 
命令 
　　九月三十日大總統令袁金鎧晉給二等大綬嘉禾章劉尚清晉給四等嘉禾章此令 
又令于德濬崔麟臺均晉給二等嘉禾章孔祥榕孔令煦秦錫銘杜蔭檀杜培祺馬英萃徐春航均給予三等嘉禾章錫葵珍滕鴻嘉鄭淑綸孫學仕王謝家管象頤朱克賡均給予四等嘉禾章此令 
專電 
北京電國際救濟會總會今午開華人預備會到十六團體擧梁士詒正會長汪大燮蔡廷幹副委員由各團集組每團推出兩人簡章十條俟微（五日）討論訂魚（六日）華洋聯合會議取决（三日下午三鐘） 
北京電旅京浙江水災籌振會今午開成立會公推孫寳琦爲會長每府另擧董事一人分任募捐並决要求政府加入五省災區派專員赴災區散放麥種七時散總統特捐浙振二千元（二日下午八鐘） 
北京電交通機關加收振欵辦法鐵路（甲）客票頭等加二角二等加一角三等加銅元五枚（乙）聯票每路按等加倍（丙）貨票加百分之五（丁）包裹加百分之三電報本省每件加一角外省加二角國外加三角電話每戸月加五角郵政（甲）滙兌加千分之五掛號及保險件加一分（丙）普通郵票加印振捐字樣者比原票面加收一分但聽人民隨意購用（三日下午一鐘） 
北京電優林提出中第六條關於中東路土地主權我外部巳準備駁議（三日下午一鐘） 
北京電電令各省查報俄僑財産及商業狀况與曾否設有學校敎堂（三日下午一鐘） 
北京電道勝掛法旗巳向法使抗議（三日下午一鐘） 
北京電法交兩部各派專員二人赴東三省辦理收回法權保護華僑事宜交部特設中東路研究會進行甚秘（二日下午七鐘） 
北京電明年日皇子成婚定派張作霖專使祝賀（三日下午三鐘） 
北京電蘇代表今晨九時謁徐下午五時謁靳催王瑚履新 
（二日下午九鐘） 
北京電旅津粤人電排斥陸岑莫要求粤人爲省長（二日下午九鐘） 
北京電粤代表得粤電魏李正要求停戰催軍政府解决尚未與桂軍接觸（二日下午八鐘） 
北京電黔劉電詰劉熊合取成都應由中央負責（三日下午一鐘） 
北京電宜昌電劉湘軍克復合川石青陽王文華退守三峽吕超顧品珍等以全力反攻瀘州 
（二日下午九鐘） 
北京電學生蔡咸章等以地廳判决騷擾罪一案引律錯誤呈請總檢廳提起非常上告（三日下午三鐘） 
北京電黑省會推陳耀光等四代表來京商洽吉黑林礦借欵 
（二日下午七鐘） 
北京電王廷楨到京（二日下午七鐘） 
北京電宋小濓卅電中東路有在哈俄商均擬掛法旗已商司令部防止（二日下午九鐘） 
北京電長江軍隊責成蘇李督結束（三日下午一鐘） 
北京電海軍總司令改設四區防禦使由部徴集各方意見再付閣議取决（三日下午一鐘） 
北京電閣議（一）張國淦特任平院長（二）議决義振奬勵章程及修治道路施行細則曁暫行章程以工代振（三）交財部定各機關職員酌扣一次振捐辦法（四）令駐廟街江亨四艦開赴伯利暫駐保護華僑 
（二日下午四鐘） 
北京電哈電外蒙活佛派代表來哈與某國密訂借欵六百萬以林礦作抵已有成議（二日下午九鐘） 
漢口電聞艶（二十九）晨巴東平陽河南岸有南軍約一隊越界挑戰由二師八團迎擊獲敵二名訊悉受吳醒漢命令王督電令嗣後照土匪辦理（三日下午二鐘） 
漢口電武穴毛旅决遣散巳設收容所羅田駐軍陷（三十）晚復變巳令一師派隊往剿（三日下午二鐘） 
公電 
蘇省議員致李督電南京督軍鈞鑒齊省長旣以違反民意辭職去蘇乃劣跡昭著之俞紀琦戀棧如故傳聞八月間俞氏曾再上辭呈業由省署照准以未得我公之同意迄未發表如果屬實則俞氏之久握財權不啻荷鈞署之庇蔭焉彦銓等距省較遠所聞恐未必確第疑慮所在不得不冒昧上陳務乞我公明白宣示一面迅催省署將劣屬俞紀琦立子撤換以釋羣疑無任盼禱省議員華彦銓馮世德屈嗣奎錢鼎宋銘勲錢鼎奎楊霖王發蒙叩江 
世界路透電 
[俄波戰事記]  
　　一日華沙電今日公報宣稱波蘭罼在里特境大敗敵軍繼續東追已有包圍敵軍之勢敵軍一全師殺其强迫拒擊之國民委員而降波蘭軍 
一日倫敦電泰晤士報載華沙電稱波蘭軍已占據斯洛尼姆與平斯克二　紅軍向摩洛特志諾方面疾退平斯克之陷落極關重要波蘭軍於此俘第四紅軍司令部所有人員 
一日倫敦電紅軍被敗退至布格河後最近一幕之俄波戰爭乃告結束特羅斯氏以爲彼主並敗北集衆三萬内有彼得格勒後備兵二師西比利亞兵二師駐於格羅特諾里逹維爾拉間之三角式土地護以立陶宛之軍隊同時布第安尼氏之騎隊則向萊姆堡進發波蘭軍旣將此騎隊擊敗乃由東北抄擊格羅特諾鎭波蘭軍旣占格羅特諾與羅夫諾二鎭所駐之陣線可保免於來春受紅軍之新攻擊惟據最近消息觀之波蘭軍總司令前進甚速其騎隊距維爾拉僅有兩日路程其志似在打銷紅軍於今夏所獲之勝利而恢復今春波蘭軍所守之白細拉至尼泊河之陣線如維爾泣鎭陷落則紅軍之抵抗似復將喪失一次而波蘭軍目前將有占據明斯克鎭之希望矣 
[俄國内戰記]  
　　二日巴黎電藍格爾將軍最近公報稱亞力山特羅境廣二百俄里陣綫上之紅軍巳經殲滅被俘者萬人戰利品落於藍軍之手者爲數甚夥 
一日君士坦丁電藍格爾司令部發表公報云我軍巳在亞力山特羅夫斯克境覆滅過激軍數師並在佛索伊資夫與哇里希柯夫附近包圍敵軍俘萬人獲戰品甚夥 
[愛爾蘭問題近記]  
　　三十日倫敦電路透社得悉政府絕對反對軍警在愛爾蘭之報復政策愛爾蘭陸軍總司令美克里第將軍現正設法禁止軍隊有報復行動杜陀少將亦禁警察參與報復違者重懲 
一日倫敦電自本年一月一日至今愛爾蘭新芬黨共殺死軍警平民一百五十一人傷軍警平民三百零六人毁營房五百零三所又損一百五十六所毁法庭六十三所襲刦郵件五百十三次襲擊海濱衛隊燈室三十八次襲刦軍械二千七百二十次 
一日倫敦電最近數日柯克巿尹之現狀未聞有重大變更之報告 
[英國煤務問題之談判]  
　　一日倫敦電今日煤礦工代表將與首相喬治等會議礦主以二四二·○○○·○○○噸爲出産限額逾額則量加工資而礦工則以二三四○○○·○○○噸爲限額政府今日擬勸雙方讓步俾礦工代表獲有具體辦法向礦工大會報告昨晚北境礦工某領袖稱罷工發生時政府有三個月存煤 
一日倫敦電今日礦工礦主與政府三方會議其結果礦工礦主從首相之議各舉委員會商調和關於限額之爭執 
一日倫敦電煤業調停委員會因礦工方面堅持不問産額加倍工資二先令之要求故彼此不能議妥礦工代表將赴礦工大會以决定可否再展緩罷工開始之日期 
[美國之排日案]  
　　二十九日美國克勒夫蘭電美利堅主義委員會今日在此開大會時宣布其報告主張取銷美日間之一「君 
子條約」擯絕「照片新婦」並主張採用嚴峻方法以拒絕來美之日人又請大會提出重大抗議反對日本所持在美日人應享有入籍權之要求呈請國務院於解决此問題時考慮以入籍權給予此種莫可同化人民之提議 
[比京之萬國財政大會]  
　　三十日比京電今日萬國財政大會討論世界商業現狀時印度孟買商界代表扣林波爵士稱印度爲原料出産國現願參助受戰禍各國之改造事業印度擬以保護制度發展其實業日本正金銀行代表大久保氏演說對於日本將來之發展表示疑慮蓋以日本工資加增不巳也謂須設法提醒羣庶使知財富非可苟致惟工作始可致世界於隆盛 
二十九日比京電萬國財政大會公共財政委員會内有日本代表俟中國代表團到時尚將加入中國代表一員 
[各國近事記]  
　　二日巴黎電公報載有命令禁止各項實業機器由印度支那出口凡領有殖民部執照者不在此列 
二日巴黎電魯爾區域煤礦出産逐日增加巳由二十四萬六千噸（一九一九年六月）增至三十四萬二千噸（一九二○年九月）德國當不難按照斯巴條約規定之數交煤與法國 
三十日紐約電加拿大無期展緩遣使駐美之說現由華盛頓共同通信員證實據謂加拿大旣可直接遣使駐紥華盛頓則澳洲南斐與其他英殖民地亦將羣起效尤此卽英當道所考慮之一點今某某殖民地亦有要求遣使駐美之行動聞英國外務部意見以爲殖民地皆派代表駐美則辦事反難得力云 
太平洋路透電 
三日北京電駐瑞士公使汪榮寳不久將有更調繼任何人尚未决定 
三日北京電總統派司法次長張一鵬赴北滿監視停閉俄法庭事並籌備審判俄人案件辦法交通部長巳派特别委員研究中東路事 
三日北京電澳洲墨爾邦中國總領事電稱澳人與華僑對於中國旱災表示同情不久將有捐欵滙京 
中政府電諭顧公使轉商美商西姆來加來公司從早建築肇欽廉鐵路俾可招災民工作 
二日海參崴電海參崴代表從上烏定斯克來電據稱上烏定斯克政府現巳决計不復要求爲俄屬遠東之最高政府並允於十月中旬在赤塔或上烏定斯克舉行選舉會議以産出臨時遠東政府 
國外要聞 
[美國特約通信任堅]  
　　英國增設屬地無綫電之將來英國屬地幾遍全球太陽到處莫不有英國之旗於連絡各屬地之主法自必加以注意英國當道於十年前卽再四鎈議擬於各屬地設無綫電站以便交通而利連絡旋經皇家無綫電報委員會考察結果絕對主張設立毅然從事籌備據該委員報告各委員嘗悉心推算對於問題全局籌之已熟曾將各種建議逐一討論分别採取而得兩種有建設的事實卽（一）欲連絡各英國主要屬地之商業上及軍事上重地總計連絡距離約二千英里（二）各地置「熱電活舌」ＴＨＯＲＭＩＯＮＩＣＶＡＬＶＥ以增足無綫電力 
其連絡當然以大不列顚爲起點據委員報告其第一路從ＬＥＡＦＩＥＬＴ至ＣＡＩＲＯ約二二○○英里後者經東阿非利亞近ＮＡＩＲＯＢＩ之一熱電活舌站而逹於在前德國所占西南阿非利加部之ＷＩＮＤＨＵＫ而通南阿非利加之總局於是一鎖完全至關印度遠東大洋洲之交通則在美國及近ＣＡＩＲＯ之地在ＰＯＯＮＡ或其他印度各站與新嘉坡香港與在大洋洲之ＰＯＲＴＤＡＲＷＮＩＮＯＲＰＥＰＴＨ各設熱電活舌且英政府曾與加拿大政府關於無綫電一事交換意見一待商定而此兩地亦將有相似之設置焉 
其設置費用至爲驚異總計所需現金資本不過一·二四三·○○○鎊其中八五三·○○○鎊將由英政府擔任每年消費（包百分六半利息在内）與電機場及房屋添置修理等總需四二五·○○○鎊其中二六八·○○○則由英政府支給全部交通每年可逹一○·○○○·○○○字能得三二五·○○○鎊之收入而以二○五·○○○鎊歸入政府據云交通開始阻力甚多所費或逾預算惟各地所受利益良大按之實際得足償失且此不過一時之事利用一慣效率自增可無庸過慮也 
要之交通爲溝通情意唯一利器此舉固不僅增進英國之福於國際前途亦不無有良好之影響也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（般若）]  
　　俄國在華權利問題之最近趨勢 
俄使領待遇取消於今一週矣俄使最後之照會其以不守中俄條約責我者因俄使之資格喪失當然不生效力且所述諸端俄新政府早宣言廢棄尤無一顧之價值然我國以其徧告各使恐使團爲其所惑故不得不爲鄭重之聲明聞上星期六刁作謙赴俄館口頭駁復以後即以駁復之大意致公函於使團領袖西班牙公使此誠所謂不生問題者也 
俄使館接管之說不曾見諸報紙乎以愚所調查則並無此舉俄使及使署諸人至今仍在俄館之内並未遷移我亦未曾接管卽俄館之衛隊其武裝亦未曾解除大約庫逹攝夫旣降其資格爲無約國之個人而該地即爲其寓所不過自取消待遇以後其代表該國之國旗巳不能懸掛耳至其生活之資則自六月一日實行停付庚子賠欵以後以國家資格所得之來源業巳斷絕而仰給於道勝銀行蓋該行有俄國應得之利金庫氏早巳取用今後旣不能歸則卽恃此以度日也 
當取消待遇之前後俄使在使團中非常活動曾托某某兩使代爲說項然各國之俄使早已取消如顧維鈞施肇基等早有報告且我國之外國顧問曾經政府垂詢其所上說帖有十餘通之多亦無不主取消待遇者某某兩使鑒於此種情勢亦覺無能爲役雖順天時報對此曾持異議然究不生效力及取消待遇必不可免則又以代表保護之問題游說他使如新疆俄僑請以塔城之俄領事兼管法國僑商即爲俄舊黨之影射作用然目的亦卒未逹庫氏又曾游說某使代爲保護而某便使未之允庫氏復親至日館請小幡任保護代表之責而以中東路權許以私相授受小幡答以必須有正式公文方可辦理而事爲使團所知交相阻遏遂亦不能成問題矣 
俄國在我國之物權其最著者曰道勝銀行曰中東路曰各處之租界此皆今日之最大問題也道勝銀行懸掛法旗在取消待遇之第二日即有所見蓋道勝本有法國資本因此該行之俄人即求庇於法且主移總行於巴黎然俄人雖有此希望而法使以愼重之態度尚未有允許之表示故旗懸一二日而未再懸今兹宋小濓來電謂俄工黨在哈爾濱會議主張公司俄商一律懸掛法旗亦本此希望以出之者然法使之是否容認尚在不可知之數也日本之所希望本在中東路權其移兵一面坡移兵横道河子皆爲此種預備蓋欲接管俄人之中東路權而尚未明白說出者也英美兩國皆主張以俄人所得權利付之國際共管然英美之間又略有不同英之所主共管者爲中東路及租界而道勝銀行爲除外美則槪括言之且欲以中東路付之新銀團一星期來各使出入外交部以非正式之形式向外部各有意見之聲明皆不出上述數種之趨向特各使未爲相互之商榷當非具體之表示也 
我國方面有一必須確認之問題即俄國各種權利不過暫時停止即一旦承認新政府必須重行立約以處分之也故此種物權此時不能處分尤不能對任何國而讓渡外交當局卽秉此方針以行對於各國公使及庫逹攝夫之希望槪不能有所允許據宋小濓來電謂哈爾濱之巿政關係各國路警根據合同不能有所變更且經鮑貴卿任督辦時早將軍警權收回所有俄僑均受警局約束卽審判權亦在籌備設廳之中故中東路權之收回此時實爲我所堅持者不獨任何一國不能得即共管亦不可能俄租界則巳决定改爲特别區如從前德奥租界之例道勝行之交涉則觀各報所載外交交通兩當局與俄經理之談話其態度尤可明見不過外交情形多所變換或至共管之說竟佔優勢亦未可知耳（十月一日） 
[北京通信（野雲）]  
　　北大近聞十則 
愚不以北京大學之新聞充吾通信材料也久矣兹值該校開課伊始爰就見聞所及紀述其近事十則如下（一）本學年該校敎員頗有所進退就其重要者言之如法律系之鍾賡言萬兆芝皆係奮敎員本年均與該校脫離關係又素以古董自稱之辜湯生法界負有重望之林行規亦復自請辭職其新來之敎員則有物理學家之顔任光化學家之任鴻雋法學家之燕樹棠歷史學家之陳衡恪（女士）皆負有時髦之譽者其由本校畢業任本科敎授者則有廖書倉包榮第二人該校校長蔡孑民之意以爲任教員者須有終身從事敎育之决心故此次所新聘之教員咸抱有委身學術之志願至美國大教育家杜威博士巳允在中國多留一年本學年在該校所任之課每週共有七時其女公子並在英文學系教授美國史及歐洲古代文藝史每週亦共六時（二）該校自本學年起所有旁聽生均不許改入正科但此次新入校者爲數仍復不少該校因之對於願旁聽諸生亦復嚴加甄錄連日紛紛在該校日刊上發表計分准其旁聽准其受六聽面試不准旁聽三種就中華僑亦復不少（三）蔡校長出洋之計畫早定業經呈明敎育部請以敎授蔣夢麟博士代理校務一俟川資由部發出即行買舟西去（四）該校經費狀况困難萬分此固不獨北大如此凡國立各校無不皆然惟北大因開支較多故益形竭蹶而對於學生所徴收之學費本學期仍准其用北京中交兩鈔票其中亦不無損失（五）該校敎員薪水前才發至五月現在開課伊始勢不忍再令各員枵腹登壇爰由該校與敎育部一再交涉結果僅籌到六月份新水一半日内特先將六月份上半月薪金發清（六）學校薪水雖不能依時發放而該校敎員對於社會慈善事業却不能對之漠然置而不理本年北方旱災甚大該校因亦有賑災會之設置其名義即稱「北京大學賑災會」觀其啓事則知其擬定認捐辦法假定敎職員學生每人認捐以一元爲單位多則更善敎職員之捐欵由會計課代收學生捐欵由齋務課代收聞連日認捐之數巳屬不少（七）該校第三院法科一部分已完全移至第一院因之辦事機關亦略有變動依照新章所組織之註册部業巳完全成立其第一第二第三各院原設教務處之名義則均一律宣告取銷因就原有機關改稱爲總務處辦公分處所有學生轉學旁聽請假休學復學改系請發證書等事均歸注册部辦理至各總務處之辦公分處則亦有註册分課以司敎員及學生請假事件（八）該校設有世界語研究會年來成績頗可觀日前接到德國國際聯盟世界語委員會審查委員來函報告該會組織之内容並謂中國對於國際聯盟有組織世界語委員會之必要因請吾國迅速組織以便與該會發生關係頃聞研究會同人已紛紛發表意見送交到會矣（九）該校學生所組織之平民夜校精神極好惟近有夜校敎員朱建中係北大工科學生日前不知因何事遽遭開除學籍之處分據傳言謂朱因有不正當行爲經警察帶區罰辦並經平民夜校敎員羣起向校長告發以爲朱之所爲有損夜校名譽故蔡氏不能不予以開除也（十）該校地質學系學生楊鍾健等近擬組織地質研究會其辦法分研究調查繙譯編輯講演五項巳發表籌備處啓事及簡章矣 
[俄代表優林氏最近之談話]  
　　俄代表優林來京後迭向我國各界宣布其意見兹京報又載該代表前日與某外人談話一則述其此來之任務及目的極爲詳盡頗含有具體宣言之意特錄如下（一）通商條約問題修改以武力强迫中國承認各約章實出於俄國人民崇尚公理之心思新俄羅斯情願與中國開誠布公開始談判以友誼的精神解决有關二共和國之案件俾其在世界之威望能力日見增加（二） 
代表之權限問題目下俄國只有二政府即勞農政府與鄙人所代表之遠東政府是凡俄國在華（槪言之在全遠東之利益）之利益莫斯庫政府均將其委託於鄙政府手中故鄙政府與鄙人（鄙人代表鄙政府）實有討論並解决此問題之必要之權力吾人之决議必不致爲勞農政府所反對鄙政府與勞農政府實互有關係必要時不妨共同討論一切問題也（三）保護俄國人民問題敝政府之天職自應保護旅居敝國國内及旅居外國國境各俄人之利益至就鄙人論余當竭力設法以便利僑華諸俄人之生活若有情願復返故鄕者宜扶助之（四）停止俄使待遇問題鄙人並不知北京有俄國使署在蓋俄國在中國尚未設使署也至舊時俄皇所派之官吏彼輩不過等於前朝之餘燼鄙人可明晰宣言前朝之公使大使領事在人民方面毫無感情中國停止俄使待遇之舉在國際慣例上誠爲確當乃尚有假詞反對者多見其不知量也（五）庚子賠欵問題鄙人歡迎中國此等舉動視爲一種對於俄國表示友誼之行爲庚子賠欵雖係俄國帝制時代一種暴舉之結果然中政府目下之政策實足證明該國甚願使俄國之帑勿致爲外人所浪用私挪其停止交付誠適合於一種最明顯之公理者也（六）保護僑居西伯利亞華人問題僑居西伯 
利亞之華人約數十萬但斯等華人與俄國土着雜居甚久異常接近至外間所稱俄國對於華僑常有所需索及虐待等事詢之中國所派委員團中之某代表渠告余以華人因需索所受之損失一大部分巳由勞農政府償還凡欲知華人旅居遠東共和國之情形可往詢問陳西林（譯音）將軍及吳芳桃（譯音）諸人彼輩民有以告也（七）互巿與銀行問題關於該問題解决方法一時甚難詳論余意擬將採用貿易貨之制度及創辦銀行之二種手續宜兼而用之余當與中政府詳加討論（八）西伯利亞之財産問題西伯利亞需用蒙古之五畜滿洲之茶葉大麥西伯利亞可以鹽玻璃器用供給蒙古亦有銀金羊毛皮木料等等目下吾人缺少製造品及化學品與夫其他諸貨物西伯利亞誠中國商業上及實業上之一大巿場也（九）領事問題中俄互巿後華人之前往遠東共和國者爲數必甚多有俄國人之來華者亦將日衆一日故中國之宜在俄國設立領事與夫俄國之在中國設立領事實急下可緩就近來論因無領事制度交涉上已覺有種種之之便每逢華人在俄國苟有事故中政府不知向誰訴說俄政府亦感有同樣之苦痛者也（十）領事裁判權與中東鐵道問題領事裁判權自應取消惟取消一事尚當討論至中東鐵道解决之方法克賴盎牒書中已言大略敝政府之意思與該牒書大旨相同中東鐵道一案宜從根本上詳加修改凡各種權利足以損及中國自主者吾人均當抛棄另覓一種辦法以能使共和國均克滿意者爲得當（十一）過激主義問題方敝政府命鄙人來華也曾告鄙人曰俄國人民並無干涉他國内政之思想中國幅員廣闊國内自不乏哲學家經濟家及明哲之士指示人民使趨於富强之途爾之前往中國非係政客性質乃代表政府建中俄二國經濟上之往來友誼上之接近夫鄙人之職等旣爲代表我人民我政府故不當從事政治上活動各報紙所載關於上烏金斯克委員團之消息與夫其所稱過激黨在華之運動均係臆聞也（十二）結論鄙人深信合商之結果定能産出一種條約爲中俄友誼鞏固之根基鄙人對於華人異常親愛即對於沿途所遇各官吏腦海中亦均存有最良好之紀念深信此種思想定爲敝國人民所贊同目人俄國人民甚欲交歡中國使理想的之民治得實現於亞洲大陸並所潛闘自由平等親善三主義之完全勝利也云云 
[靳總理又一謀和電]  
　　近日唐繼堯鑒於川局之不易得手頗趨向於謀和計自宥電發出之後復有三電到京意見巳較接近兹聞靳雲鵬最近復唐一電原文謂迭奉來電早見振導和平之盛心至深佩仰和平統一本爲雲鵬素願再掌揆席此志益堅眞日奉一電具逹悃誠謀和以來中外屬目巳久值兹國基阢隍自必迅謀統一俾大局奠定庶政乃得就理况南北相持民生凋敝大局遲一日解决人民即多一日困苦羣情跂仰如解倒懸哀此孑黎皆我胞與而徒以政爭不决使陷於水深火熱之境蒿目艱難能無慨喟此時和平傾向久歸隔闔悉去商榷非難果能以委曲求全之心爲當機立斷之計舉凡一切問題當無不可相讓相成然則所以拯國步於顚危挽人民之重困者亦惟此諸公之責任贊導而巳夙諗匡時愛國同此襟袍乞開誠相示速定統一之局則國家幸甚南天引領立盼德音云云 
[北京被刑學生之呼寃]  
　　因二四運動捕獲學生蔡成章等早已分别定罪近聞該生等已提起非常上訴兹將其上訴原文錄下爲呈請提起非常上告事竊查京師地方審判廳判决學生等騷擾罪一案學生等異常寃屈現雖判决確定然原判適用法律錯誤實屬重大違法自非提起非常上告不足以資救濟而服人心查刑律第一百六十四條之騷擾罪係以聚衆意圖爲强暴脅迫不服解散爲要件此次學生等奔走演說不過痛心於國勢之憑夷外交之失敗冀以口舌喚醒國民外禦其侮其在前門一帶聚衆演說雖有阻礙行人之事然並無强暴脅迫之意思表示依律論罪不過觸犯違警罰法第三十四條第四欵羣衆會合警察官署令其解散不解散之妨害秩序之違警罰故原判所認犯罪事實亦僅謂前門一帶爲京商務繁盛之區學生等明知該處地處衝衢關係又爲緊要故意聚集其間紛紛講演等語並未證明學生等有何等意圖强暴脅迫之行爲乃判决理由竟謂講演舉動爲擾害地方之安寗爲脅迫政府之利器依騷擾罪科斷未免故入人罪似此引律錯誤殊屬違法依現行刑事訴訟法第四百五十九條第五百六十條之規定得以提起非常上告理合開具理由呈請向大理院提起非常上告依違警罰法另行改判以昭申雪實爲德便謹呈總檢察廳檢察長公鑒中華民國九年九月三十日學生蔡成章第四十人呈 
[籌賑聲中之面面觀]  
　　財政部擬以籌辦北方賑災之名義就各省區大宗騐捐加徴賑捐不日實行兹覓得該部向國務院提案節略照錄如下竊查本年直魯豫各省災情奇重籌辦賑濟需欵甚巨現在政府力實有未逮兹擬就各省區大宗稅捐内可以酌量加征者附征一成賑捐卽以此項收入專供辦理本年被災區域賑濟之用附開辦法數條是否可行敬候公决（一）此項加征賑捐以各省區貨物稅契稅礦稅常關稅各路火車貨捐五項爲限一律於正稅外附收一成以一年爲限（自本年十月一日起截止明年九月三十一日止）即以此項收入專供辦理賑濟無論何項開支槪不能截留動用（一）此項加徴賑捐於各稅捐原定稅率不得變更並於稅單内註明加徴數目以便查核如稅欵在一元以下者准免加徴（一）此項加徴賑捐每月共徴若干由各經徴機關分欵造具清册於月底呈由各廳關局專案報解籌賑委員會指定之機關核收仍一面報明部庫存案（一）照案應免徴稅釐者除官用品軍用品及免稅米糧外此項賑捐按照應徴正稅徴收四成（一）以上辦法經經國務會議議决後呈請明令公布自十月一日實行 
九月三十日午時國際賑災會英美法義日五國委員在美使署聚會當舉定英人葛來氏爲會長劉卡斯爲司庫法人陶孟爲書記其議决各項如下（一）該會至必要時須有權選派特别分會（二）該會應邀請孟德（譯音）洋行美孚洋行英美烟公司亞西亞煤油公司三井及三菱公司及其分行等代表組織分會切實施賑（三）該會應請各國委員會之敎士組織一團體報告進行之災區及程度及需助之處（四）該會應請各外國洋行代表一人組織一團體爲該會之財政廳間並有權設立審計部該會巳呈請外交團給以正式之承認兹錄其職員於左英人葛來劉卡斯美人解來法克生法人鐸爾孟巴西尤義人劉卡解拉日人深澤暹渡邊 
華北救災會於十月三日（舊曆八月二十二日）在第一舞臺演唱廣東戲劇一日一夜所得戲資悉充本會逢振欵日戲爲舉獅觀圖與京劇大致相同夜戲爲孝節奇逢其中悲歡離合情節尤佳該會票友均在本京各機關服務曾因籌辦廣東公益在京津廣東會館演唱三次其出演於劇場者此爲創舉樂善諸君何妨以拯災恤難之心爲游目聘懷之舉並聞散座票每位現洋三元佛敎籌振會第一組調查員吳君璧華等於上月二十八日到正定入城與各校學生詳詢各地實情稱正定縣人口十五六萬多種棉花平均計算尚有五分收成最苦村落尚有二三成可收因各地有井千五百口自保定至清風店以因無井故災甚重聞正定之西井陘縣災情極重被災人民皆吃樹皮豆葉等苦不可言並聞平山行唐靈壽等縣災情亦重此間天主耶穌兩敎堂已收容老弱難民千餘人云云 
據北五省災區協濟會消息日來因天氣漸凉災民遍野率皆無衣無食行將坐斃故該會一面派員赴香港上海漢口等處購買糧食一面訂做小孩棉衣數千件以爲預備施放之地步而該會之總務主任張一麐尤異常熱心每日必到會中主持一切大有毁家紓難之决心焉文聞該會已收到捐助小孩棉衣一千三百件現仍源源而來 
駐京美國公使館參贊丁家立對於我國此次直魯各省之振務熱心異常日前入府晋辭總統時除將振濟意見及外國振濟之手續略爲面陳外並願擔任各項振災義務及募捐等事並聞丁參贊刻下雖作回國之圖然决意聯絡本國各界人士竭力捐輸以惠災黎 
熊希齡對於振濟災黎籌一特别方法向中美合辦之礦業公司内借欵五十萬以疏通湖南洞庭湖爲容納北方災民以工代振之計畫天津紅十字會幹事馬千里君於前日來京與京中各振災團體聯絡進行現住觀音寺街連陞店 
濟南來信數日前本省籌振處業已成立現經派員向各縣調查其災區範圍以東臨道屬之二十一縣就中如臨清館陶平原禹城陵縣恩縣等爲最甚待振之災民約逹四十五萬人以上各該調查員以道路遠近災情輕重歸期未能一定擬據彼等報告後再予酌施救濟其大致方法約分數端爲以工代振輸糧平糴當質牲畜收養婦女設置粥廠等項並對於災重之區除免丁地外且免除各項稅釐其救濟經費本省出資自不待言合中央各省之措備可得二百餘萬元至少亦可得百萬元以上至其不能補助時亦必能由他項捐輸或其他方法而籌得之又云該省災况尤以德縣爲甚現該縣美孚油行之美國人沃君亦派人至所轄分行各區調查災情以備特别振濟云云 
[武穴毛部第二次譁變情形]  
　　鄂省武穴二毛之軍自受張敬湯來武煽惑後曾有第八團之譁潰竄往廣濟取道皖境沿途騷擾各屬鄕民之遭共蹂躪者不知凡幾惟在武穴方面雖經此譁變地方尚見安靖金融亦頗活動推厥原因皆山盧金山所部之第三混成旅駐武監視異常得力是以毛部之兵無不翕然帖服加以軍餉有着商會招待又非常優異上月贈送兵士以牛酒麵包肥皂面巾等物長官自旅長以上營長以下於上月十六號在武穴商會大開宴會盧毛二旅長團長參謀長營長等均皆蒞止杯酒言歡軍民間頗稱融洽不料閱時未及旬日而毛部之兵突於上月二十四號下午四時有駐紥武穴崔家山陸軍暫編第一混成旅二團團長栗鳳語所部一三兩營同時譁變槍聲隆隆一時巿面緊急不得不特别戒嚴事後調查始悉二團所部工有三營第二營於上月奉令開往羅田縣駐紥係由二營來武秘密運動（確聞羅田巳遭三營搶刦一空）本團下級軍官適以斯時團長營長因公出外事前又絕未聞知據云確係團附丁毓一人之主謀煽通兵士滿載槍彈連夜紛紛逃往廣濟縣境二十五號抵城至駐紥該縣毛部第三團團長郭某處要求一致附合並又要求商會立辦二萬元否則攻破全破當時郭團長章知事一而虚與委蛇一面將兵退開城外靈山貫山等險要施行火線以至雙方砲彈轟天相持不下酣戰至四句鐘之久敵勢不支紛紛逃往西門向圻春境界而走當該叛兵之退走也又復大肆搶掠該縣商民無不驚惶失措全城秩序爲之大亂計有兌換所興賢莊泰興典等處共被刧去銀錢首飾等約值洋八千餘元之譜又聞丁毓一至濟城首即駐紥縣立中學校考棚二處自命爲國民軍鄂東總司令出示通衢招兵響應演說湖北王占元種種不法違反民意位置私人拒夏擁孫苛待客軍種種不平之詞演說時眉飛色舞怒髮切齒現由穴盧旅長趕發步兵一營及毛旅長親率步砲各一營星夜前往廣濟分頭追擊不卜届時能否剿平解散耳 
[湘省自治案之近訊]  
　　湘省自治案之經過迭誌前報自省署函逹省議會請制定全省人民憲法會議組織法後雖經輿論界極力反對指爲違法而省議會省公署兩方均絕不顧及省會之協議會於制定憲法會議組織法全體通過省公署復於日昨備具正式公文咨請該會議决人民憲法會議組織法且請提出於本届臨時會議以期早且宣布依法召集云云該會議長彭兆璜以爲湖南之發起自治案其所以必須於此時提出者原爲利用時機俾於南北未統一以前確立湘民自治政府以開各省之先河故必宜於速成不宜延宕若必俟本會將憲法會議組織法制定再行召集會議從事起草則至憲法産生至少亦當在一年以外世事如棋變化萬狀恐憲法未及成立已早失其時機故於前次該會所發起之自治研究會開會時提出變通辦法請一面制定人民憲法會議組織法一面卽由本會制定湖南暫行省自治法如江蘇省自治大綱三項卽可仿行庶省憲未産出以前卽得實行自治至此項暫行自治法於永久憲法成立時卽失效力此辦法提出後衆以似此辦理旣可使自治早日實現於前此人民憲法會議之主張又不相衝突故多數贊成而黄本溥等贊成尤力聞於此次臨時會議開會後卽將首先提出矣 
[魏李海軍獨立後之廣東]  
　　林正煊與莫魏李之談話九月二十七日午莫榮新電邀省議會議長林正煊入軍署表示退讓意時馬濟譚禮庭梁士模各人均在座莫先出李福林魏邦平致莫通電交林閱看該電大意言「福林邦平夙承督軍知遇感激莫名自粤軍旋鄕兵禍陡起惟粤人治粤呼聲日高細察外間輿論巳爲一致大勢所趨莫可如何福林邦平謹敬代表粤人籲請督軍解除兵柄以粤省治權還之粤人率師回桂俾息雙方兵禍至將來督軍及貴軍隊返桂時沿途所經各屬地方福林邦平誓當竭力保護斷不使稍有侵犯冒凟尊嚴掬誠電陳惟希鑑察」電首仍用廣州莫督軍鈞鑒字樣措詞極謙和林閱電竟莫謂余蒞粤久平昔亦屢有宣言願棄去此督軍職位歸養林泉况余年近七十六豈復再有眷戀亦豈忍令地方再有糜爛貴議會代表全粤民意倘貴議會議决如何余卽一一照辦望貴議長即去調解李魏兩人并將余意轉告但有一言此督軍職位無論何人均可來接任惟陳炯明一人斷不許其來接倘係陳炯明來接任督軍則余斷不肯退讓余今日已拍發急電三通　致惠州前敵各司令限三日内剷除陳炯明矣莫言至嚴後數語時聲色頗厲繼而馬濟發言謂李魏此等舉動 
 
 
 

Page 7

 
 
亦大對我桂人不住余爲桂派軍界中之健者登同麗堂亦早知之倘係藐視太甚迫脅太過則我廣西軍隊現駐省垣者尚有萬人以上李魏兵力未必遂能將我此萬餘之桂軍盡數剷除亦徒令地方糜爛耳但莫督軍表示願意退讓余亦應當服從督軍請貴議長轉告登同麗堂我廣西人必終有報復之一日馬言時面現怒容聲色視莫尤厲林正煊答言督軍顧全地方願意和平敝議長敢代表全粤人民感謝敞議長當即親去覓李魏兩人陳述督軍美意務使粤事和平解决語畢林遂辭出譚禮庭亦起身云願偕林去林譚卽往河南先覓李福林則李是時係在佛山祗由伊參謀長代見林將莫榮新電邀入署一切談話面告畢該參謀長謂李司令亦極注重和平往日早有宣言倘觀音山方面不發砲伊斷不首先發砲以免驚恐居民糜爛地方今督軍旣有此意余當卽乘輪往佛山謁司令轉告便是語畢該參謀長即啓程去林再往覓魏邦平詎在河南各方面遍覓不見旋有人見魏乘江固兵艦在河面經過林使人往邀請停輪魏飭人告林謂請林氏於即晚七點到河南洲頭阻珠江一葉電船（即珠江電船之新式電紫洞艇）上相見是晚林依時去則魏已先在珠江一葉而李福林亦巳由禪回同在座林再將與莫氏談話情形覆述一過李主林謂余等係廣東人寗有不愛廣東地方之理倘係彼此夾河用兵地方傷殘實甚莫督旣願意和平退讓余極表歡迎魏邦平表示大意亦與李略同林言但總要有個曾法方算得是將全問題解决魏邦平續言此時第一當請惠州粤桂兩軍先行停戰第二當請督軍實行退讓離粤時胡毅生亦在座胡言此事最緊要關鍵第一當要將廣西軍隊離粤返桂不能再留半個桂軍在省彼此談話數小時卒未有辦法議定仍無甚結果林言明早省議會開緊急談話會不如下午再請各界到議會集議徴集大衆意見公决辦法李魏均表贊成林遂辭去即晚擬定邀請各界集議公啓此二十七號晚林晤李魏之談話實情也據某方面言莫雖願退讓惟必須有條件辦法方能了結如要桂兵離粤則携帶軍械等物多係粤庫所出此爲一問題又現時粤庫所欠各軍軍餉多在數月以上以此核算則欠發桂軍軍餉厥數甚巨此時迫他離粤必藉索欠餉以現時粤庫之窮固無從籌付卽給多少亦恐不能辦到其他問題尚多但此二者巳屬極費躊躇不容易圓滿解决矣 
省會議以湯廷光暫時督粤二十八早八時省議會召集議員在省會開會調停粤局到會者五十餘人九時開議各有發言大致謂如莫離粤或有條件不能不與莫氏面商當場舉出代表何禮文江仲雅陳家桂曾叔祺等十人午時往謁莫榮新面商并發表通電叙述是日會議情形并聞如莫氏離粤交由湯次長廷光暫行代理又聞督印交湯氏權攝之後莫氏以桂軍總司令名義統轄在粤全軍至澈底解决方法仍俟陸榮廷裁决電請到粤再行酌辦又聞軍政府自發現炸彈後府内即搬運行李岑春煊溫宗堯陳錦濤於二十七午離府各職員亦同時出府往沙面暫住二十八日已將各行李搬盡軍府從是日起巳自行解散矣 
莫榮新尚欲死戰二十七晚忽有桂軍某某營長傳說謂莫榮新通令各軍官眷屬不許離粤决意作最後之死戰但飭多預備柴米又謂入夜六時許李福林派代表五人往見莫氏均被扣留其中李姓參謀巳被槍斃似省局又忽趨劇變有人聞訊旋往細查知林正煊方由洲頭咀唔李魏回謂並無此事但是日下午西濠口橋畔派兵甚多來往汽車均被禁止戒嚴特甚又天字碼頭天天茶樓已有多數軍隊在此把守並在樓頂架置大砲及機關槍甚多該店夥伴均走避一空東堤護國第二軍司令部亦然查日前莫榮新由虎門某砲台運回極大之德國舊式砲兩尊在觀音山安置計觀音山四面分佈機關槍二百餘桿又駐兵二千餘人莫氏常言斷無人能攻破觀音山者即前途失敗余亦死守此地不去今巳被各方面包圍迫脅不生問題但時局變化亦有難言姑視調人之調解如何耳 
昨晚七點二十分鐘某方面接到省電言莫榮新未允離粤各界集議調停無效現雙方已經劃定戰線東自靖海門大東酒店至東門西自黄沙起至石圍塘地方均劃爲戰線但發電時尚未開戰省城各界各團體爲維持地方治安起見於日昨秘密集議决定一面聯同往見莫榮新請其從速離粤一面再電敦催陳炯明返处維持一切 
海軍方面之消息聞李魏與海珠海軍宣布獨立後卽提出限莫離粤問題限莫氏於二十七日下午三時以前切實答復詎至是日午前莫氏猶未有答復故李魏與海軍共同商定擬於是日下午三時發動開砲轟擊林葆懌恐戰端一開省垣立見糜爛登卽聯赴軍署面晤莫氏曉以利害勸令率師離粤以免玉石俱焚　莫氏已允將督軍印信交與海軍湯廷光收管自行離粤返桂惟關於桂軍之遣散與留駐若干及欠餉之如何限期清給等等問題尚有條件提出討論似非一二日間所能解决當由岑林先將此意向李魏海軍各方面傳述各方面以莫氏旣允離粤未始無磋商餘地遂傳諭部衆禁止開砲此二十七日省城戰事尚未發生之原因也此次魏邦平李福林宣佈獨立本與駐粤海軍約取一致行動詎海軍中聞有魏某（福建人）陰圖助桂極力破壞且密謀炸燬海圻兵艦以減縮海軍實力故進行頗我窒碍現海軍中人巳洞悉其奸並擬將魏某宣佈死刑以警效尤後某要人以此車於海軍名譽有關不欲躁切從事惟魏某决不能再事煽惑故　軍現巳决定如莫榮新不受李魏及粤省議會之調停即斷然實行其助粤計劃焉 
省垣之恐慌情形李福林在河南已出獨立布告大意言我陳總司令班師回粤現在粤人一致主張歡迎即如湘人治湘亦係同此心理應請莫督軍率軍回桂俾慰粤人之望聞各軍艦現皆停泊中流砥柱等處一律支架大砲非常戒嚴卽日下午四點有飛機一架由省垣飛過隆隆有聲居民有惶恐奔走者有拍掌歡迎者十六日省中城廂内外各商店閉門歇業者十之八九各大銀錢店一律停止兌換所有現銀紙幣均存寄沙面各處貨倉民居商店之搬遷什物者絡繹於路備極狼狽午間惠愛永漢馬路以及高第街大新打銅第七八下九甫十七八甫等街均發現虚驚多次行人奔避不遑查是早河南洲頭咀廣三車站各處均竪白旗宣告獨立午間海面江防司令部及海防辦事所轄下各艦亦均多竪白旗並聞魏邦平是日巳返抵省垣現駐車歪砲台魏邦平李福林在黄沙車站各處巳貼有布告宣布與粤軍陳炯明取一致行動驅逐莫榮新海軍亦巳一律正式加入又聞魏李此舉所有全省粤籍軍官均一體加入如申葆藩陳德春等亦在其内蓋申陳皆欽州籍也昨日下午二時有飛機三乘由石圍塘飛至有一乘飛至兵工廠放下炸彈三枚遂回原處又當飛至軍府時撒下傳單甚多飛機傳單内有一種係懸賞購緝岑莫等者内分别數目岑春煊一萬元陸榮廷莫榮新各八千温宗堯楊永泰各六千殺斃折半給賞 
沙面方面之戒備自少事風雲日急沙面外人巳早有預備二十七日英法兩租界由英法駐泊省河兵輪各抽調英法水師兵登岸并携帶機關砲在各路口駐守計全沙巿面之週圍分布機關槍約有三十餘挺每一機關槍安放處約派有十二人看守該機關槍俱是全銅圓如小砲形式特異是日下午三點後即禁止華人入沙面二十八號沙面加派印度兵多名防守各路口異常嚴密但是日已准行人來往又午間由兵艦運大砲兩尊上沙面安置沙面前有各國兵艦十餘艘駐泊是日沙面英領事有電問莫榮新省城治安如何能擔任否莫答謂在我轄地内可以擔任餘不能擔任云云故沙面外人現極注意自保 
陳自覺暗殺莫榮新二十七日晨早八時莫榮新由觀音山至署向茶壺斟茶自吸甫入口覺有異隨卽吐出而舌及唇立即腫脹不能出聲某秘書見之知中毒立延軍醫施救惟尚未消腫不能言語幸當時茶極熱故入口無多隨將茶房及守房門口護兵押訊茶房供稱七時半始冲茶其中放毒情形一槪不知護兵供稱今早祇見陳參謀自覺入房斟茶斟畢忽忽而去其餘並無别人入房等語遂覓陳巳不知去向往其家搜捕亦無一人存在遂决此次放毒茶中以圖暗殺是陳自覺所爲即下令通緝查陳氏乃陳景華胞弟爲民黨强健分子日前曾被委爲省城報紙檢查員當時陳頗憤恨然因有所謀不能不忍至日昨時機巳熟遂决然行之 
[湘譚應付滇桂之辦法]  
　　湘譚（延闓）之對於滇桂間衝突早已本其八面玲瓏之手腕雙方應付故桂譚（浩明）滇唐（繼堯）均先後派代表來湘請求爲實力之援助譚氏對於此事之成敗利鈍早已斟酌再三定有辦法辦法維何即嚴守中立不援滇亦不援桂是也蓋自此次湘軍進攻長岳譚氏行動卽帶有滇系色彩桂軍對之異常注意故於湘桂毘連之龍虎關黄沙河各隘口節次增兵其有意防湘於此可見使湘軍果助滇系湘南一方必生問題至滇軍方面固知湘軍之久巳傾向然世事萬變容或有他魯子才之退駐黔邊亦不無深意使湘軍或至助桂湘西亦將立起戰端故譚之對付桂代表則謂某將極力調停對付滇代表則曰容整軍旅兩方代表旣經去湘又復有魚日之通電此電之作用即無異一種中立之宣言惟舊國會之滇系湘議員則仍日以武力對外之說鼓吹出兵援滇且日向譚氏掇竄不巳繼知譚氏决守中立竟至以疾聲厲色相加譚氏無如之何遂於日昨通令各軍區司令飭各派其參謀長來省特開軍事會議如能通過再徴求省會同意俟軍事會議或省會否决後即正式發表宣言嚴守中立蓋譚氏明知湘省之萬難出兵且湘人必不能同意其所以如此欲軍事會議及省會同負其責且以敷衍滇系各議員也 
[福詶新籍屍案内幕之披露（一）]  
　　翁媳通姦殺人滅口預審終結移付公判福州南門外黄山鄕於本年四月十五日上午十一時許有一年可三十之婦人乘肩輿尾以兩人舁一籐箱到該鄕之螃蟹山掩埋甫出箱爲鄕人所見倉卒間掘土甚淺及去該鄕人偕地保黄元喜發視之係一女屍驚報黄山警察所由所報廳十七日地方檢察官往騐並據探其人與物係從下渡尾方面而來其至白湖亭茶店小憇時轎夫曾詢店夥以鄭學詩之義山（卽螃蟹山）安在中一轎夫在山守侯時呼他轎夫以賊仔之名有人聞而尚能憶及等情於是令南台分庭法警及警察沿其路線探捕果於二十三日在對湖獲得轎夫賊仔等二人供稱日前確有由對湖玉廬隔壁輿一婦人等情事法警令邀往該宅而坐輿之婦人及隨輿之籐箱均在轎夫賊仔一一指出該婦人面始失色該婦人爲誰天祥洋行僱理兼福州青年會劉朝貴之妻鄭氏江邊鄕人鄭學詩（螃蟹山山主）之姪女也時朝貴出門其父德金及鄭氏均捕去朝貴歸方大呼寃枉而死者朝貴堂嫂程氏之父漢章母陳氏及弟大鵬大謨至矣陳氏詰朝貴云日昨曾遣人視吾女汝何爲以赴上海親母處爲辭朝貴曰吾亦聞之家人云然蓋程氏與鄭氏年相若（十九歲））其夫揚祖即死揚祖生充美領署譯員死後内弟大鵬補其缺月給以遺族養費十元程氏及膝下一男頗能度日民國六年端午日其子在倉前山玩要溺死於某池内程氏於是又螟蛉一子多在外家朝貴去年赴美囑程氏照料家事與鄭氏妯娌間始稍接近其死也朝貴歸未旬日至所謂上海親母處即指大鵬之岳母家程氏爲敎便中人善酬應來往頗自由前數日大鵬之妻初隨母赴滬曾囑其前往故其家人聞之不甚怪也是晚檢察官又到其宅搜取證據夜分乃去翌日到屍所覆騐并令屍親指認無異至此死者之確爲程氏程氏之致死狀態及鄭氏確有坐輿到山僱人舁箱等情固巳明了特無由證明殺害果出於鄭氏·或鄭氏與德金抑出於他人否朝貴到庭堅稱不知情早由青年會美人尚愛的保外候訊此案遂日即沉寂孰意爲鄭氏僱輿之陳厝忽於月前破獲供稱德金輿鄭氏通姦爲程氏所覺恐被洩漏遂行殺害事經目擊等語遂由檢察官唐燕詒起訴推事李澤之預審今時預審終結移付公判矣 
[杭州快信]  
　　杭州青年會今日（三號）午後四時舉行下半年德育講演延美國栢靈斯登年學士·及基督敎協會副總幹事吳惟德主講 
省教育會今日午前開評議會正會長許炳堃患病副會長周錫經赴蕭山簽到會員僅二人不克開會 
省會救火聯合會昨舉行賽演得甲等奬憑洋龍爲江干救火會及廣福集等水龍爲新橋廣安等四集來杭參觀之松滬兩處救火聯合會湯成美毛子堅任錦麟等今巳返里 
庚申學社派員來浙組設分會不日卽開成立會 
軍民兩長昨通函各機關勸募直北旱災振欵 
省署牌示樂清知事劉祖錫辭職委葉大徴署理 
錢能訓今日（三號）午後由嘉善早車抵杭督軍派范參謀長省長派馮政廳詣站歡迎現暫寓城頭巷許宅 
[南京快信]  
　　院電李督長江巡閱使巳改爲蘇皖贛巡閱使請就任李督仍擬電辭 
齊省長急欲離寗昨續電中央請促王瑚早日南下 
張文生雖接皖督篆然暗潮甚烈 
財廳昨委左述枤爲丹徒丹陽揚中金壇秋勘委員又泰興海門等縣秋甚委員紀藴玉於昨日禀辭赴差 
省署委趙師鼐太史鴻恩李文濱朱光臺籌備江蘇省議會議員選舉事務所課員 
太倉知事張銘勛實應知事姚炳熊昨禀辭赴任 
魯第一師由贛過寗津浦已加開兵車陸續運魯 
津浦路以連日運送救濟會糧食故客貨堆積巳逹二萬餘噸頗覺爲難 
白寳山來寗下榻交通旅館馬玉仁文龢昨返揚 
地方通信 
[松江]  
　　議案呈請備案勸學員秦士芳轉據天馬山鄕教育會請將前月開會時議决各案呈縣備案内容半關各校敎授國語方法其餘爲變更會期及會員納費二條該會原定每年開會三次現改開會五次所增之兩次會期專供研究國語之川現秦君已爲之呈縣備案矣 
籌備聖誕慶典舊曆八月二十七爲至聖誕日松邑孔敎支會擬於是日在縣學聖廟齊行慶祝典禮業已函知各職員於本月三日召集祀聖籌備會會議慶祝儀式以崇體制 
[崑山]  
　　減膳助振本城縣立第一高等小學校長王君乘六辦事務求實在兹鑒於北方諸省之災海上各校大率滅膳助振特商同職員及寄膳學生發起減膳以濟北災計共集得洋二十元送交華洋義振會轉給是雖杯水車薪無濟於事而他校若能聞風興起災民當受惠不淺云 
[蘇州]  
　　鴻生火柴公司呈准備案吳縣公署前奉實業廳轉奉省長訓令准農商部咨以蘇州鴻生火柴有限公司呈請註册一案前以所擬章程尚有不合發回修改兹據經理劉鴻生將章程修正呈縣層轉到部查核相会應准備案等因温知事奉文後當即函逹商會轉飭遵照刻悉該公司巳定於十月一日開工業經轉山商會呈縣給示保護矣 
　　青年會歡迎美國水手兵士蘇州青年會因悉美國水手兵士來蘇游歷早經預備歡迎兹悉該兵士等己於二號上午九點四十一分乘特别快車由申蒞蘇連上級軍官共有一百二十五人青年會當派幹事等先至車站歡迎下車後即陪同先往虎邱一帶游玩旋至馬路鐵路飯店午餐至二時許復各雇驢馬紛紛入城往北寺塔元妙觀等處游覽此項兵士均穿白色制服據聞當日即須返滬並不逗留云 
斜塘鄕民又來報荒縣屬黄埭鄕一帶　稻發現害稻小蟲收成無望巳經該鄕農民赴縣報荒在案兹悉斜塘鄕一帶因白露節邊天降大雨低田積水成災是以該處鄕農日昨又有多人赴縣報荒温知事已令飭該鄕地保詳細查明呈復核奪矣 
[無錫]  
　　晚稻始花誌聞無錫田稻因今夏雨水尚不致愆期似有豐收之望惟因前次連日大風早稻之巳實者多被風吹倒晚稻之方花者則多被風吹落一般鄕農無不憂形於色聞有北鄕青城巿六一圖石幢鎭一帶田中前日忽有晚稻重生至今日而始花據老於農滞者言此種晚稻雖經着花後必莠而不實云 
[揚州]  
　　小輪請恢復航線鎭江華洋戴生昌等各小輪公司近以秋潮漸退運河水線己低三尺特具呈江都縣署轉呈鎭江關開駛鎭仙班（山鎭至仙女廟）曁免除鎭揚及清鎭小輪經過八里舖瓜洲一帶航線之背縴以利交通而便商賈業經曹監督核准飭知稅務司轉飭各小輪遵照故各公司業已議定於十二日始恢復鎭揚舊有之航線及開駛仙女廟輪班云 
會議組設巡查所江都警察所遵照警務處令於一日下午集各警員會議組設巡查所實行警務職權結果以惲匡臣爲巡查所主任陳孝義陳魯傳動周伍劉隨春顧三高少堂胡立森等八人爲巡查員 
筵資助賑之總數揚州各商號對於中秋筵資助賑事頗著熱心聞是日之移助賑災者計共有大洋五百九十六元小洋二十一角已由商會彚總滙解北省賑務機關發放矣 
[東臺]  
　　電請挽留縣長南京齊省長鈞鑒胡知事爲和蒞任以來整頓吏治振興地方要政甫有端緒驟聞更調金壇如失慈母乞俯順輿情暫行免調惶悚待命夏寅官周嘉詠袁駿勤張景官孟鈞農會商會敎育會各鹽墾公司曁二十七巿鄕全體公叩漾又南通張退公嗇公海安韓紫公鈞鑒胡知事爲和蒞任以來整頓吏治振興地方要政甫有端緒驟聞　調全體惶懼除徑電省長外乞公代逹下情轉電省長暫行免調夏寅官周嘉詠袁駿勤張景官孟鈞農會商會敎育會曁二十七巿鄕全體公叩漾 
[鎭江]  
　　查獲大批烟土續誌日前鎭江海關理船廳洋員曁華洋扦巡等在日商海輪煤炭艙内查出烟土三十箱起存洋關一節己誌前報兹鎭關稅務司梅君以事體重大己據情電呈北京總稅務司請示辦理尚未得覆 
校閱警操之奬勵日昨江蘇全省警務處　桂林處長由寗蒞鎭在商團操場校閱長警操法雜技等類無不純熟異常處長閱之甚喜當場賞給各長警大洋二百元以示鼓勵並向各區署長官嘉奬一番擬將此次改組人員擇尤奬叙 
雜評一 
[告辦賑者（默）]  
　　視辦賑爲個人交官場張聲勢謀種種私利者社會上當鮮其人若局於地方觀念爲事權欵項等分配之故而或致以意氣相爭我知今尚不能免也然辦賑而有此意氣之爭世巳大誤蓋辦賑爲最要之慈善事業凡爲人類皆當有此熱心負此責任國界且弗論遑論地方故對於災荒區域不可稍有畛域之念對於同辦事人不可稍有爾我之見對於辦事之權限欵項之支配縱有决見不同處亦當以極和平極誠懇之意商榷之而不當稍參以意氣也夫以此次北省災區之廣籌賑機關之多籌辦之人又合中外而皆有人各自竭其力無偏心無私見自能收和衷共濟之效若因此發生爭議而或趨消極或起阻力則非特遺誤災區數千萬饑民之生命抑且令友邦齒冷謂不可與吾國民共事則其影響且及於國際上之人格不僅辦賑一事而已也我國之辦賑者其愼之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[粤人主張廢督通電]  
　　上海孫唐伍各總裁汪精衛胡展堂徐固卿各先生廣肇公所潮惠會館旅滬粤事維持會旅京廣東公會各省議會各報館廣東商學軍警各界諸君鈞鑒潮梅一呼義聲四應賊胆雖寒大勳未集炳華漾日爲書敬告省會及時奮起敬告粤人實行自决敬告莫氏定計去粤如天之福魏李一致同仇同志相繼附義莫氏去粤勢必然矣今之大計一在肅清二在善後昔龍濟光以孤軍守圍城之中滋蔓不圖貽禍瓊島其事不遠可爲殷鑒此肅清之所宜注意者也瀕年喪亂患在兵多將欲去兵必先廢督廢督之議倡自浙省行諸滇黔湘人主之孫總裁陳總司令之所贊同也督制旣廢厲行自治提倡文化吾粤始有一線之生機目前地方治安自有舉義各將領與陳總司令一致共相護持爲治之道莫急於此此善後之所宜注意者也以上二端望一致主張以造福於我粤人惟共圖之廣東省議會副議長譚炳華叩勘印 
[旅滬皖團體聯合開會記]  
　　議决廢督自治等事及協力驅逐張文生 
昨日（三日）上午八時半旅滬皖事改進會駐滬安徽救國代表團安徽旅滬學生同志會安徽旅滬學生聯合會全國各界聯合會安徽代表假法租界寳康里普益西餐館開茶話會當由管昆南君報告開會旨意略謂我皖主張廢督各地同鄕及皖中民意純然一致旅滬各團體亦當有一致主張以爲後盾再者北政府忽簡一老朽之趙憲曾爲安徽教育廳長皖中學界各團體業巳積極反對吾人爲桑梓計應如何表示請大家討論嗣由陳獨秀徐謙陸惠齋李枬蔭張鴻鼎盧光誥郝兆先李宗鄴汪醒齋諸君相繼發表意見主張廢督裁兵籌畫自治掃除公益維持會整頓敎育全完一致公决由到會各　體刊發宣言聯絡旅京旅津旅寗同鄕協助皖中各界實力驅逐張文生無論何人督皖一槪拒絕誓逹目的而後巳 
[安徽自治協會之發起]  
　　旅滬皖同鄕因忿官僚政治禍國害民而皖省政治腐敗尤逾常度擬發起自治協會用民治主義酌行社會政策聯合省内各界曁各省同鄕一致進行於昨（星期日）午後二時假靜安寺路報界聯合會開談話會討論發起事宜並自治章程草案到會者姚劍心舒詠芝張我華畢靖波劉香亭江禹丞江月舫楊塵因李次山等三十餘人公推畢靜波爲臨時主席郝紹先記錄首由主席報告開會宗旨後由李次山說明會章大旨略謂本會組織不分新舊不分黨派依主義以爲結合凡贊成吾會主張者一致進行至主張之自治制度四條施政大綱八條均逐一標列（附後）除此各條主張外别無含蓄請到會諸君詳加討論衆無異議張我華起言余對此種主張極端贊成惟首列廢督一條尤應提前趕辦因督軍制爲　治主義之障碍物其根深蒂固非空言所能廢除亟宜設法進行俾收　效然後一切政務可望施展再此種主張係制度的改革並非對人問題請諸君詳細研究李次山謂今日會議爲本會籌備會之成立張君提議一節可否即用籌備會名義發布通電先就廢督事件與各方協力進行衆贊成遂推舉李次山爲通電起草員並推舉汪禹丞爲籌備會幹事暫假靜安寺路福源里報界聯合會原址爲籌備會事務所議定下星期日再開第二次籌備會遂散會時巳五鐘兹將該會主張之自治制度與施政大綱錄左 
　　（甲）自治制度之主張（一）廢除督軍制裁减兵額至保持治安所必需之數而止除師旅長直隸陸軍部外改編警備隊歸地方調遣（二）省長由省民選舉之中央憲法應予以規定其選舉程序由省根本法定之（三）設省參事會贊助省長行使職權並負其責任其職任及組織以省根本法定之（四）依普通選主義制定縣城鎭鄕各級自治法典該法典未成立以前暫規復民國二年解散之縣城鎭鄕自治制（乙）施政大綱之主張（一）啓發交通規畫省道·縣道分頭建設置省道工程局專司其事（二）勵行社會敎育對於全省丁年男女各應身分地位謀普徧之補助敎育置社會敎育局專司其事（三）實行强迫敎育必使及齡兒童不至失學（四）採用救貧制度以丹麥制度爲藍本參酌英法現制訂立救貧條例遍設强制度以丹麥制度爲藍本參酌英法現時救助各種條例（五）省有官荒全數限期放墾其民業荒地勒限開墾過期不墾者沒收入官（六）設災荒保險制度參酌積榖舊制而集其中權於省政府以便酌盈劑虚（七）整頓稅則凡惡稅病民者裁減之一面增設良稅以適應自治行政所需數量而止（八）發展官營實業凡己開創者盡擴充未開創者設法開創以增進省收入又該會爲貫澈此種之主張將行四種事務（一）建設或請願凡經會議决定認爲應興應革之事件對中央政府及省政府或省議會提出建議或請願（二）設會報設雜誌日刊各一份發表會中主張及研究調查所得并會外討論自治事件之文字（三）設自治研究會由會中推選專門人才就自治行政各事項編列講演材料徴集各縣士紳分期到會共同研究以爲實行之準備（四）設輪廻講演仍依前欵講演材料選派專員巡行各地輪廻講演以期普遍 
[旅滬皖人請禁借名加賦電]  
　　旅滬安徽紳士昨上該省電云安徽聶省長鑒一五加徴經執事飭停小民被德今聞各縣財政局勸學所並商農各會有假借公益名目仍加一成隨糧帶徴此皆公益維持會黨羽剥民私計查加賦事關重大前此財部所加之一五尚經國會議决停止兹皖省各縣局所何得假借名目冒昧請加務懇通飭各縣巳請加者立予取銷未請加者預爲嚴禁以蘇民困無任感禱周馥李經羲胡建樞袁大化余誠格陳際唐龔心湛吕調元許世英陳惟彦徐乃昌王壽民陳樹屏阮貞元劉世珩何聲灝葉崇質陳性良徐國安陳惟壬阮忠極鄭敬慈周學輝張汝鈞等嘯 
[許交涉員晋京請示事項]  
　　自北京政府明令停止待遇駐華俄國使領後本埠交涉員許秋颿氏因停止待遇與斷絕國交有别處理關於此事之手續無例可援故於前晚北上向當局請示機宜巳見本報兹聞許君晋京請示辦理事項如華俄道勝銀行如何處置旅滬俄僑調查手續俄人財産保護問題俄敎會學校應否取締與存在等此數事亟須解决然非電禀所能詳告故親往請示往返之期不出一週云 
[總商會調查死事華工]  
　　上海總商會前曾議决募捐銀五千兩補助英法工部局提倡爲協約國陣亡軍士所建之紀念塔當經回國華工同人會會長夏奇峰君函請該會於紀念塔上加刊在法參戰之死事華工姓名一節巳誌各報兹聞商會董事會以夏君之建議係爲保存國譽闡發幽光起見極力贊成昨巳函致北京僑工事務局調查在法死事之華工名册矣 
[農部知照日本禁止瓜類輸入]  
　　上海總商會接農商部第九五○號訓令云爲令行事准外交部函稱准駐日公使館函稱准日本外務省函開根據輸出入植物法第七條爲防止瓜實蝇侵入傳布起見凡由南緯卅度至北緯卅度之間東經六十度至東經一百七十度之間貴國領地所輸出或曾經上陸之胡瓜西瓜甜瓜南瓜其他胡盧科植物·及番茄科之果實帶莢之豆·以及此等容器包裝所用過之物件一律禁止輸入及收受業經農商務省公布自十月十五日施行並登八月十三日官報請轉知貴國政府等因前來相應函逹卽希察閱並轉農商部等因函請查照令行各省商會知照等因前來合行令仰該總商會轉知各商知照此令 
[雙十節禁止游行集會]  
　　江蘇淞載警察廳布告云爲布告事奉松滬護軍使諭現值特别戒嚴期内所有本届雙十節禁止游行集會等因除通令各屬遵辦外爲此布告仰地方諸色人等一體遵照須知本届雙十節係在特别戒嚴期内恐有流氓地痞藉端滋擾情事所有游行集會槪行禁止切切勿違特此布告 
[海軍部所派租船監督抵滬]  
　　海軍部所派之上海租船監督楊敬修巳將應瑞軍艦職務交缷與該艦副長林君代理卽赴閩省原籍整理行裝由閩乘輪於昨日到滬寓滬北四馬路吉陞旅館昨詣海軍總司令公署謁會藍總司令定於日内接事 
[柏文蔚來滬消息]  
　　聞柏文蔚於前日來滬與寓滬三總裁有所接洽現居法租界霞飛路漁陽里某號不日即將遄返鄂西云 
[華洋義賑會消息]  
　　華洋義賑會昨接各省來電如下（一）山東田督軍齊省長電徑兩電敬悉魯省災區重廣滿目瘡痍貴會徴求事實用資鼓吹蓋籌周至感佩無涯巳飭籌賑處隨時報告特聞田中玉齊耀珊東（二）山東田督軍齊省長電馮濮諸公義聞宣昭寰球共仰一致推重並盼敎言特復田中玉齊耀珊東（三）河南趙督軍張省長電沁電敬悉豫省本年旱災情形以内黄臨漢武安湯陰安陽涉縣林縣汴縣漢縣新鄕輝縣濟源滎澤濮陽汜水宜陽洛陽鞏縣偃師渑池洛寗新安伊陽浙川同鄕河陰爲最重獲嘉封邱延津濬縣原武陽武修武武涉陜縣寳豐靈寳嵩縣盧氏登封孟津蘭封鄭縣尉氏扶溝開封滑縣南陽鄧縣南召鎭平蘆陽孟縣老城中牟杞縣陳留通許閿鄕温縣爲次重不中之安陽内黄湯陰臨漳武安浙川内鄕滎澤汜水河陰尤爲特甚誠如尊電若再遲延將無孑遺務懇刻日進行藉宏拯救無任禱盼趙倜張鳳臺艶（四）陜西劉省長電來電悉諸公德望素孚仁聞昭著一呼衆應定可預卜選舉得人敢爲欣賀特復劉鎭華東（五）天津省公署督辦畿輔賑糶事宜處曹督辦王帮辦電九月十五日奉令籌辦畿輔賑糶事宜派銳爲督辦瑚爲帮辦督飭辦理等因業將籌設督辦事宜處情形呈報在案現因議决事務日益繁多亟應力策進行妥籌救濟在天津省公署設督辦畿輔賑糶事宜處於十月一日組織成立除電呈大總統外謹電奉聞即祈時賜藎籌以匡不逮至爲禱盼曹銳王瑚東（六）河南趙督軍張省長電頃准通電貴會開成立大會公舉職員分任會務慈雲一現浩刼立消豫省河北内黄臨漳武安湯陰安陽濟源各縣皆亢旱經年野無青草豫東之洛陽海寗宜陽偃師渑池嵩縣浙川各縣内鄕滎澤汜水河陰各縣或秋禾被旱或兵匪頻仍草根樹皮無可掘剥賣妻鬻子慘不忍聞强者大半災亡弱者塡於溝壑每一念及寒饉難安惟冀中外仁人君子迅派專員分投拯濟曷勝叩禱特此馳賀趙倜張鳳臺卅（七）北京内務部電來電悉貴會熱心宏願賑救災黎匡濟方殷無任佩仰部中應接洽者自當隨時盡方襄助特復内務部冬（八）北京施督辦電東電悉諸公北來無任歡迎災區雨後正可趕種二麥目前亟須多放麥種此間巳將徐州所辦小麥雜糧第一批先運豫省派李甫青前往散放尚存徐州四十噸車十八候諸公出發帶往擬往何處乞示肇曾冬（九）北京唐慕潮先生電東電敬悉公等胞與爲懷濟施普及羣黎託命景佩至深承囑查報災情自當勉効襄贊吕江二君何日北來竭誠歡迎一俟蒞止即行接洽分途履勘云云又電敝處前請杜一鵬王虹亭二君調查直省被災實情現接冀棗等縣電稱該處確係遍野盛赤顆粒無收居民所食不過檜葉草根牲口屠賣旣盡耕種全恃人力人色瘦瘠不認寓目等語順以奉聞宗愈冬（十）山西太原旱災救濟會電晋災備承關切同聲感激敝會巳特派孔庸之嚴敬齋兩主幹前往將被災實在情形報告外特此電聞太原旱災救濟會同人叩東該便會昨致北京交通電政司電云東電計逹續請賑電免費執照係湘浙閩陜四省昨電漏列特聞又致聞封趙督軍張省長電云敝會公推高紳長頤爲第二組查賑主任專查豫省趨謁鈴轅面聆敎誨請飭沿途各屬妥爲保護爲感 
[内務部頒發籌賑辦法大綱]  
　　本埠各機關接江蘇省長公署訓令云准内務部咨開直魯各省旱蝗成災奉令迅籌賑撫一案兹由本部擬訂籌賑辦法大綱十七條提出國務會議議决照辦在案除分行外相應鈔錄該項辦法大綱咨行查照等因附鈔件到署合行通令仰即一體查照此令附錄籌賑辦法大綱第一章機關第一條凡被災省分由中央簡派人員會商行政長官設立籌賑機關綜理全省賑務事宜第二條各災區賑務機關應由各省籌賑機關派員會商地方官紳或委任地方官紳組織辦理第三條所有各機關辦理賑務均依照本辦法大綱之規定就各地方情形分訂詳細章程以最敏捷適宜之方法行之並隨時先將章程送部備核第四條賑務機關各人員除實際儲用經費外一槪不支薪水第二章調查第五條各賑務機關應先對於各該地方災戸多寡災情輕重倉儲盈虚巿糧情形分别調查登記以爲賑撫之標準第六條調查方法除山辦賑人員查勘外得分别委託各村區長或公正紳士就地調查第七條前項調查發生疑義時應派員復查或抽查之各項調查報告應隨時分别速報主管部第三章籌欵第八條賑欵之種類如左（一）山中央撥給者（二）由本省籌措者（應由本省長官分撥借川）（分撥者如各公署公餘各軍隊曠餉之類）（借用者如備荒公欵慈善團體經費之類）（三）由各縣籌措者（參照第二欵呈明本省長官辦理）（四）由募捐籌集者（應由各本省軍民長官及現職官吏省議會議員各縣地方紳商及各省地方同鄕官商慈善團體等分别擔任籌募滙交各該處妥實銀行商號存放應用（五）除籌集現銀錢外如糧食衣件等亦應分别收集第九條凡捐募賑欵或其他物品均按照義賑奬勵章程辦理其有特捐鉅欵者由部另行從優給奬第四章運輸第十條各被災省分應向糧食充足地方設法運輸以資救濟第十一條運輸方法及其量度應報主管部與各地方接洽辦理第十二條因賑災所運之糧食一律免稅其由火車運送並得減免運價但均應報主管部辦理並由部發給護照以資考核第五章賑務第十三條賑務之方法如左（一）平糶（凡中貧之戸口由公家備辦糧食或以積榖平價出售或暫期貸質訂期償還）（二）施與（凡極貧之戸口應由公家分别施與或派員散放或擇地設立公糧局及粥廠並搭放衣件）（三）工賑（凡壯年堪任工作之貧民得斟酌地之情形建築公共工程如道路河工等或設立貧民工廠安揷但此項需浩繁並得另籌經費）（四）遣送（凡由他處農民因災流亡而至者應於賑撫時即分别遠近給以川資遺回本籍其運費並得依十二條之規定（五）移民（凡向無職業而本地又無安揷者應由各省長官商明主管部擬定妥善方法將災民移至能謀生計地方其運費得依十二條之規定）第十四條前條各種賑務辦法均須按照各被災地方情形先行詳籌擬訂分别速報各主管部辦理第六章考核第十五條所有賑撫事項應由各主管機關隨時考核嚴防弊端務使貧貧民得沾實惠第十六條考核章程應由各省詳細規定對於辦賑人員之考成分别優劣嚴重考核予以奬懲第十七條各災區採辦糧食經由鐵路運輸者應責成各站運輸人員提前運送如有抑留情弊查明後由主管機關嚴重懲辦其最爲出力者亦由主管機關給予奬勵 
[印花稅檢查時期之更改]  
　　江蘇印花稅分處近令駐滬辦事處云奉省署令准内務部咨略謂自實近印花稅以來照章於每年六月及十二月由地方警察檢查一次現因北京印花稅總處以所定檢查時期頗有不便於商民之處故特更訂章程改期於每年五月及十一月舉行檢查相應咨請轉飭所屬遵照辦理等因除分行外合行令仰該處一體遵照辦理 
[南北巿接通電話線問題近訊]  
　　南巿商家要求中國電話局接通北巿電話線一事經縣商會迭電北京交通部曁電政司請示交通部允爲派員來滬與租界德律風公司内洋工程師接洽訂立專章曾見前報兹悉各商家以案懸至今未見實行紛赴縣商會陳述一切略謂現在下半年各項營業正在發展南北電話關係商業最爲重要若久不接通恐與商業大生阻力商家勢非遷設租界不可云云該會對於此舉亦圖積極進行兹查得本會會董穆杼齋適因公赴京是以决定發電至京請穆董就近與交通部長磋商要求迅速派員來滬接洽以便進行 
[閘北水電廠長呈省長文]  
　　請飭取消引虹電燈廠 
　　閘北水電廠廠長蔣宗濤昨呈齊省長及江蘇實業廳文云竊本廠區域内東部如沙涇港路胡家木橋邢家路煤屑路等處因中隔一北四川路未能越界放線以致各該處居戸商舖近年來仍用火油及保險洋燈深感不便廠長到差後分途履勘知各該處三面接近租界近日因地方日益發逹居戸較前尤多加以工廠林立需用電燈迫不及待巳商明工部局在沙涇港路美發蛋廠屋内建造一方濱間將來如胡家木橋邢家路煤屑路等處即可由沙涇港路放綫送電於巿面交通極形便利現正立桿設綫不日即可告竣惟頃聞有商人劉仁山擬在胡家木橋組織一引虹電燈廠呈縣立案并分發傳單查胡家木橋與沙涇港路邢家路煤屑路等處均係本廠營業區域從前因越界放綫工部局堅不承認交涉數年迄未解决現旣經廠長與有工部局商明另由北四川路迤東沙涇港路設一方濱間以供上列各處之需用正在進行萬不容再有電燈廠之組織除通告并函知即予批斥外理合檢同引虹電燈廠傳單呈送鑒核迅令轉飭取消以重電政而杜覬覦云 
[米客會議對付稅卡例外需索]  
　　南帮米商公所前據各船戸報告謂由内河運米來滬經過得勝閔行及南卡稅務分所被扦巡員司勒索陋規或一元或七八角不等曾經公所特開大會推舉董事張樂君赴稅務總公所要求撤免巳誌前報兹悉南帮公所前日又據各米船報告略謂現屆各鄕來源漸暢得勝閔行等卡留難較前更甚如船帮中時常裝載米石者需索一元以下苟非常裝者每船竟勒索一元之外否則留難抑壓不予騐放延擱一日二日不等云云故南帮公所於昨日下午邀集各米客又開臨時會議僉以各釐卡例外需索殊碍營業且現在不若前次米貴船少之際適值米價步跌被延擱後漲則與民食不利賤則成本有虧此事關係匪細應即請張董從速進行勿稍退讓諒稅務公所所長亦斷不容各分卡長留此污點也云云於是决定聯合各帮公所請縣商會轉逹兩後始散 
[滬寧路轉運來滬貨物]  
　　昨日（三日）滬寗路運來之貨物如下華盛義山南京裝來小麥三百三十五包由鎭江裝來小麥六百七十包由奔牛裝來小麥三百四十五包由常州裝來小麥二百六十五包由無錫裝來小麥二百廿五包協茂由南京裝來小麥二百二十五包又裝來瓜子三百八十五包又裝來新來三百三十五包由鎭江裝來小麥五百八十六包由常州裝來小麥三百四十五包茂新由無錫裝來兵船牌麵粉六千七百包瑞泰恒由南京裝來瓜子三百九十五包又裝來新米三百十五包又裝來小麥一百八十三包翔茂由南京裝來小麥二百三十五包又裝來生梨一百八十五件又裝來新米二百四十五包由鎭江裝來小麥四百七十五包由常州裝來小麥三百五十包由無錫裝來二百二十五包協豐由南京裝來鷄蛋一百二十五件又裝來新米一百八十二三包永泰隆由南京裝來小麥二百六十五包由無錫裝來小麥三百二十五包又裝來山鹿牌麫粉四千包又裝來新米一百八十二包恒泰由南京裝來小麥二百二十五包由鎭江裝來小麥三百七十五包由丹陽裝來小麥二百二十五包清記由南京裝來小麥二百二十五包由鎭江裝來小麥四百五十五饥興由南京裝來新米三百五十包又裝來瓜子三百二十五包恒大由南京裝來生梨二百二十五件又裝來新米一伯八十三包由鎭江裝來小麥三百五十包由無錫裝來小麥二百六十包中華捷運公司由南京裝來瓜子三百八十五包由鎭江裝來小麥二百三十五包蓮繭處由南京裝來小麥二百二十五包由無錫裝來小麥三百五十包由常州裝來小麥三百四十五包 
[烟酒聯合會常會紀事]  
　　中國烟酒聯合會昨日午後兩時開星期常會主席陳良玉報告接全國烟酒事務署快郵代電對於閩局長章景楓擅捕商董一案指黄大椿爲假冒公帮名義危詞聳聽内有本署向來對於所屬機關監督極嚴而於商民生計維護尤力業經一再飭查該局長旣無非法行爲毌庸再行委查以免煩擾等語而同時又接閩侯城台酒商公帮來電各酒商仍被逮捕赴訴無門含寃英白只得歇業不料大觸章局長之怒竟於月之九日十日十一等日疊次派警到下渡街潭尾街水部門等處各酒庫查點製酒貯酒各器以供標封如有移放亦須呈報竟干涉人民私有物件任意騷擾請維持等語又接江西安福吉水泰和等縣烟酒各支棧公啓對於江西第四區分局長歐陽延澤任用僉壬枉法貪贓有大動公憤等語報告畢俞葆康起言近來各省烟酒届長時有滋擾行爲乃京署則稱對於所屬機關監督極嚴不知所監督者何事亦惟一味蔽護而巳要知愈蔽護則滋擾愈烈人民痛苦不足上邀官廳之一省從此兩業無寗歲影響所及關係甚大應再協電呼籲冀當軸者之覺悟衆皆贊成次報告接閩省來電反對烟酒借欵事情甚憤激云云議至此時巳五鐘摇鈴散會 
[小學敎育研究會開會紀]  
　　上海各小學校校長敎員訂於昨日上午齊集勸學所開秋季開課後第一届普通研究會到者有第二義務沈鑑三隆德高梓才縣二顧聘珍旦華趙靄吳倉基顧廷楨閘北第一皇甫日新崇正樊彤章王子剛朝宗胡毓台比德王定誠王蔚如江灣西江儲劍南錢逹龍華錢一航梅溪鄭賢昌東明陸鞠初江境吳肖匠貧民袁頌豐曹香蓀金業顧方榮惠兒院朱季寅乙農尹叔平二師附屬主事楊聘漁和安鈕廋新等二十四人十時開會勸學所長李頌唐因公他出由楊聘漁代表主席宣告開會緣由次報告本學期二次幹事會經過情形及研究國語進行辦法並交會提議事件經衆逐一討論歷一小時久表决如次一件報告職員會議决事項一件報告研究國語幹事會議决事項一件報告本學期中開會日期由本會酌定會期預定表一件提議組織閱書部辦法議决（一）閱書方法分調查編譯報告討論審查發表四步進行（二）先行組織幹事會着手調查請縣一梅溪萬竹旦華養正隆德六校各推出幹事員一位（三）定十月十四日下午四時開第一次幹事會一件報告江蘇省立各師範附屬小學聯合會徴求各小學校毛筆書法成續請酌量寄去議决須由本會將來函所載徴求方法繕送各校查照議至此時己逾午遂告退席由楊主事仍留各教員在所午膳而散附本學期預定會期表九月二十三日職員會三十日研究國語幹事會十月三日普通研究十七日分科研究（國語）三十一日分科研究十一月二十一日普通研究十二月五日分科研究十九日分科研究一月九日普通研究 
[國民大會策進會消息]  
　　國民大會策進會昨開第八次常會公推馮少山爲主席朱怡劍爲紀錄（一）報告昨日評議會通過出發代表四人（姓名巳見昨報）（一）李澤源提議現出發代表旣經通過四人爲本會急謀進行起見應即籌備出發公决趕即通知當選各員即日分赴各處以資聯絡（一）提議補推出發代表案公决候籌備出發代表委員會續行補推（一）報告推定講演員并决定通知各講演員准本星期四（即本月七號）午後五時齊集本會開講演團成立會公推主任并籌備分途講演議畢散會 
昨日下午四時該會交際股由代理主任孫道勝召集特别會議當時列席者有朱怡劍蔡增輝費良衡歐陽朝覲鄭兆熊等議决事項如下（一）本股常便本定於星期日下午二時兹以時間問題發生諸多困難現特定於該日下午四時爲法定時間（二）爲便利本股進行起見列席代表各自認值日時期未曾列席者則函告其事並請將自認值日時期寄下當日自認值日之代表及時期錄下（時間由五時至七時）朱怡劍三蔡增輝旺費良衡四歐陽朝覲六孫道勝二鄭兆熊一敖文藻三周生則二張炳榮五 
[紀南京路聯合會之週年紀念]  
南京路商界聯合會昨日開週年紀念大會兼選舉職員下午二時來賓及會員到者約三百餘人振鈴開會公推陳惠農主席朱賡石紀錄主席報告開會宗旨及本會發起原因（一）由山東問題（一）由加捐問題經各方之奔走各馬路之聯絡本會成立雖較各路稍遲然精神所貫澈則在各馬路之先次述本會經過情形如抵制劣貨力爭巿民權各事末述義務夜校創辦宗旨並請夜校主任余君報告一切余華報告義務夜校捐欵數目逐一宣讀捐戸姓名並報告現有學生一百六十二人又設有宣講科及國語科以期灌輸常識統一語言云次由來賓徐季龍演說略謂南京路爲各路之冠南京路聯合會在總會中亦首屈一指頃聞夜校主任有常識一語本席竊有所感想我們國家處今時代常識决不可少譬如國民大會本一種極好事情然現在國民的常識究竟如何將來大會能否開成要視國民自信力如何今之曉曉以國民大會號召全國者試問從何着手若不轟轟用革命手段造成一國民大會徒號於衆曰國民大會爲吳將軍吳師長所提倡一若非此不足以震動嘔人耳目者是仍借武人旗幟作爲護身符安望有自决之一日此又稍有常識所應細心體察者也又次楊小川演說略謂鄙人今日到會見門首懸一商字旗幟不勝欣喜因諸君均商界中人有一種不忘其本之意現在我國商權操自外人之手雖地大物博人衆之中國竟無我們操縱之餘地鄙人希望將來能以工商立國奮發有爲駕乎列國之上並述義務夜校應用一種特别的敎授法以灌輸常識爲主又次張溥泉演說述其游歷德法等國之所見所聞德國之最要口岸在萊因河所觀商業之盛可爲全國冠現爲英法聯軍所佔據萊因河風景與揚子江栩彷彿鄙人在萊因河方面雖世仇如德法亦 
 
 
 

Page 11

 
 
未嘗見法以戰勝態度輕祝德人我揚子江則外人兵艦商輪任意出入較請戰敗之德國爲尤甚其故由我人自待太薄致招外人之輕視所謂自侮人侮者是也希望貴會商界諸君勿以劣等民族自居總以發憤爲雄挽回主權爲前提又商人聞暇之時喜從事牌賭切宜痛戒云云又次余日章演說略謂改良國家須先改良祖會表面上政治上與社會無關係其實社會不良政治永無廓清之日又推論茶業銀行兩事宜有互助的精神方有永久之利益又謂目下商界有種跑街專在娼妓中聯絡主顧購生意殊不正當云云再次主席報告印花稅交涉情形王廉方報告收支賬略余華龍報告開會時間巳延長至三時之久本日選舉開票恐手續不及公推會員路錫三張伯威陳曉嵐蔡雨生四人職員孫文安周憲章張士德胡錦香四人監督改於今日上午九時開票最後由沈卓吾代表會長王才運陳述一切謂對於會務未能發展望諸君另選賢能情願以會員資格盡一份子義務云云又報告醫學博士侯光迪現在南京辦一戒烟醫院若本路中有未戒絕者彼願稍盡義務云云時逾六時遵茶點散會 
[法租界商業聯合會開會紀]  
　　法租界商業聯合會爲印花稅及刊發徴信錄事於昨日下午八時開會葉貺辰主席沈問師紀錄（一）報告租界貼用印花羣情反對本會迭函總商會未見有若何表示比聞總商會於上星期六常會時提議印花稅對付方法當即去函要求出席旁聽兹得覆函以向無此例見却羣以印花稅本租界商民力難重負誓不承認（一）報告平糶時一切收支清賬應即付印徴信俾早分送該局結束時尚有交來捐欵結有餘欵决議送華洋義賑會以濤災民（一）報告義務學校蔡楊二教員所報告敎授法衆皆贊成汪醒齋君因暑假前係其介弟所敎授略有辯論（一）報告本屆雙十節爲時巳近應早籌備衆議屆時由本會遍發通告當請各店休息一天否則亦須懸掛國旗藉資慶賀又將興聖街烟妓雜居有碍正當商業等情討論良久遂散會 
[華商證劵交易所股東會紀]  
　　上海華商證劵交易所於十月三日下午二時假座上海銀行公會爲會塲開股東大會秩序如下（一）公推臨時主席（二）理事長報告經過情形及增股理由（三）提議增股辦法股東到者五十餘人公推何世葆爲臨時主席即由何君請理事長范季美報告經過情形及增股理由僉謂本所根據從前股票公會組織而成股東感情融洽營業亦因此發逹營業旣發逹資本不能不增加以應擴充之運用兹爲謀妥稳計擬先增改原有股本爲一百萬元槪由老股東攤認先收四分之一計洋二十五萬元云當由各股東討論之下全體贊成次由常務理事張慰如報告交易所成立以來營業發逹狀况嗣有樂股東起立提議新股須於陽曆年内一次繳足先收證據金每股二元五角須於一個月内繳納如老股東中有願减認新股者其所剩之股份儘可歸理事會議决分配等事均經通過最後推定姚蔭鵬沈稚沂宋德宜顧俊甫爲修改章程□草員遂摇鈴散會茶點畢時己五鐘矣 
[上海物價指數表（五十）]  
財政部駐滬調查貨價處本月第三週（十三日至十九日）上海物價指數云本週指數爲一○七六比前週漲上千分之十三比前月本週漲上千分之三近來巿面清淡一般物價本無上趨之勢徴諸本期各類指數除工業用品無甚變動外他若糧食五金燃料建築材料其他物品各類俱略見縮小惟食糖以節届餅巿需要甚旺赤白各貨巿價一再飛漲致食品類指數由一○三五暴升至一一二二疋頭一類本期内投機買入頗多價亦隨之略高聞係中秋以後預料各帮生意必將發動故銀根較寛者紛紛先期抛入以圖屆奇此後本埠巿面如無大宗實際的交易恐本表指數仍未易回漲也木週指數表列下 
（本表以八年九月物價作爲百分） 
期間九年九月前月 
類别第三週前週本週 
糧食一一二五一一三三一○九七其他食物一一二二一○三五一○二六疋頭及其原料九七五九七一九七五金屬一一三四一一四三一一七○雜貨燃料九六七九七二九六六建築材料一一三一一一三八一二一○工業用品九七八九七七九六二其他物品一○三八一○四七一○六四雜貨平均一○二八一○三三一○五○總平均一○七六一○六三一○七三 
[一星期之鎔銀調查]  
調查本星期間北巿泰亨源方記等各銀號共鑄出寳紋二萬九千九百五十只核計規元一百六十一萬一千三百十兩聞此項鎔銀由華比麥加利滙豐等各銀行從歐美運來共計大條銀三千二百四十六條己烊　二千四百三十六條各銀行同查大條銀待 
下届烊化再行詳報現洋商方而各銀行銀根鬆動土貨出口仍無活動消息故先令大條恐有續縮之勢 
[上海學生會消息]  
　　賑濟進行前日（二日下）午由會長何世楨召集各校學生會會長會議討論改川理事制問題到會者卅餘人反覆辯論結果由各校學生會會員直接投票又主席徴詢各校對於賑濟進行之成績當由南洋公學滬江大學復旦大學等學生會會長次第報告分頭進行約募得五千元左右其他各校亦正在積極進行學生從軍本屆聖約翰大學畢業生徐雲岳及東亞體育學校畢業生顧名世肄業生沈威王復初金家駟王懷瑛凌國瑞朱筠等素性喜武兹乘吳子玉將軍招收學生愛國軍之機會毅然投筆而起遂其所志由學生會介紹往彼投軍顧沈王三君己於中秋日起程三君以彼等此去係出自良心之主張爲國效力毫無名利之希冀聞會歡送等大可不必故僅與學生會職員互相勉勵一番而行其餘正摒當一切亦將動身矣 
[旅滬學生會開會併紀]  
　　江西江西旅滬學生會昨日下午四時假貝勒路民生女學開全體大會到者甚多首由會長程學愉報告開會宗旨略謂兄弟前蒙諸君謬舉爲本會會長因時工暑期於會務多未盡力殊深歉仄現在兄弟須留學美國會長一職决難再任但此乃兄弟個人關係原無涉乎全體若因此而遂將全體職員改選不但於本會定章發起衝突即按諸手續亦甚不經濟故兄弟以爲本會只須將會長補選其餘職員除巳畢業者外一槪照舊不識諸君以爲如何付表决全體贊成選舉結果程孝嘉女士以最多數當選繼又因該會會計夏承德君因畢業他適當即公選章耀春君承補其缺旋由蕭箎君起立發言詳述本會發起之主因及此後應盡之義務俞百慶等亦各發表意見及散會己鐘鳴六下矣 
常熟常熟旅滬學生會於昨日下午一時假四川路青年會童子部開第一次常會到者有沈佩畦張榮基等數十人章元鳳主席先修改會章嗣推舉職員正會長當選者爲錢鵬副章元鳳並另設議部部員有吳炳奎趙士瀛胡銘怡黄驥良鄧秉爲王藍勝執行部部員有鄭玉賡張崇基沈振公潘藴玉周漣章徐傳霖周醒華陸壽南沈哲英般元粹兩部部員均由公衆舉出餘若編輯部員爲黄石瑚周還會計爲鄭玉賡陸樹琛議畢攝影而散 
[培畯義務學校近訊]  
　　崑山路培畯義務小學校自馬旭樓周世勳孔憲懋三君接辦以來迄今一載本學期學生逹四十餘連日報名仍絡繹不絕以致該校校舍不敷應用經費又異常支絀故連日召集教務會議討論進行計劃并請曹銹君爲名譽校董該校前教務長周世勳因事辭職改任學監而教務一職由孔憲懋繼任云 
[兒童演講會紀事]  
　　青年會商業夜校學生會國民義務學校昨日（星期日）上午舉行第七届兒童演講會由學監姜維良主席勉勵諸生力矯頑童嬉戲諸惡習繼由敎員周世勳演述北方災區狀况陶笑舫選講伊索寓言聞該校下屆演講會請周劍雲演說云 
[羣學會評議會紀事]  
　　昨日下午三時羣學會開評議會選舉正副議長由會長沈潤挹主席報告開會宗旨次執行部長高硯耘報告附屬聾啞學校狀况并由敎員洪蔭萱率令學生披露成績投票結果周采臣李頌唐當選爲正副議長並悉該會宝於雙十節開慶祝會日間由會員演唱崑曲晚間並舉行叙餐歡迎正副議長巳發通告通知全體會員云 
[抵制劣貨聯合會開會紀]  
　　上海抵制劣貨聯合會昨開全體常會李醉公主席陳如翔紀錄（一）主席報告邵郡君來函報告兆豐廠私進劣錫紙冒充國貨情形并□前次巳舉虞植卿爲調查員惟今日嗔君缺席如何辦法請討論議决（甲）致函兆豐廠訊問每日出數多少供給何公司最多（乙）致函南洋烟草公司向用多少買於何廠（丙）着虞君再去詳細調查（二）丁訓錄提議組織外埠演講關事議决暫擱（三）蔣寳華提議本會常嘗人數過少當致函各國體請各代表出席全體通過（四）下期常會改十月十一日（星期一）下午准三時舉行表决通過遂散會 
[第一高小追悼敎員汪季航紀]  
　　小東門内縣立第一高等小學校（即敬業）校友會全體於昨日午後齊集本校爲己故三年級主任敎員汪季航開追悼大會預由潘贊麟校長束邀本埠敎育各機關領袖與學界敎職員校友等到會昨日與者有姚子讓李頌唐朱伯華賈叔香等一百餘人一時半同入禮堂其秩序如下（一）開會（二）校友來賓入席（三）賈叔香報告汪君平生事實（四）行追悼禮全體向汪君肖像行鞠躬禮（五）唱追悼歌全體（六）姚子讓演說略謂季航先生係我五十年之老友其道德文章爲我鄕冠兹　謝世當予以私謚云云次李頌唐演說略謂我對於季航先生之道德文章欽佩無己終身不求聞逹惟以樂育英才爲己任而居恒無不平之言尤爲人所難能云爾（七）家屬答謝（八）閉會 
[浦東國民大會開職員會]  
　　浦東大團三墩二鄕合組國民大會已誌前報兹悉該會於前日下午二時在關帝廟内開職員會公推倪楚翹爲臨時主席宣告開會宗旨次山盛義梅報告外埠國民大會情形并散佈印刷品多種其大意擬擴充範圍聯合奉南川三縣人民共同投票選舉次通過盛漢珍君所擬草章次公推倪楚翹爲臨時幹事長盛羹梅等十餘人爲交際員馬蝶醒等六人爲文牘員馬士雄等五人爲糾察員嚴贊平胡阮賓爲會計員方仲揖等十餘人爲庶務員各項手續均由到會各職員認定依次進行 
[時間守約會選舉職員]  
　　時間守約同志會由馮梓才崔通約李澤源顔伯棉等發起於九月十八日成立曾誌前報昨日該會假虹口三元宫舉行第一届選舉職員下午一時開會男女來賓之准時到會者百餘人公推李澤源主席戎明昶李衍恩孫威謝玉華郁義隆林明江趙羲民蔡增輝馮寄吾馮一先吳靜庵陳家寳張樹勳鍾濤山盧両一毛均才顔伯棉崔奈何等十八人爲檢票當場開匭計共選舉票一百四十七紙又廢票四紙結果當選職員如下（總）總務馮梓才（庶務）李澤源崔通約（交際）陳維新崔奈何（會計）黄啓漢（文書）顔伯棉楊枕溪（調查）陳家寳史觀濤 
[縣商會常會不足法數]  
　　昨日爲上海縣商會常會期午後三時開會各會董到者不多至四時仍未足法定人數未便會議遂改開談話會將關於該會進行事宜略加討論因無重要議案所有應行提議各案准於下星期聞常會時再行交議至五時散 
[浙江路聯合會添華代表出席總會]  
　　浙江路商界聯合會昨致總聯合會書略謂敝會自去秋追隨貴總會成立以來朱孫兩君先後出席代表今諸君子公决修改舊章而選舉之期計將不遠敝會公决特添本路浴德公司高耀庭君長和米行蔣榮夫君爲本會出席代表兩君熱心公益想貴總會必樂爲歡迎也 
[吳淞醫院之籌備]  
　　吳淞臨時彗院期滿停止現擬改爲常設定名吳淞醫院爲救濟貧民起見凡遇貧病隨到隨看不取醫金己經鄕董朱少澄俞葆邨邀集紳商會議續辦先擇適宜地點公推西醫曹思劬擔任籌備現由李尹耕願將犑自置貴藥撥助院中又西醫董事楊文錦商界張玉墀謝瑶軒李承鈞繆同甫董驚人周彩生王友宜徐質君等同願贊助擔任籌募逐月開支常費已議决朱俞兩董先期籌撥洋三百元以便實行開辦云 
[閘北火警]  
　　閘北胡家木橋北分水廟後大豐錄廠於前晚十句餘鐘時忽然火起霎時冒穿屋頂經閘北各段救火會到塲救熄火熾時五區三分所署員王宗英特率長警在塲彈壓昨派巡官調查起火情形再行傳訊該廠主聽候核辦 
[捲逃男婦在蘇拘獲]  
　　法租界小東門外老虎灶主朱金寳妻施氏日前披夥計王金標誘拐至蘇州並被捲去金銀飾物現爲原告得悉報告捕房飭探偕同原告至蘇州投報警廳派探協同前往將王及施氏一併拘獲吊出原贓昨日將王及氏移提來申帶入捕房經捕頭略詰一過諭令管押聽候解堂訊辦 
[雉妓投所求援]  
　　法租界公館馬路十五號門牌雉妓院内妓女慮老六因遭鴇母凌虐不願爲娼前日私奔至福州路濟良所訴苦求援經西女士允准暫留候送請公共公廨發落 
[西探銷假]  
　總巡捕房一百六十五號西探堯克前請假九個月回國現己假滿於前日乘其公司郵船來滬昨向總巡司麥　雲氏　准銷假仍回原差辦公 
[包探對調]  
　　老閘捕房包探管宗餘哈爾濱捕房包探嚴阿慶奉總巡司諭對調辦公該兩探昨己分别到差矣 
[浙軍潰兵抵滬之飭防]  
松滬護軍使署昨日通令駐滬各軍警文云准厦門臧師長舟電開敝師收容浙軍潰兵五十九名准豔日搭廣利輪船赴滬進散到滙後祈留意防範免致蔓延爲盼等因准此除另行令知警察廳查照外合行令仰該營長等一體遵照辦理仍將該潰兵紙滬日期報查云云 
[南黄浦中之搶案]  
　　浦東南滙縣境周浦鎭附近農民侯阿興此次雇舟在鄕裝從芋艿三十餘擔來滬售得洋一百數十元當在滬城太卿坊親戚家躭擱數天至前日午後仍乘原舟返里當晚舟過南黄浦時己夜半二時許忽來匪船一艘上有盜匪四人各　利刃喝令停舟查看有無違禁物品侯不知其詐任其所爲該匪等一耀登舟翻籍倒　將鋪陳衣服銀洋鋼元等悉數攫取揚帆而去昨晨侯阿興返申開明失單約計值洋二百餘元分投水陸各警區請求嚴緝 
[地方檢察長撤革法警]  
　　新任上海地方廳譚劍庵檢察長自蒞任以來所有廳中一切公務大加整頓對於司法警察更爲法意昨日諭令將辦公不力之一等法警李壽之三等法警徐重恩等二名撤差遺差聽候選人補充 
[女巫妄治病症之請究]  
　　小南門地方有女巫自稱張半仙者惑衆廳財營業甚爲發逹請其到家非二三元不可滬城楊家橋有某氏婦久病不愈前日出　價拔號請該巫到家治病該巫亂開藥方該婦服藥後病勢加重勢將垂斃昨經氏夫查悉急向該萊理論反被該巫大罵其夫心不甘服粘呈藥方投地方檢察廳稟請究辦矣 
[瘋子醫愈失蹤]  
　　住居叉袋角左近蔡家宅之浦東人沈源泉年念四歲身瘦長向患神經病本年夏秋之時由城南新普育堂醫好不料忽於舊曆八月十一日晚（身穿白布對襟短衫黑斜紋布褲）出外不歸現在其親娘日夜啼哭有人能伴其回家或通知北京路上海機器陳列所曹海榮者聞有厚酬云 
[西人赴青陽港賽船]  
　　昨日（三日）滬上西人乘滬寗路車到青陽港練習賽船者男女約有二百人之多 
[積竊禁押三年]  
　　趙福根因先後行竊公共租界内店舖居家之銀盆銀茶壺風扇衣服等物至十四戸之多贓消與浙江路三百七十一號門牌婦人周張氏等案發被捕連氏併解公共公廨判氏存洋二百元作保趙候查吊贓物究辦在案前日經承辦此案之靜安寺捕房中西包探查明愛文義路六十三號門牌當舖及浙江路某號門牌押店均收受此項竊贓因將贓物吊出並將該當舖押店夥方文洲宋庚記拘獲連同在押之趙保出之張氏併解請中西官研訊之下以趙係積竊判押西牢三年收贓人各罰五元充公贓交李照文等認領 
[黄松村無端被毆之奇特]  
　　向在廣東路某號爲庖丁之粤人羅心泉不知與住居北山西路樹仁里六百八十八號門牌之西裝少年黄松村有何仇隙於前晚十句餘鐘守在黄家附近俟黄歸家突然上前將黄之領口扭住行兇黄被毆嚇極狂呼救命其妻黄何氏聞聲出視見夫被扭遂鳴由一千三百四十八號華捕到來將羅拘入捕房經捕頭向詰兩造均稱素不相識羅且不認行兇捕頭深恐其中别有原因將羅心泉收押黄退候派探陸連奎查明再核 
[取締妓寮營業之嚴厲]  
　　公共捕房以界内各處妓寮雖己遵章領取執照惟恐其違背規定不將執照懸於院中易見之處故由總巡麥高雲氏特派三十五號三道頭西捕專司調查此事至各妓院容留幼女學習彈唱及陳列鴉片烟具供客吸食等事因此調查執照之故莫不連類及之日來一般龜鴇大起恐慌凡有幼女留院者則均挈往小房子内烟具亦皆深藏秘室以避覺察科罪云 
[鴇婦與妓口角之干涉]  
　　專查妓院之三十五號三道頭西捕前日協同八百二十五號華捕查至漢口路美仁里三百零九號門牌雉妓院内見妓女李鳳仙正與鴇婦徐老二口角因向詢問據李妓稱原籍蘇州現年十六歲原姓陸名小阿媛前被母親陸沈氏賣與徐鴇爲娼今爲贖身問題徐鴇留難故與爭執云云該捕即將徐鴇李妓一併帶入捕房稟由捕頭飭李妓送往濟良所暫留徐鴇解交公共公廨官媒看管聽候訊究 
[汽車撞傷行人]  
　　本地人子卿昨日下午三時許行經西藏路被某號汽車撞倒腿足受傷由老閘捕房一千零四十五號華捕到來抄錄汽車號數另雇册送受傷人投仁濟醫院醫治即據　稟報捕頭請究 
[泥水匠被人戳傷]  
　　昨晨二時許有寓居雲南路會樂里第三弄三百七十一號門牌業泥水匠之湖州人陳阿寗不知與某甲有何仇隙於門前突被某甲路剪刀戳傷胸部二處背部一下血流如注昏暈不省人事甲即不知去向旋由鄕人察覺喚得老閘捕房二百八十一號華捕到來雇車送陳阿寗往仁濟醫院醫治一面歸報捕頭候示 
[兵工廠趕造軍械]  
　　本埠兵工廠前爲節省用費起見將各廠工匠改爲每星期工作四日近來各省　川軍械甚繁若每星期作工四日所造軍械不敷解濟爰於本月一日起仍照舊章各廠工匠一律入廠逐日工作如有託故不到者應即開除昨由該廠長將工匠逐日工作辦法報部查考云 
[恒孚銀樓南號開幕續誌]  
　　小東門大街恒孚南號由北巿恒孚金號分設前日開幕城鄕男婦各主顧往購者異常擁擠第一日門莊共兌出金飾二千四百兩昨日第二日鄕莊爲多計兌出金飾五百餘兩價爲每兩三十四元五角至落暮時核計已售元十餘萬金云 
[潮漲激翻柴船]  
　鄔山船戸鄔春桂由杭州承裝值價一千餘元之樹柴開駛來滬前日午後五時許駛抵滬南龍華嘴浦面相近適值大潮汎潮漲水急所裝之貨鐵脚甚重致不能支持船遭傾覆船夥梁阿金余林生王元生三人落水幸有周金生麫粉船經過將落水船夥三人救起樹柴己漂失一百六七十擔僅獲其半數聞連同行李器具等約計損失五六百元云 
[誌謝]  
　　昨承新青年社惠贈勞動界第八册一册謝謝 
雜評二 
[廣東之廢督與善後（訥）]  
　　乘時廢督北方之皖省倡是說而未能實行今南方之廣東又倡是說矣其果能實行之耶吾謂今日之廣東不僅其人民希望廢督卽有督軍資格者當此之時亦不敢貿然以督軍自期也何則今日廣東之時局收拾爲難故以善後言之卽民軍一端而論巳難處置蓋向之所謂綠林豪傑徧地皆是今旣紛紛四起以助成粤入治粤之功則他日不能不爲之安插固有之正式軍隊名目繁多巳極難於布置若再加以無數之民軍微論將來改編留汰難以着手即目前急需之餉項亦將何從籌措當其任者勢必爲衆怨所歸故粤人而稍有知識者必不敢就督軍之任苟無人敢爲督軍則督不廢而自廢然而事固不可以常理測也應應而爭則粤事將益糾紛而收拾更爲不易粤人前途之責任亦重矣哉廢督之外當愼審以處之者多矣 
公布欄 
[江蘇高等審判廳]  
　　公示送逹江蘇高等審判廳爲公示送逹事案據夏逸齋與夏筱波等因執行異議不服上海地方審判廳判决控訴一案本廳前於本月二十四日下午二時公開審理被控訴人夏筱波並未到案兹再定於十月十二日下午二時續行公開審理合亟公示送遷仰該被控訴人遵期到庭候審此示右仰被控訴人夏筱波知悉計　傳票一紙中華民國九年九月三十日示 
民庭判决一件盛卓倫與李宋氏等爲贖田紏葛上告一案判决主文原判撤銷本案發還上海地方審判廳再予更爲審判一件徐宗元聲明障礙請求回復原狀准予上告一案决定主文本件上告俟繳納訟費後再予受理一件異應梅與有吳子詳因田畝涉訟上告一案判决主文本件上告駁回上告訟費由上告人負擔一件趙永興與舒詠芝因租約涉訟上告一案决定主文本件上告視爲撤回予以註銷一件卜心　與盧郁哉因債務涉訟上告一案判决方文本件上告駁回本審訟費由上告人負擔一件宋惠全與王興舟因贖田涉訟控訴一案判决主文本件控訴駁回本審訟費由控訴人負　以上十月一日 
公示送逹江蘇高等審判廳爲公示送逹事案據劉才子即劉得才興孫會朝因匿媳紏葛不服上海地審應判决控訴一案前經本廳迭次傳密查該控訴人及關係人孫余氏即小喜子等均未到案復經本廳定期九月二十九日下午二時續寄乃該控訴人及該　係人等仍　期不到家本廳續　十月二十五日下午二時開庭審理合行公示送　仰該控訴人等務即遵期到庭候密毋得自誤切切此示右仰劉才子孫余氏即小喜子知悉十月一日示 
民庭判决一件陳文彬與張廣元爲田産涉訟聲請再審一案决定主文本件聲請駁回聲請費用由聲請人負擔一件諸葛張氏與諸葛增銘爲家産涉訟聲請再審一案决定主文本件聲請駁回聲請費用由聲請人負擔一件周清臣爲遷屋糾葛不服吳縣公署行政上之批示聲明抗告一案决定主文本件拉告不合法駁回一件畫翼　與鮑星明等爲田畝涉訟上告一案判决主文本件上告駁回上告審訟費由上告人負擔一件楊友記與蔣楊氏爲貴欵涉訟上告一案判决主文本件上告駁回上告審訟費由上告人負擔以上十月二日 
[上海地方審判廳]  
　　判决主文（民二庭）一件判决陸家銓等與陸題石因單堪糾葛控訴一案主文原判關於令陸題石裁分万單之部分今變更之陸題石應將所執係爭方單兩紙中之一紙裁分爲二各裁單上批明兩造應得田畝之持分由兩造當事人在裁單上簽字後將所裁方單半紙及其餘方單全紙交陸家銓陸夢齡陸家淦陸家淵收執控訴人其餘之控訴駁回本審訟費歸兩造各半負擔一件判决秦毛郎與銓葉氏等因壤地糾葛控訴一案主文本件控訴駁回原判除駁回錢葉氏對於姚福慶之請求部分外其餘應變更之係爭地六原二毫認爲錢葉氏所有應由秦毛郎照徽返還錢葉氏其餘之附帶控訴駁回本案訟費歸秦毛郎負擔一年判决楊賢與李桂舟因佃費糾葛控訴一案主文原判撤銷被控訴人第一審之請求駁回本案訟歸被控訴人負擔一件决定杜麗生聲明窒礙一案主文本件窒礙之聲明照准一件决定　鳳琴訴宋張氏等因會萍纠。葛一案主文本件訴狀准予註銷訟費歸原告人負擔 
佈告執字第一九八號爲减價召貫事照得李謀道訴姚品記抵欵糾葛一案業經本靡因該債務人姚品記抗不遵判履行依據債權人之聲請將該姚品記所有之不動産標封鑑價召買各在案兹因開匭無人投標應將原價再减百分之五得洋九百六十元零三角六分特定於十月二日在本廳設匭投標十月十八日關標凡居民人等欲買是項産業者仰即如期開具姓名年齡篇貫職業住址價類來廳投標届期依法開標以所投標價最　者爲得標人得標人應於即日繳納標價五分之一之定銀餘欵限交欵時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標産上有權利可以主張者仰自公布之日起十日以内來廳依法聲明並仰各利害關係人於開標之日一律到塲毋得自誤切切特此佈告計開（一）目的物沈長觀戸則田七分速同六尺闊之出路一條（二）目的特所在地上邑二十七保一圖十一圖作字圩五百四十八號（三）最低價額大洋九百六十元零二角六分正（四）承辦書記官林志定承發吏吕熊（五）閱看筆錄之處所承發吏辦公室（六）領看人儉權人李謀道承發吏吕熊（七）標匭號數第三匭 
公示爲公示送逹事案據陳宋氏與吳周氏等因贖田糾葛一案選經本廳票傳審理在案兹本廳復定於十月十二日上午十時爲續訊日期惟查被告人吳吕宣在遞傳票無從送逹爲此依法公示送逹仰被傳人吳吕宣嚴守上明日時來廳候審毋自延誤特此公示民二庭審判長推事鄭之國 
批示一件何玉奮狀請執行由狀悉准予飭吏依法執行此批一件楊菊生狀請執行由狀悉本案業據周問樵提起控訴矣所請應從緩議此批一件陳鍾麟狀交欵洋由准交此批一件奚紀生狀請移送卷宗由狀悉着即來廳候諭此批一件章勝潮狀請銷案由狀悉准予銷案此批一件李爕坤狀領欵洋由准領此批一件周隠漁狀請執行由狀悉准予飭吏執行此批以上十月二日 
[上海地方檢察廳]  
　　　批示潘　林狀悉查刑事案件以發見眞實爲主義本案旣無眞正事實發見迭次偵查又訊無確供並爾所提證據又不能證實未便久累無辜所請應毋庸議此批蔡沈氏狀悉本案現正核辦毋庸多凟此批陳小弟狀悉仰即來廳具領此批張陳氏狀悉查此案尚有私訴業將被告人送審廳核辦仰即知照此批吳劉氏狀悉爾等婚姻糾葛本廳未便受理巳常庭諭知矣仰即知照此批周貴笙狀悉案巳起訴靜候公判引批奚王氏狀悉應准代予提起控訴候轉送同繳審判廳核辦此批費海濤狀悉本案沈善元是否有拐驅行爲應候查明核奪至周望佐自認賭博不諱顯係觸犯刑章所請釋放之處亦毋庸講此批周　忠狀悉巳於費海濤狀内明白批示矣仰即知照此批曹張氏狀悉查本案爾子曹得生業巳當庭抛棄上訴權所請是否合法候轉送同級審判廳核辦此批賀江氏狀悉此批費海濤狀悉候偵查核辦此批戴張氏狀悉仰候傳訊核奪此批顧新畬狀悉所訴是否屬實候傳被告人到案核奪此批聲請人律師　堃聲請書悉仰於月之四日來廳閱看可也此批以上十月二日 
[淞滬警察廳]  
　廳　廳批示一件民人吳步安呈悉准予派探查緝所請行知英法捕房協緝之處應由該民自往請求着無庸議一件民婦王秦氏呈悉查爾夫王拉羣子犯串竊收贓嫌疑正在偵查核辦之際所請保釋未便照准一件民人李步雲呈悉案係屬於警察範闡仰迅提出理由逕往司法衙門請求急迅處分可也一件件民人葉元錫蔡文錦等呈及失單均悉案經發科訊明該金許氏拾布收藏係屬婦女無知尚無當　高贓情事惟警察負緝捕專置該商號失竊布疋甚夥亟　嚴緝贓犯以憑訊究業己發交偵緝隊設法查拿仰俟獲犯後再行飭知可也 
[滬南工巡捐局]  
　　批示東南區清潔捐商人汪洽記呈爲經理圖吞請勒令　職由呈悉查本局各項認捐每月應繳捐欵惟各該認商是聞至雇用夥友係應認商自有之權本局向本千　該商現擬撤換經理儘可自行撤換毋庸來局多凟仰即選照此揖 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[宋春舫遊記（三）]  
　　除了幾條窄小的街道ＰＪＡＺＺＡＳＴＭＡＩＣＯ以外維乃聚亞全城是一年到頭浸在水裏城的内外是佈滿人工建造的溝渠維乃聚亞交通第一的利器就是全世界著名的ＧONDOLA小艇了不但是溝裏頭而且靠海的水面上來來往往都是這種小艇裝貨載客都是他們一手包辦去了 
我覺得這種撑GONDOLA的人敲竹槓的手段是不讓我們上海黄浦江中摇舢板的之下我們是外國人到了意大利是身入重地敲竹槓也祗好由他去敲罷了最可笑的是我一個同船的朋友他不但是意大利人而且是在維乃聚亞生長的這位朋友行李是很多他在中國買了許多繡貨古玩江西的瓷器都裝在偌大的木箱裏頭 
我說﹁老兄你要把這幾件行李運到岸上至少也得拿出二三百個里勅來﹂他說﹁你們都是蠢材你看他們敢來敲我的竹槓麽﹂那一天晚上我正在客庽裏頭吃晚飯忽然人聲鼎沸起來跑出去一看原來是我那位意國朋友同幾個撑GONDOLC的在那裏吵閙 
﹁這一點兒水路你們難道要三百個里勅﹂ 
﹁不相干少一個里勅也不興﹂ 
﹁好好我去喊巡警來﹂ 
後來人家做好做歹的勸他拿出了一百八十個里勅來錢倒還是小事可是把他氣得要死光景他住在中國太久了他自己國内的情形有點糢糊罷 
筆剳 
[滑稽相思（中）] [  李涵秋]  
蘋仙覩其狀不覺瓠犀微露一笑嫣然因調之曰汝僕僕遠來得毌苦飢否此百合粥吾不欲啜舉以賜汝俾果汝腹何如阿瑶神色頓異初猶不敢自信蘋仙故莊其詞以實之此姑勿論負有野心之阿瑶即在他人僥倖得啜美人之唾餘其樂奚可言喻乃以口就器咽　有聲少頃遂罄蘋仙以其食穢而甘也益匿笑不巳此一笑中而百合之白花頓結成相思之紅豆阿瑶旣歸頗涉遐想公然疑蘋仙意有所屬遂商於父母謀聘蘋仙爲婦父母譙訶之責其妄想阿瑶不復自聊浹旬之間由愛成痴積痴成痗形銷骨立床褥呻吟瀕於死者屢矣父母驚懼而猶爲延醫問卜無如藥雖下咽若石投水繼且朿手待斃事稍稍風聞於黄僕婢咸訝嘗背蘋仙竊竊私議謂吾家姑子何忽垂青及於傭奴殆飢者不暇擇食歟蘋仙初亦疑阿瑶踪跡何以頓形疏闊每一念及簪髩之白蘭插瓶之丹桂輒舉阿瑶之名以詢諸人人始不敢昌言然形跡之間又若欲使蘋仙知其事也者故故述阿瑶病狀以風示蘋仙蘋仙喻其言又恍然阿瑶病之所自來也竊駡阿瑶不自揣量死固其分然揆諸伯仁致殺之義又不認坐視而不救菩薩心腸佐以粲花妙舌而滑稽戲劇乃復開幕噫美人玲瓏之肺肝固無施而不可哉其用情之摯固毒如砒酖能使人朿縛而不得解其用情之摯又良如藥石能使人解脫而頓起沈疴 
劇談 
[霓裳新話] [  野驢]  
　　賈碧雲（翰卿）初來滬上滬人視爲色藝雙絕姑丈濮伯欣（阿巖）特於時報上闢花部宵談以張之時柳亞子適爲馮子和出集一時黨派角立大有兩雄不並立之勢事隔六年現碧雲仍隸大舞臺滬人久巳漠然視之馮隸天蟾舞臺滬人亦視爲無足輕重之角色實則賈之富麗馮之哀豔一舉一動典型具在尚非時下諸伶所可望其項背也 
吕月樵田青衫改武生由武生改鬚生唱青衫戲發音高抗似江夢花使守本分唱去於青衫界未必無立足地改武生後鴛鴦樓一劇猶爲其得意之作周病鴛開菊榜時某君贈月樵詩有唱到鴛鴦口碧波句而吕之一生紅運却在改唱鬚生時大舞臺初開幕鬚生一席竟倚吕爲臺柱子今則左嗓巳倒在新世界除戲迷傳十八扯黑驢告狀幾齣非驢非馬生旦夾雜戲外幾無一戲可唱夫亦大可憐矣 
 
[一片秋聲]  
新聞拾遺 
[區長偷鷄] [  吳秉恬]  
江北某縣警察區長童某本一紈袴子弟任職後對於地方公事尚知整頓惟性極浮夸尤嗜賭博前夕與淮商某某等大關撲克彩注甚豐詎屢次投機（俗稱偷鷄）俱遭失敗計一夕之間所負垂三千金某雖懊喪然猶强作大言謂區區小數不足爲意云 
[和尚倒霉] [  隠厂]  
南京城北某寺住持某僧性喜漁色昨晚至東花園某雉妓家以番佛三尊求宿妓欣諾詎得資後忽易其說謂出家人不應至此尋歡言訖卽將僧揮出門外僧徘徊不忍去少頃來一形似流氓之某甲見狀叩以故僧將情由告之甲故作不平狀謂果如此吾當爲汝索回原洋但須有物爲憑僧遂將外衣脫下交之甲得衣飛步而逸僧始知受騙懊喪返寺云 
[一封凶書] [  光]  
法界某烟紙店學徒王某籍居松江執業甚勤師友美之日前忽有信差交到家書一函啓視之係乃兄之親筆略謂慈母於昨日染病身故希吾弟趕速回里奔喪某大慟亟陳師告假歸家旣至則萱堂甚健未曾身負小痛始悟爲人播弄說者謂其同業中嫉妒者所爲云 
[兩張傷膏] [  立德]  
昨日午後二時許行經麥家圈仁濟醫院門口陡見二女郎携手南往忽由身畔落下一紙包二女未覺而去詎被一某甲所見以爲鈔票拾之頓現樂狀口中喃喃開視則爲二張牛皮傷膏甲即擲之地下連說勿色頭而去 
小說 
[社會小說衆醉獨醒（一五八）] [  瞻廬]  
　　編書的仍喚他做銅鏡先生是偶不檢點一時筆誤其實這時的青巖巳非從前的青巖那副折脚銅邊鏡早巳送給阿巧做頑要品青巖的鼻梁上早換了一副簇生新的十四開金絲眼鏡世界的進化是從石刀時代變爲銅刀時代青巖的進化是從銅鏡先生變爲金鏡先生冷板凳上果然翻出花頭做出好戲從六元朿修一躍而爲三十六元朿修自從勉齋砸破了飯碗二十四元的書記薪水都歸青巖享用荷包裹多了油水自然改頭換面氣象不同若問青巖因甚不到校門前來打轉其中卻有幾種原因一來翠娥進了學校青巖有些顧忌每逢星期六倘仍在這裏打轉給翠娥見了告訴東翁豈不惹東翁疑怪二來陸子才遇見邦平時曾把青巖的輕佻行爲約略報告邦平只是不信轉把子才的說話告訴了青巖青巖把子才恨得牙庠庠地然而形跡上面不得不格外謹愼因此便不來校門前打轉了三來青巖手頭寛綽飽暖便思淫慾他在這的另有一番野心便要到校門前打轉也覺分身不得有這三層原因慧姑回家時便少了這惡魔糾纒覺得清浄了許多林氏姊妹倆匆匆回家恨不得一步兩步便跨到家裹帮着老娘拚個深更半夜骨碌骨碌多掉一緺半緺的絲經又怕在路上撞着甚麽徐伯母不管人家的時間寳貴强要拖住了說長道短只管絮絮聒聒快刀都剪不斷他的談鋒說話中間無非笑人家寒酸擺自己闊綽說得恁般嘴響（只怕現在嘴響不得了）姊妹倆低垂了頭路上風景都無暇觀覽 
自由談之自由談[  鵑]  
　　夜半夢回聞鎚聲丁丁然出鄰右工肆中知羣工工作竟日勞動猶未巳也伏枕私念天之生吾無别於工人而彼勞吾逸不平孰甚於是覺吾之高枕酣臥爲非分矣 
[大昌煙公司徴文揭曉]  
（仿藏頭拆字格）（王頌萱） 
　　八月中秋白露路途一味新涼　小孩烟捲氣清香日夜令人渴想心坎頻添歡喜口邊常覺芬芳方知不必費平章早己聲名遠廣調寄西江月（愛多亞路密勒西報館） 
嬰孩旅行（仿揚州調鄕婦看燈）（徐鐵沙）（甲等） 
丹桂兒飄香秋色兒清大昌家的嬰孩打扮要去旅行黄昏那的打扮打扮到了天明一條那的小辮紥上了紅繩一雙那的眼晴好像那個明星一個那的鼻子生得又端正一對那的耳朶出角又是方棱一張那的小嘴紅點了櫻唇有時那的開口香氣又是騰騰一雙那的小手雪白又粉嫩一雙那的小脚吓舉步又是輕靈胸束一個綠兜肚渾身裹了一幅大紅巾嘻嘻哈哈哈哈嘻嘻嘻哈哈出了大昌門碰到一班少年們有的說顔色好有的說來是香氣噴有的說味兒潤有的說來是沒批評說得那個嬰孩開口連謝承情我受你們贊美我感諸位好心圖報只有焚身講完了那說話只管的前進嬰孩馬上離春申先到一座寗波城二到杭州城三到姑蘇城四到金陵城五到天津城六到北京城七到汴梁城八到武昌城九到長沙城十到桂林城再進行再進行雲南大理城四川省的重慶城甘肅的蘭州城山西省的太原城奉吉黑省都經過再進行再進行走遍四面八方念三省全中華民國各處暢行新西門蓬萊路） 
 
 
 

Page 15

 
 
   
 
 

Page 16

 
 
常識 
常評 
[助賑與辦賑] [  隨]  
　　助賑善舉也辦賑難事也其要點在欵不虚糜用一錢得一錢之實用 
助賑者所當注意之事則賑欵之用途是也辦賑者所當注意之事則賑欵用途之報告是也 
我國每值災荒無不以上海爲籌賑之要區助賑者向比其他善舉爲熱心辦賑者亦比擔任其他難事爲踴躍顧助賑者往往捐資面已其用途之當否弗問也辦賑者往往但有收入之報告登於報章而支出之報告則從未聞其宣布於大衆也於是乎間有以賑起家之善士而刻薄者且詆善士爲善棍矣 
今者北省災區之廣爲前此所未聞籌賑諸君所議之方法亦較前此爲周密或主急賑或主工賑其規畫之始巳能顧及將來之信用急賑固可救災民一日之命工賑尤可弭災區此後之隠害而興無窮之利吾甚願助賑與辦賑諸君均注意於賑欵之用途尤注意於他日用途之報告也 
衛生 
[中國古代之運動術（五）] [  鳳賓]  
　　角觝者乃兩人角力之運動也漢武故事云未央庭中設角觝之戲六國所造也西京賦注云兩兩相當角力技藝故名角觝今在國内巳不習見而於國外則有視爲專業者 
淮南子所稱木熙或稱上唐梯卽今之上高竿也國語胥臣對晉文公曰侏儒扶盧韋氏謂扶緣也盧矛戟之柲緣之以爲戲唐人以緣橦者爲都慮緣或稱爲都盧之戲即上下高竿之運動術也近世學校中有採用緣竿與緣繩之法其由來之古渺乎遠哉 
高趫雖係運動術中之小技乃古今中外所俱有升菴外集云趫音敲緣木行戲　列子所謂雙枝屬經之戲也 
[脚氣病之治療法] [  逸波]  
　　今年春余就學海上澄衷中學校進校未半月卽覺脚部沈重日稍麻木再數日行步且難審視之知爲腫漲意以此必不服水土所致何足輕重因不顧乃未幾足更腫重且覺微痛困於登樓矣於是棄學而臥翌日家兄知病來校余具以實告兄曰此脚氣病也一名軟脚病江南之人多患之以海上爲尤甚勢很危險速請醫至毌少遲也余乃禀請舍監先生速請醫生下午醫生至驗訖言確係脚氣係由濕氣所致最忌食米尤忌運動因米含多分水氣運動則易使氣上冲故宜靜養并食麥食因麥出自陸地其質乾燥食之能吸收水氣而排泄之余以校中有麵包係麥所製每餐食之食數日惟不加重殊未見稍退且厭其太燥因換食麥製之山東麵包初幾日所食者無餡其效與麵包等忽一日使者購有餡者至食之二日足腫驟退且能行步余奇之察其餡蓋赤豆也余思奏此奇效者必赤豆矣因買赤豆以代食三日後果然全愈能行動如前矣嗣後校中同學患此病者告以食赤豆無不奏效於是知赤豆乃療治脚氣病之聖藥矣 
附註赤豆俗名紅豆長圓形色深赤海上各米店均有出售價亦甚廉（乙種） 
按赤小豆治脚氣見於本草余亦嘗聞醫生言之此君又得之經驗可見我國古書之非無價值矣（漸注） 
經濟 
[主幣與輔幣] [  鈞]  
　　貨幣爲物品交換之媒介物依其使用之性質可分主幣輔幣二種 
（甲）主幣亦稱本位貨幣其數額無論若干法律絕不加以限制可作爲交易之媒介價格之標準通行無阻者也我國以銀爲主幣故銀幣之數無論若干皆可通行交易對手人决不得拒之不受 
 >Ｉ < 
用一種主幣者曰單本位用二種以上主幣者曰複本位（複本位係同時並用金銀幣設金銀比價一變動則良幣即爲惡幣所驅逐咸流出外國或存於私囊使惡幣充溢巿上足以危害一國經濟之基礎故此制不宜用）用金爲主幣者曰金　位用銀爲主幣者曰銀本位近世文明諸國多用單金本位制我國則尚用單銀本位制單本位雖較勝於複本位而銀本位則遠遜於金本位觀於我國國外滙兌因與各國主幣非同一貴金屬致換算時大受金銀比價虧耗可以知矣故我　宜改用金钵位實爲發展國外貿易之一要策 
（乙）輔幣亦稱補助貨幣凡交易上零星之數不能用主幣則用輔幣以便分析我國輔幣定制有銀（即一角二角）鎳銅三種使用數目有一定限制銀輔幣以二十元五元爲限銅鎳輔幣則各以一元爲限在此限制中可通行無碍逾限則對手人即可拒之不受也惟實際上鎳幣旣未鼓鑄而銅幣則充斥巿場且輕重戀殊形式紛歧殊失國家幣制之信用整頓之道實不容緩（乙種酬） 
家庭常識 
[娘姨大姐之愼擇] [  陳綠秋]  
　　僑居租界之人以一夫一婦之小家庭最占多數男子執業於外畫出夜歸家中則雇一媪或一婢以司執炊洗滌之事此等女僕最爲難雇能自本地鄕間雇出固佳然愚者日日迷途黠者數月之後遂變其本性乃不得不向滬上所謂薦頭店者雇之自此雇得之女僕其弊乃不可勝言姑勿論刻扣中飽爲其通弊就余所知此等女僕實以導主人爲惡爲唯一生利之法也 
滬上稱婢爲大姐余妻以工資較廉昔嘗雇用之初雇時恒詢男主人每日回家否諾則喜然一月後卽托故求去余不疑有他也一日聞同居藍姓者亦雇一大姐未幾大姐徧告同室之人言男主人如何暱愛藍妻聞之卽斥之去大姐涕泣不肯願隨爲妾無何薦頭自至聲言半途停歇此女必有偷盜之事會當送入捕房藍妻止之急私與此女婉商另給十餘元始允臨去語藍妻曰此時如巳受孚數月後當重至也藍乃急謀他遷并囑余此後勿告此女以地址余叩其原委藍忸怩曰旅滬十餘年不意爲此女所騙也吾妻於清明返故里吾獨居此女恒不離左右一夜竟向吾述種種淫穢之事吾惑之不知此女本非處子也閱日卽徧告同人吾初疑其憨不知其預備事發後使吾無可抵賴而事發亦速余自聞此事遂但雇年老色衰之娘姨以爲無他矣數月後余妻語余曰每一娘姨入門必歷述前之女主人如何有外遇彼如何居間牽引稍久則語吾何儉樸若是吾答無錢彼云一男子不足可擇二男子養之自無不豐矣見吾無他則日聒吾往游戲場以消遣蓋此輩俱志不在傭工大姐誘男主人以爲非娘姨導女主人以作惡非然者何來一月十餘元之利此皆吾親見親聞之事所以不辭污吾筆墨以記之誠恐居家者日受若輩之欺而無所覺悟也 
附來函 
鄙人旅滬十年所雇婢媪不下百數起所雇爲青年之大姐則入門之第一語必詢男主人日日回家否所雇爲年老色衰之娘姨則入門第一日必歷述前之女主人如何偷情之事刻板文章千篇一律大抵若輩初入薦頭店薦頭即敎之如此而瓜分其利苟其計得售無論男主人或女主人俱啞子吃黄蓮只怪自己不好也苟賴貴報之力俾居戸知所警惕則若輩自不敢再售其奸矣（不受酬） 
道德叢話 
[西方格言（四四）] [  謝介子選譯]  
　　盡君最密切之義務﹁金師廉﹂（ＫＩＮＧＳＬＥＹ） 
交損友者斯敗德﹁英吉利諺﹂ 
貧者易感小惠﹁荷蘭諺﹂ 
倘有制敵之策愼毌與之决戰﹁英吉利諺﹂ 
支出浮於收入者愚人也﹁法蘭西諺﹂ 
發言謬誤不如不言﹁英吉利諺﹂ 
喪失名譽之人雖生猶死﹁西班牙諺﹂ 
執己鞭而乘人馬如縮地以行也﹁英吉利諺﹂ 
輕忽小事者必不能致富﹁丹麥諺﹂ 
知識生於經驗﹁卡烈兒﹂（ＣＡＲＬＹＬＥ） 
[信用要從少年做起] [  墨魔]  
　　普通人所謂信用多指金錢信用而論殊不知信用二字之眞義是以平日的工夫敎人人於不知不覺之中信任我爲何等樣人旣有人家這個信任而後利用人家這個心理去做各項事業是爲信用二字完全的眞義豈獨金錢上有信用二字的關係即品行上道德上學問上行爲上那一樣沒有信用的關係不過前者爲有形的信用後者爲無形的信用而已但是有形的信用於人關係尚輕至於無形的信用就是人生的根本信用了 
許多少年朋友對我說道我們現在是求學的時代或是練習的時代與人無來往人與我亦無接觸所以不論有形的無形的信用與我們均無關係的咳朋友啊這就是大錯了要曉得有形的信用還可等到將來有金錢關係的時候再做不遲這無形的信用是必定從少年時候慢慢的做起來的 
譬如說少年時做事能耐勞能吃苦則將來到社會上人家自然信任你不會偷安好逸少年時心地光明則將來做事人家自然信任你不致借公濟私少年時行爲正大則將來人家自不疑你有違法的舉動這種信用是根本的信用比有千百萬家産還好但是要從少年做起（乙種酬） 
法律 
[說明司法獨立之意義] [  李芬]  
　　今之言司法者皆云宜獨立宜獨立推其用意不過因縣知事兼理司法省長監督司法三權混合弊竇叢生以爲共和國家之司法不可不與行政分離也此種解釋雖不能謂之謬誤然尚非獨立之眞義蓋行政官干涉司法固不得謂之獨立即不受行政官之干涉而受上級官廳之干涉亦不得謂之獨立所謂獨立者不僅僅乎與行政分離也司法官當直接行使國家之司法權以自由之意思判决民刑訴訟事件絕對不受上級官廳之干涉始可有公平之判决此爲獨立之眞精神也然則司法行政亦可獨立乎曰否司法可以獨立司法行政不可以獨立蓋國家行使司法權其補助上必有附隨之行政如下屬官吏之任免進退也司法機關及其他附隨機關之維持監督也此等事務謂之司法行政處理此種事務則依行政官廳監督權普通之原則下級官廳必於上級官廳指揮監督之下行其職務殆與他之行政官廳無異一爲行使司法權一爲行使司法行政事務二者之性質不同不能相提並論也一般國民當知其區别矣（乙種酬） 
農民常識 
[農人應有保護烏類的常識] [  稻豐]  
　　我國農人一遇蟲患就束手無策而平日對於烏類無鑑别的常識往往無論何鳥一槪摧殘很是可惜所以我特把幾種益鳥寫在後面請農人注意 
（一）鴟　兩種一名角鴟一名鴟鴞又稱爲梟頭部與貓相似故俗稱﹁貓頭鷹﹂白天躱在巢裏夜間出來捕食小鳥田鼠家鼠以作食品故與農家和衛生上有很大的益處農人看見了他反以爲不祥欲盡力撲殺 
（二）鷹農田中最大之患莫過於奚鼠金龜子（即土蠶）咬根蟲（即叩頭蟲）等類鷹最喜歡吃他而且他的眼晴敏銳盤旋空中無微不見故此常助農人捕兔 
（三）鴉他的功用和﹁鷹﹂相同能搜捕土中的害蟲 
（四）燕體小善飛他能在飛的時候捕食空中的飛蟲 
（五）杜鵑一名子規又稱杜宇森林和花果中當有一種毛蟲他烏不肯食者而杜鵑喜食之 
（六）喜鵲能食農稼中的害蟲常棲樹間可以點綴風景 
（七）黄鵲又稱﹁金絲黄雀﹂體小脚與嘴皆黄色喜食害蟲害草國策上有句話說﹁黄雀俯啄白粒仰棲茂樹﹂他的意趣可算形容盡了 
（八）麻鵲一他本是害鳥因爲他能食﹁轉葉蟲﹂和苗圃中之﹁芽蟲﹂與園藝上狠有益處 
（九）啄木鳥丨他的聽覺狠靈以嘴叩樹察有木蠧穿孔鈎出之故與森林上有很大的益處 
（十）少林鳥丨喜食菜蟲草蟲有益於﹁菜園﹂和﹁牧塲﹂ 
還有班鳩鴿子鷺鶿水鷄一類的鳥都和農人有關係的可是我不能多說了（乙種酬） 
 
 
