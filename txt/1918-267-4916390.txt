# 1918 - 267 - 4916390

 

Page 1

 
 
   
 
 

Page 2

 
 
   
 
 

Page 3

 
 
時評 
　　 
[○十日內之變化何如] （冷）　雙十節。徐氏將接任矣。勿論南北之調和何　若。即就北方論。此十日內之變化何如。　長江各督之詰問也。張勳舊部之連動也。北　京兩院之預定選舉副總統也。叚氏之宣言　決去也。代理總理之預擬也。此皆所以兆端　十日內變化者也。譬如草木。今各露其萌芽。　或則中途萎焉。或則發榮而滋長焉。皆在不　可知數也。　十日內之變化何如。十日後情形又復何如。　　 
[專電]  
○北京電　曹李王陳等聯電政府　對於時局究取何種方針詞類　詰問　（三十日下午六鐘）○北京電　在蚌倪轄之張勳舊部　近有人竭力運動倪因此中止　北上　（三十日下午六鐘）○北京電　政府擬令懲吳佩孚議　員亦有一部主張但恐株連激　變未敢決發　（三十日下午六鐘）○北京電　段昨謁徐言去志已決　請速移入府中以定人心並請　田錢留任維持殘局　　　　　　　　（三十日下午七鐘）○北京電　叚決下台但閣員仍擬　暫留非另組內閣代總理者非　田則錢因財政軍事關係尚未　決允　（一日下午七鐘）○北京電　洪述祖處無期徒刑已　不服向高廳起訴　（三十日下午六鐘）○北京電　葉恭綽已辭職　　　　　　　　　（一日下午七鐘）○北京電　今日二時參衆兩院開　談話會討論組織憲法會議及　選舉副總統日期決議十月五　日開兩院聯合會協定正式選　舉日期至憲法會議俟雙十節　後再行定期組織　（三十日下午五鐘０○北京電　政府令豫援陝豫督以　豫東不靖碍難抽援業令吳使　嚴防　（三十日下午十一鐘）○北京電　陳樹藩請撥三十萬已　飭財部照撥（三十日下午十一鐘）○北京電　鄂督電張聯陞以地廣　兵單擬添募一團准否請示　　　　　　　（三十日下午十一鐘）○北京電　晉督電遵派一旅援陝　餉械請中央籌備　（三十日下午十一鐘）○北京電　蘇督電隴海路黃口楊　樓等處被匪拆斷橋梁鐵路已　飭各軍嚴勦又電援閩奉軍請　暫緩開拔俟船齊再行到浦　　　　　　　　（三十日下午十一鐘）　　 
[外電]  
○華盛頓電　政府已派定委員會調查全國棉花情形另派定　委員會於調查未畢之前依總統批准之定價購入美國與協　約國須要之棉藉以管理棉之分配　（二十五日）○華盛頓電　第四次自由戰債甫經開募而美國各處已張貼　各城鎭村莊於數小時內業已認購超過定數之名單首先報　告者爲亞拉斯克區哉該處擬募集倍於原額之數　　　　（二十九日）○紐約電　按照美政府檢查新章自本年十月一日起凡非書　明白文字之電報槪不許由美國或其屬地發出自十一月一　日起凡密碼電縱附有譯文檢查員亦不通過之　　　　（二十九日）○海參崴電　最近消息證實伏爾憂與鳥拉戰區確有小戰過　激黨厚集於新白斯克並以砲艦若干守衛河道紅衛兵千人　攻擊在新白斯克以下七俄裡露宿之捷克軍激戰終日紅衛　兵敗奔被擒二百人又機關槍二十架亦爲捷克軍奪獲紅衛　隊於某次衝擊時由騎隊從後鞭策迫令來攻　（二十九日）○海參崴電　西比利亞西部商務集中點之諾伏尼古拉夫斯　克聞查見搶刦地方之亂黨其機關槍炸彈均已置妥但在最　後時間亂黨領袖咸被拘獲此種亂謀係當地匪徒所佈置其　中有無政治關係尚未查知　（二十九日）○海參崴電　前海參崴政府總理拉孚羅夫氏接到官電據稱　土穆斯克政府不接受海參崴政府之辭職書　（二十九日）　　　　　　　　以上路透電○北京電　汪有齡受徐東海委託與長江諸督軍協議解決時　局問題不日將先赴滬　（一日）○北京電　吳佩孚准其部下將校還鄉以一月爲限日期從九　月二十一日算起　（一日）○北京電　小徐將推段祺瑞爲副座現正從事運動安福俱樂　部中對於此事意見尚未一致該俱樂部將於本日午後討論　此事　（一日）○北京電　四國銀行團不日將開會議協議左列問題　○四　國公使對付中國政府關於金券條例抗議案之答覆之方法　　○一千九百十一年之四國幣制借欵合同已於九月十四　日期滿此項合同究將延期否　（一日）○北京電　重慶來電云於二十五日唐繼堯以下各總司令秘　密會議之結果決不關於北方總統總理之更迭等政局變動　之有無依然繼續戰鬬現擬侵擊之方面因較湘北少有抵抗　力故爲向陝西之計畫云　（三十日）○奉天電　曹銳於昨夜來奉　（三十日）○東京電　原首相於本日接受寺內伯爵之交代事務　　　　（三十日）○東京電　對於新內閣憲政會將熟察其政策如何然後批評　攻擊云國民黨亦俟無大過則援助之云貴族院因內閣之一　新而歡迎之加之爲特種之期待在經濟界槪歡迎之　　　　（三十日）○東京電　師範學校校長木多忠綱氏奉命赴俄國沿海州及　中國又臨時產業調查局技師井上理學博士奉命赴中國　　　　（三十日）○東京電　林公使於本日上午訪內田新外相會商　對於林　公使進退雖有種種風說以十日前後一應歸任云（三十日）○東京電　日本陸軍省公表由哈巴洛夫斯庫下江黑龍江之　第十二師團尼科拉愛古期庫守備隊於二十四日上午已抵　該目的地矣　（三十日）　　　　　　　　　　　　以上東方通信社電○東京電　原首相於三十日延見東京新聞記者三十餘名言　曰（余極願意力將事務開放亦願諸君儘可見詢無隱當十　分說與諸君聽）云（三十日）○東京電　日人輿論以原內閣爲開山之政黨內閣一般極表　歡迎財界預料較前內閣當更有裕力　（三十日）○東京電　原內閣之對華外交徵之原首相及內田外相向來　之說話決無援北壓南之弊想能徹底其眞不干涉也云　　　　（三十日）　　　　　　　　　　　以上共同通信社電○北京電　參戰處議將參謀長各處以次各區主任以上人　員查照陸軍簡薦各職俟新總統就任呈請任命（三十日）○北京電　張懷芝電政府決過雙十節即南下商調陸部差遣　王達等十員暫歸征粵司令部任用院部均覆准　（一日）○北京電　政府令派會剿陝匪之奉軍寧子揚一旅已電告由　汴洛路進至靈寶距潼關不足百裡　（一日）○宜昌電　吳光新旋宜偵悉渝城敵軍議取道巫峽潛師東襲　該處水溜灘險經吳以水陸大隊協出秭巴以嚴扼守一面由　施利猛攻川東牽掣敵勢頃已分配進行矣　（一日）　　　　　　　　　　以上中孚通訊社電　　 
[戰電]  
○倫敦電　今晚海格上將報稱坎白萊戰線之戰事仍在順利　進行英軍右翼第五與第四十二師昨夜在波康山脊猛戰敵　軍於此大舉反攻今晨英軍制勝敵軍進至二英里外占據名　哈愛倫山脊與韋爾虛山春之鞏固防務未幾復占據南面之　戈沙河爾　（二十八日）○倫敦電　今晨海格上將報稱今晨英美軍在聖康丹西北進　攻英軍自二十七日至今共俘虜一萬六千人　（二十九日）○巴黎電　今晚公報云法軍屢在愛恩河北面高原進攻卒已　迫令敵軍向愛萊特河退走法軍在亞勒滿約維陣線東面追　擊敵軍後衛占據此朗村與森林之南邊此外尚占據數地點　稍南之法軍在凡萊村北面高原大得進步　香巴業之德軍　反攻法軍右翼甚猛法軍仍於數處獲勝敵軍僅奪獲摩萊村　進抵聖瑪里比村東邊法軍損失頗微　（二十八日）○倫敦電　德國公報云英比軍自狄克斯末特南至胡爾凡爾　漢止進攻占據德軍陷穴之陣地且於數處攻入德軍之砲隊　防線德軍扼守維斯夏特高地以拒續攻之敵軍德軍因瑪爾　康兩面運河陣地已失故于坎白萊西面引退　德軍退至亞　尼齊勒夏圖與波爾間瓦斯愛恩運河之後　法軍占據松末　河　亞貢德軍退至比拉爾維勒東南與亞泊勒芒西南境內　　美軍迫令德軍退至庫萊爾業林與開斯境（二十九日）○倫敦電　協約軍自七月十三日至今共俘虜二十萬人獲炮　三千尊機關鎗二萬架各種戰品不勝記數巴力斯坦馬其頓　美沙波太米亞所俘敵兵猶不在內　（二十九日）○巴黎電　今日下午公報云愛恩河北岸之法軍夜間仍在追　擊敵軍占據比朗森林進抵該境之愛萊特河　哇斯台與夏　房陣線之敵軍刻正力禦法軍前進　昨日敵軍在香巴業猛　攻敗退法軍仍在格拉特勒伊北面等處前進已占據貝勒維　高地　（二十九日）○里昂無線電　西歐聯軍之攻勢繼續發展進行極爲順利極　左端之比軍因得法軍加入並與泊勒滿將軍所統之英軍聯　絡已在狄克斯末特及伊泊爾問佔據德軍之鞏固戰壕星期　日日中時比軍已奪得巴斯遜達爾山脊聖康丹之南特白萊　將軍所統之軍已將宇爾維勒及塞里西兩大防禦中心點攻　下孟琴將軍之軍在娘子路廣六啓羅邁當之陣線繼續前進　香巴業方面古洛將軍所統之軍攻克聖瑪利亞前進四啓羅　邁當餘佔有巫齊賢至阿泊芒克之鐵道線一叚美軍反攻德　軍甚爲劇烈　（三十日）○倫敦電　比國公報云今日拂曉比軍在協約軍左翼攻擊狄　克斯末特與伊泊爾北面中間之德軍陣地先會發炮猛轟數　小時英法排炮及英軍艦亦猛轟海濱敵軍防務及其交通扼　要點旣而比步軍猛撲敵軍鞏固之陣地佔據前鋒防線即乘　勝攻擊敵軍堅守之第二陣地敵軍抵禦甚猛且屢次反攻然　卒不能止比軍之進步其堅守四年之夏土爾斯森林區域全　爲比軍占有比軍前進約六基洛邁當俘虜四千人所獲之炮　迄今尚未點明且尚奪獲其他戰品無算戰地棄有德兵死屍　甚多足徵是役敵軍被創甚重　（二十八日）○倫敦電　塞單公報云塞軍巴占據泊拉區加維恰山現進逼　加伐伏匪爾特與聖屁古拉塞軍現進至維爾斯北面鳥斯庫　白鎭周圍火光甚熾塞軍迄今巳獲炮一百六十尊　　　　（二十九日）○里昂無線電　布軍士氣墮喪與巴力斯坦之土軍同自九月　十五日起聯軍所取之攻勢其成績如下英法意塞希各軍所　取之攻勢俘敵五萬餘人獲砲三百五十尊英軍在巴力斯坦　進攻俘敵五萬餘人獲砲三百二十五尊法軍在香巴業進攻　俘敵一萬一千餘人美軍在亞貢進攻俘敵八千餘人獲砲一　百尊英軍在坎白萊進攻俘敵二萬二千餘人獲砲一百尊比　軍在伊泊爾及狄克斯末特進攻俘敵九千餘人獲砲二百尊　以上諸役約俘敵十五萬人獲砲一千三百尊　（三十日）要聞一 
　　 
[○布國單獨媾和之先生]  
三十日里昂無線電云聯軍近東總司令及布國代表於星期日簽定休戰之約布國代表悉允聯軍總司令所要求之條欵以布軍退出所佔據之省分爲休戰之第一條件二十七日丹京電云布京二十六日電稱內閣派之白洛克黨宣布公文如下政府得白洛克黨之同意昨日下午五時向敵人正式提議休戰白洛克請軍民維持軍中與民間之紀律蓋此爲今日時代博取佳果之必要而近今開始之和平事業亦將唯此是賴云云國會已定三十日召集二十八日倫敦電云布京宣布公文如下布政府因百難業集與明達諸員會同討論後已授權前敵總司令向薩洛尼加協約軍總司令提議休戰俾開始談判休戰條約及和約布國比舉蓋志在了結流血之禍云云由此觀之布國建議休戰實出於代表方面無欵　又電云英國各報評論布國之建議雖謂討論條件之前無休戰之必要但皆承認單獨媾和之利益惟主張於巴爾幹實行協約國政策保衛塞羅希三國之利益　倫敦之塞國政界中人皆主力拒休戰之議　又電云泰晤士報得悉布國休戰之議照目下之戰局能否受納殊屬疑問云二十七日亞姆斯特丹電云德國外交大臣辛慈海軍大將在聯邦議會演說謂德奧兩國今方以所能調用之後備兵全數投入布境惟大局仍頗吃緊布政府之提議休戰布民大爲憤懣云聯邦議會應該大臣之請決議勿公開討論布國現局　二十八日又電云德國各報紀布國現局頗露驚惶之象但謂德國援兵現正馳入布境以期鞏固袒德派之勢力　二十九日又電云德首相赫特林伯爵已赴大本營　又電云維也納電稱昨日開御前會議由奧皇主席討論布國事變首相胡薩克博士通告各報代表謂外間所傳奧國更變態度之說絕對不實二十九日巴黎電云瑞士消息謂佔據羅馬尼亞境之德軍已開始退走布加萊斯之德國民政官員現正匆遽移其文卷庫外間盛傳德軍所佔之羅境人民行將起事　　 
[○日本新內閣人物之歷史]  
此次新內閣原總理生於日本安政三年父爲南藩家老望族也原敬氏幼名健次郎就學於藩校修文所倡廢止正科醫學改爲和漢洋三科鼎立之議卒至同盟罷學日本之有同盟罷學於此始也十四歲始離盛岡而至江戶（東京）就學於法蘭西教會學盛傳德軍所佔之羅境人民行將起事　　 
[○日本新內閣人物之歷史]  
此次新內閣原總理生於日本安政三年父爲南藩家老望族也原敬氏幼名健次郎就學於藩校修文所倡廢止正科醫學改爲和漢洋三科鼎立之議卒至同盟罷學日本之有同盟罷學於此始也十四歲始離盛岡而至江戶（東京）就學於法蘭西教會學校爲其師愛勃拉爾所鍾愛所往輙携之行至是乃更名曰敬然不樂爲傳教事業去從中江篤介中村敬宇遊復轉入司法省法律學校又爲同盟罷學之運動致被開除從邢珂通高學漢學更入島田重禮之門藤田茂吉之爲郵便報知新聞社長也原敬氏爲其新聞記者以所著日本銀行論經濟原論二書爲井上馨所賞識創設大阪大東新報以原敬氏爲社長兼主筆主張溫和的民權論明治十四年以異數享奏任官待遇充編修局主事爲山縣司機務後以九州視察報告見賞於山縣謂與淺田德則共爲其幕下二偉才焉未幾派爲天津領事是後或服官於中國或調回外務省屢經往返陸奧之任外務大臣也原氏爲其秘書官洊任農商務秘書外務省通商局長外務次官朝鮮公使三十三年爲大阪每日新聞社長加入伊藤所組之政友會爲創辦委員改總務委員繼星亨之後任遞信大臣三十五年被選於盛岡市爲代議士（衆議員）於政友會任幹事長三十九年西園寺第一次內閣任內務大臣四十四年西園寺第二次內閣任內務大臣兼鐵道院總裁山本內閣時仍任內務又兼大禮使長官賜大臣禮遇大正鹼年四月爲政友會總裁今年已六十三已六十三矣原內閣之閣員業於二十九日行親任式茲揭其略歷如左內務大臣兼鐵道院總裁床次竹二郎衆議院議員東京每夕新聞社社長也出身於東京帝國大學法科歷任德島縣知事秋田縣知事內務省地方局長內務次官鐵道院總裁等夙以清廉著稱於內閣中最有新思想政友會之相談役（顧問）居重要地位者也外務大臣子爵內田康哉　明治二十年帝國大學法科卒業歷任外務省通商局長政務局長特命全權公使外務次官駐華公使駐奧駐美大使外務大臣駐俄大使等本年三月因俄亂歸其於對俄政策與寺內內閣不洽辭職家居大藏大臣男爵高橋是清　少年留學美國歸爲大阪英語學校長歷任農商務調查課長書記官專賣特許所長局長東京農林學校長日本銀行副總裁兼橫濱正金銀行頭取（總理）日本銀行總裁大藏大臣等職陸軍大臣陸軍中將田中義一　明治十九年任步兵少尉陸軍大學卒業四十三年洊升今職歷任滿洲軍參謀陸軍省軍務局長步兵第二旅團長參謀次長等職海軍大臣海軍大將加藤友三郎　海軍兵學寮出身明治十六年任海軍少尉至四十一年洊升今只於日俄戰時任上材艦隊參謀長歷任聯合艦隊參謀長常備艦隊參謀長海軍兵學校教授海軍次官吳鎭守府司令長官第一艦隊司令長官等寺內內閣成爲海軍大臣現仍留任文部大臣中橋德五郎　東京帝國大學法科出身國會未開時派往歐美調查議院制度歷任法制局參事官衆議院書記官遞信省會計局長參事官書記官經理局長鐵道局長等職當大阪商船公司將致破產時慨當社長之任而整理之前年嘗爲大阪府會議長遞信大臣野田卯太郎　明治十二年以來迭被選爲村會郡會縣會議員更進而爲衆議院議員以熟知朝鮮情形故嘗任東洋拓殖會社總裁洊爲政友會領袖其出身甚寒微業賣豆腐其學亦無成規不過讀多少之漢文書籍耳而以奮鬬之精神致有今日實爲政界之健將也體量偉碩在議院中有大塊之號農商務大臣山本達雄　貴族院議員也出身於慶應義墪及三菱商事學校歷任岡山商業講習所大阪商業學校教員日本郵船會社經理日本銀行營業局長理事總裁第二次西園寺內閣之大藏大臣山本內閣之農商務大臣等職內閣書記官長高橋光威　慶應義塾法律科卒業遊學英美之後充福岡日日新聞及大阪新報主筆被舉爲博多會議所特別會員歷任內務大臣秘書官內務省敕任參事官等當選爲衆議院議員者四次現爲蓬萊人壽保險公司之要職　　 
[○徐東海對國體之保證]  
安福派某報云自吳佩孚上月馬日通電其電末牽涉及於復辟謠方以來一般無聯之遺老與及少數之失意政客不無挾個人偏見妄測大局發爲一種謬論藉以搖惑人心昨日都中某報即已述及謂近日津埠確有復辟謠言業由某督報請當局嚴行查禁等語其實此項謠言全由若輩腦中之幻象搆造而出初不值識者一哂惟以吾國目前之社會其大多數人士平時不肯究心時局遇一謠諑之起又每好爲附和甚至從而鋪張點綴以訛傳訛則空穴來風時亦足爲國家之隱患如本屆新大總統就職先傳有不在太和殿舉行及就職後不住居三海之說在新大總統之意無非以總統雖尊實乃國民公僕何事過於簡貴而此種消息一入於若輩遺老等之耳又多添一重幻象而有復辟謠言之發現聞日前有某要人入謁新大總統於政論之暇偶爾閒談及此謂就任乃大典所關仍宜在太和殿舉行及論三海住居較爲適當各節新總統即正式相告曰君之此言得母亦聽信外間臆測不經之談而故以是諷余耶余敢正告君余在職五年之中可擔保必無搖動國本之事出現以次即論及內外情勢及清室內部厭聞復辟兩字之各種實情歷歷證明近日謠言純係少數妄人所造毫無顧慮之價值云云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○新參院之維持京鈔辦法]  
　　　　　　　　　　　　審查報告新國會參院議員吳宗濂等提出之建議政府從速維持中交票價以備兌現一案會由大會表決交特別審查會審查業已審查竣事於九月二十八日大會表決照審查案咨達政府茲錄審查報告如下本委員會於九月二十六日開會審查僉謂中交京鈔價格跌落於國計民生均有無窮之害亟應設法維持提案理由至屬正當本安當然成立惟是案係建議案性質務期言之可行行之有效而治標治本次第進行不容躐等要亦未便拋荒因本此旨逐條討論而加以增減以爲原案第一第二兩條可以歸併作爲一條第三條應略修正作爲第二條第四第五兩條可刪另擬增加第三第四兩條請將理由次第言之原案第一條首言查兩行發行及部欠之帳次言不得再行增發第二條首言政府不能向兩行商借次言兩行領袖不得隨財政總長爲進退查兩行發行數目之鉅係由部欠太鉅之故故部欠若干發行若干自應查明若果於調查明晣之後財部不得向兩行商借即可絕增發之途然後始可方維持之方所謂釜底抽薪之辦法也所持之故甚爲精確故第一條及第二條之首叚實有一貫之理是宜併作一條其第二條之次叚意在使中行領袖久於其職俾中央銀行有獨立之精神用意至善惟查該行去歲頒定招股章程規定總裁副總裁係於股東選舉之董事中由政府任命今春已見實行自無隨財政總長爲進退之慮似不必再提及之至由兩院派員會同審計院員赴兩行確查一節本案旣擬咨行政府確查似無庸再由本院逕行派員往查故擬將第一第二兩條歸併作爲第一條其文曰請咨政府即日確查兩行發行鈔幣究有若干政府自本年五月以七年公債售出抵還兩行積欠後仍欠若干一經調查明晣以後政府用欵祗能在金庫以內提交兩行亦不得再行增發無準備之鈔票原案第三條請政府將發賣之長期公債改作短期公債自是便利售出之意惟公債票素在付息還本之有的實抵欵短期公債以緩付賠欵作抵止有五千萬元之譜長期公債則以五十里外常關作抵須俟三四年公債還本後方可移作七年公債還本之用所以期限較長以中國之大財源本多無如大宗收入都以作爲外債或其他公債之擔保如必要求另覓擔保品改長期爲短期轉覺難於實行不如要求將未經售馨之長短期七年公債尅日全數繼續出售仍收京鈔不訂期限以售進之鈔幣撥還兩行欠欵鈔票流通之額旣經減少鈔票價格自可增高將來兌現之籌措亦自易於着手矣故擬將第三條略事修正作爲第二條其文曰請政府將未經售馨之長短期七年公債即日全數發行准以京鈔購買而以售進之鈔幣歸還兩行欠欵以期減少流通額數原案第四第五兩條一則請兩行如他分行接濟京行一則請兩行添足股本查兩行京鈔低落而各分行尚能自全信用津滬漢五大商埠聲譽不墜將來京鈔根本一有辦法則全體即行恢復兩行前途之希望正賴有此且所謂各分行百數十處者分行僅各十餘處分號數十處滙兌所數十處準原案截長補短之說以二十萬一處之均數挪由十餘處分行擔之力必不勝勢須擾及他地金融似非良策又查添招資本爲擴張營業也易爲償還債務也難商業之常理也況時局多難金融正緊提議招巨數之股本恐非其時再四討論以爲原案第四第五兩條宜從刪節惟修正之第一第二兩條一則限止其未發數一則減少其已發數鈔價目可維持但猶是純粹治標之計查京鈔低落因在數目之多而用途絕少亦屬一大原因去歲財政部會令中央征收機關交通部會令郵電各路完全收受京鈔所以謀廣京鈔用途也卒以收效甚鮮而變更似鈔票價格與用途無關矣不知當日鈔票之數目太巨各機關之收數比較尚微故影響於票價也有限若在減少鈔數限止增發之後財交兩部所轄機關一律收鈔鈔數減少用途加多其效果必將逈異於昔斯時之鈔價旣高收受之機關所受之損失亦正有限矣此則治標中治本之策也擬增列第三條其文曰請政府飭令財政部交通部將所轄機關一律收受京鈔以廣少票用途而維鈔價以上三條如果實行推測其結果鈔幣之流通額旣減其價格又高於是而謀兌現自非甚難應請政府於此時籌現欵一宗歸還兩行未經還清之欠欵交由兩行作準備金自行開兌竊意此時鈔數少鈔價高即成自然開兌之局勢矣擬列作第四條其文曰請政府於七年公債售罄以售進之鈔票歸還兩行積欠後所剩欠欵爲數當不過鉅應即另籌現欵一宗全數歸還責成兩行自行開兌完全恢復兌換券之信用如此四條以第一第二兩條爲第一期以第三條爲第二期以第四條爲第三期循序漸進三月以至半年可以歲事實舉重棄輕之辦法當非強政府之所難矣合行報告大會敬候公決　　 
[○吳佩孚懲戒案之醖釀]  
　　　　　　　　　　　以其聯電主和昨日吳譚通電到京北京政界莫不駭異以爲吳師長等已與南軍一貫聞接近東海方面之人述及東海對於此電亦大有不豫之色似感受非常激刺者東海現巳決計從速遷府雙十節一准就職對於南方巳將從前主和初衷減去大半新國會中更有題目擬將查辦案重行提起至叚合肥及叚派要人均以吳佩孚之舉動礙難姑容將提議頒布一種懲戒命令惟只懲及吳氏一人但閣員中尚有主張緩發馮河間會與某府員談及此電亦似不謂然謂電中所稱毅力主持和平速頒停戰明令等語余夙昔固主和平旣事與願違負疚良多今惟靜待新總統就任俾余得卸仔肩巳耳蓋河間亦深知停戰令之不易下也又據安福派某報云吳佩孚身爲國軍將領不受政府命令通電主和已屬荒謬絕倫然猶得謂爲有息爭愛民之心乃其寢日通電竟與西南人物會銜西南人物者不遵國紀反抗中央所謂叛黨者也與叛黨會銜通電是亦叛黨之流也是率國軍而投降於南方也吳氏縱不忍生民塗炭頓兵衡永倡議言和可也即不然以師授人解甲歸田亦可也乃計不出此以轉戰襄樊連克岳長所向有功之人竟不惜其名譽舉百戰百勝之健兒降於累戰累北之殘卒吾不知其是何居心是誠令人羞悶欲死矣聞吳氏寢電到京最不謂然者厥爲某鉅公某公會與某府員談及此事謂余夙昔固主張和平亦旣事與願違則惟有毅然主持武力今日之西南人物猶是去歲之西南人物今日茍欲言和者其所提條件必不異於客冬當南方氣熖方張之日吳佩孚自請前驅掃除小醜氣可謂壯矣及其師次衡永山徑崎嶇進攻不易退又不甘乃倡言和議名爲調停南北其實欲保全其功名此種人才誠不可以大授且當大局略有轉機之日斯人又從面破壞之弁髦法令干犯軍紀實屬罪有應得云至於東海雖大度包含然亦略有不豫之色並聞徐公決不因此而改其初衷擬於雙十節一准就任對於南方主和之意志已減去大半恐不免採取最後手叚又叚總理及政界要人以吳氏此種舉動直是反叛前此王范主和傳周逃走皆有處分今吳氏案情比較諸人實不相下若不與處分旣不足以昭賞罰之均亦不足肅異日之軍紀特議提出一種懲戒令惟祇懲及吳佩孚一人其餘則暫從寬恕云云亦可見叚派對吳之惡感矣　　 
[○徐東海決定雙十節就職]  
　　　　　　　　　　　就任禮節已訂徐東海十月十日就職之準備現巳着着進行內務部議定就職之禮節單昨已抄錄兩份分呈新舊兩大總統處關於總統就職問題外間有種種揣測或謂其將改期或謂有進言暫用臨時名義者實皆不確東海現在無論各方態度如如如期就職業巳決定其原因則以合肥旣表示下野徐不就職不足以符馮段同時下野之初旨故長江各督亦會派人來京並非對徐有何問題亦非對叚有何惡感其主旨仍在徐旣就職馮叚當然下野而希望內閣亦從此更新俾時局有發屏之機會又東海自收當選證書後一面爲妥協時局之籌策一面亦預備於雙十節就職惟尚未有明瞭表示參院副議長朱啓鈐特因此節於前日謁見東海以解決時局非一二日所能收功而雙十節轉瞬即屆請東海先行就職然後漸次解決時局並言河間於將去之際所種種政務巳不便有所作爲未便遷延東海極爲首肯昨日下午五點段總理赴五條胡同謁訪東海談至一小時之久所談之事據聞一係報告預備新舊總統交替禮節一係請東海從速遷府就職以息外間謠言此外另有關係時局上重要事件故東海屆期就職之意益堅新總統旣定雙十節就職就任典禮亦已由內務部及公府禮官處會同籌備大致仿照民國二年成例惟向國會宣誓式上屆即在太和殿舉行由兩院議員自赴太和殿聽受新總統誓言此次是否照舊尚未確定此外各機關派員分班晉賀外交團參預典禮及大閱軍隊各層均經籌定辦法分別通知各處照行至新舊交替禮節係電致顧胡兩公使調查法美成例先由舊總統往迎新總統就職式禮畢更由新總統送舊總統同回舊邸其待遇舊總統形式極爲崇重日前由府院兩方會同內務部商訂大致分爲二綱（一）新總統就職禮（一）舊總統就邸出府禮新總統受任禮又分三目（甲）辦位禮（乙）覩迓禮（丙）受任致賀禮此三目中又分十餘細節目此項禮節日昨已將大綱呈核當局當局囑其再行詳細修飾以便宣布聞新舊總統行禮地點係在懷仁堂新　統向舊總統行辭別禮行禮之後舊總統引新總統到居仁堂行迎迓新總統受任禮新總統即在居仁堂於受任時先行宣誓後行宣言禮行禮已畢接待外交團各公使及清皇室人員　　 
[○馮叚下野之準備]  
河間近有下月五號前遷出公府之說惟據府中消息河間連日確已督飭闔府人員分別清理案卷器物約計下星期可以完竣完竣後即行派員請東海分別派人到府點收交割但五號遷出一節現尚未決大約總在七八號之間又聞河間於交卸前一日擬拍發一次通電宣布卸職之事分致南北各方面聲明交替已屆豫備下野日來公府景況甚爲冷寂除辦理交代外幾無所事至河間下野後聞已決計以局外地位而盡力於調人責任其遷出公府留居京師者亦爲將作調人之豫備蓋河間深以自身在政治舞台上不便表示一切懷抱非在局外旁觀地位不容易對於政局說話故決計於下野後始爲解決時局之運動據東海方面消息河間下野以後東海擬聘爲特別高等政治顧問已將聘書妥繕此項聘書與普通者大異上冠華甫先生字樣下署徐世昌三字段合肥決定下野以錢幹臣田煥亭自代外間早有所聞據政界消息合肥由各方趨勢頗覺自身不能不暫爲引退此次舉錢田自代係仍履行與河間同時下野之計劃惟聞田君絕對不肯承認並言僅願農商而止即陸軍亦不願擔任則田內閣之能否實現尚不可知至將來內閣中除曹劉兩總長有聯任希望外許世英周學熙均有入閣消息　　 
[○新國會副座問題之近況]  
　　　　　　　　　　　舉棋未定新國會之副座選舉原定雙十節前舉行頃晤某政客云連日經梁燕蓀與兩院議員會商疏通已定十月六日選舉惟知其內容者謂屆時仍恐未能收圓滿之結果據安福派之民福報昨載副座選舉之近勢云國會選舉大總統後即開茶話會決定於雙十節前選舉副總統今爲時已近而對於副座人物之趨勢尚未有所表現聞議員中對於副座選舉之意見約分五派（甲）主張舉叚者（乙）主張舉馮者（丙）主張緩選俟將來時局之變遷稍有端倪再於馮叚二氏中擇一而選舉之者（丁）主張選舉曹經略使者（戊）俟時局解決後以副座歸之南方者之五派者各有理由主張叚氏者以叚氏辛亥之役領袖全軍要求宣布和議袁氏稱帝段氏避居西山以示與民國終始張勳復辟段氏手提一旅撲滅帝制段氏爲民國之第一有功人物奉以副座實酬庸所應有此一說也主張馮氏者以馮氏在民國亦爲有功人物以副座代理大總統近日選舉大總統彼有可以競爭之地位而棄若敝蓰已屬難能可貴而長江三督又其所親信奉以副座則收拾時局必有功效此一說也主張至一定時問再於馮段擇一人者謂北洋領袖實爲馮段二派之不甚融洽已爲吾人所知今舉馮則段派或有不允舉叚則馮派或至相仇不若雙方疏通徵察意見於二雄之間定出一人以爲副座如是不可等待機會此一說也主張曹經略使者以前敵將士其最得力人物爲曹使部下之吳佩孚今曹氏遲遲不行遂令執干戈以禦南人之軍士變作通電主和之中堅設以副座與曹經略引起其立德立功之心於國事前途不無裨益此一說也主張緩舉俟之南方人物者謂時局未必以戰所能了結今東海領袖北方居其所而衆星拱之若南方亦得一人足以籠罩羣雄奉以副座一職雙方携手由是南北復合羣情向治實爲善之善者此又一說也但馮河間自宣布不願當選大總統後並副座一席亦有不就之決心段合肥則外間皆知其爲實心任事之人此次選舉亦有不願就高位之表示近據一種消息謂合肥決定下野以田煥廷或錢幹臣自代而專任參戰督辦事務由是觀之馮叚皆不願就副座是甲乙丙三派皆不能行其志願也當今距雙十節不過十餘日此十數日問未必能將此糾紛之時局解決而於雙十節前選舉副座又爲議院決定之時期當南北問題未解決之前何能以南方人物充選副座此戊說之不能行也曹經略使之資格雖在馮叚之下若馮叚決不就副座之選取而代之未爲不可然而逍遙津保令人莫名其旨趣則選舉者之爲難又可預卜也據以上觀察副座人物誠屬難定於是生一種副座選舉延期之謠其說曰目下新總統就職在即副座選舉延至雙十節後已將成爲事實但新總統就此職以後副座選舉是否長期拖延問題亦未敢預定總之副座人物實當審愼而國會決議亦宜顧全議員諸公於是蓋遇一困難問題矣　　 
[○參戰聲中之邊訊]  
參戰處得海參威消息該埠現駐各國陸海軍甚多就中陸軍以英兵爲最多計八千人日兵六千人美法兵各二三千中國軍隊則只數營海軍艦日本二艘英法美各一艘又海參威糧米向極缺乏近日本由青島運到白米一艘專供日軍之用英國亦由香港運來米糧六萬石中國僑民近亦由南洋運到糧品甚多該埠食料不致恐慌參謀部刻因我國北滿出兵已經實行東北邊防日漸迫切擬在奉天地方設一調查機關調查出兵及國防各項情形部中業與張奉督接洽妥協定名爲調查處直接歸參謀部管轄內部組織設調查長一人調查員四人其餘調查二三十人日前張奉督並向部中保薦一張某充任調查長大約此項機關不久當可成立中東路沿線一帶過激派及德奧俘虜迭經進擊潰敗聯軍已向海蘭泡等處進行昨聞政府接孟吉督來電謂據報鳥蘇里方面之聯軍自擊敵迭獲勝利現在激軍已掃除盡淨故聯軍紛紛向海蘭泡移駐又據哈埠陶祥貴總司令電稱日軍現陸續開拔進駐鳥蘇里將與捷克軍聯合共同進行前北滿方面軍事報告每謂滿地發現德國飛機政府當即電致滿站張煥相總司令詳查茲據張總司令查覆電稱滿洲里一帶並未有德國飛機發現情事吉林孟曙村督軍前請准吉省再添編陸軍一師用資調遣經參戰處核議允可送交閣議通過令部覆電照准吉督奉電後聞已呈報着手籌辦昨據交通界傳說近日協約軍在西比利亞協助捷克軍進戰已攻入西比利亞之內部故最近發往俄國之郵件已可達到散模拉大城　　 
[○新國會兩院開會紀]  
　參議院　昨日（二十八日）下午一時開會梁士詒主席議員陸續出席不足法定人數主席宣告延長三十分鐘未幾議員出席者漸多主席宣告已足法定人數開議先報告請假議員四人許可者三人主席又宣告上次本院開會選舉各股常任委員檢票畢時問已晚在場議員已不足法定人數故未能將投票結果報告今天補行秘書長甫行報告即有人動議謂常任委員選舉結果今日可以勿庸口頭報告以省時間即請將各股當選人姓氏票數以油印分配各議員即可衆贊成鄧镕臨時動議謂中交票價低落關係重要應請啓政府從速維持以備兌現一案業已審查葳事本席主張變更議事日程將審查報告提出從速議決咨達政府主席諮詢附議者在五人以上成爲議題主席以鄧君動議付表決贊成者大多數於是請審查委員長周自齊說明審查結果周云本會對於此案以爲事關繁重非常注意茲將原案加以修正將一二兩條併爲第一條並將第三條改爲第二條將四條五條刪除第三第四兩條要旨係請政府將中止發行尚未售罄之七年公債即日全數發行不定期限以售罄爲止仍准用中交兩行鈔票購買即以售進公債票之欵撥還兩行積欠計分三個時期實行至兌現之日爲止周君說明畢主席付討論陳介云本席對於此案非常贊成以其辦法有制止無限制無的欵發行之鈔票能力且一面注重繼續發行債票收回京鈔一面注重撥還兩行欠欵一面注重兌現循秩漸進辦法較之原案更覺周密即請咨達政府以便採行主席諮訽是否以開二讀會表決鄧镕主席以審查報告成立即日咨達政府付表決主席即宣告贊成審查報告成立即日咨達政府者請起立起立者大多數主席宣告即日咨達政府又宣告開議選舉本院全院委員長案適用互選議長規則但正副議長不在被選之列係用記名投票法先指定檢票員棍布扎布蘇毓芒李元亮沈國鈞等八人又宣告閉門命秘書長散票畢主席報告散票一百一十張出席一百一十人兩相符合乃先由檢票員投票自東階上由西階下相繼投票畢封匭檢票畢主席報告結果計票一百十張名刺亦百十張兩相符合計李盛鐸得七十三票江紹杰得十二票宋伯魯得四票張元奇得三票秦望瀾得五票鄧镕等得三票以李盛鐸君得票爲最多當選爲參議院全院委員長衆鼓掌主席宣告議事已畢散會時已二時四十分　衆議院　日昨（二十八）下午一時振鈴開會副議長劉恩格主席以出席人數不過四五十人宣告延長三十分鐘至一點三十分鐘仍不足又延長三十分鐘至一點四十分始足法定人數由議長報告今日出席議員共二百十三人已足法定人數開議由秘書長報告文件議長報告議員請假在七日以上者一人依法諮詢畢遂按照議事日程開議第一案爲新到議員當選證書審查事件由審查委員長報告審查結果大致以爲審查各員證書尚無甚異應即報告主席依法諮訽有無異議衆無異議付表決多數又議第二案爲衆議院規則第一百二十四條修正案（議員楊潤等提出）延前會先由反對者杜持登台發言大致以衆議院無再添設公報科之必要又有議員邱珍發言亦係反對本案并謂本院如果增設此科外間流言必謂本院多立名目位置私人主席又詢有無發言議員吳文瀚動議謂此案本無討論價值如無發言者可請即付表決楊增炳請按照院法六十九條應以付審查表決主席詢問許久始有少數附議者主席乃以付審查表決贊成者少數又以該案成立付表決主席報告現時在場人數爲二百二十四人如贊成此案者請起立表決少數否決此案遂打銷又議第三案爲國會組織法第六條參議院議員選舉法第十七條及議院法第二十條修正案（參議院提出）先由杜持反對大致以延長任期大半議員爲自身問題理由不甚充分陳光譜邱珍克希克圖楊潤等贊成反對相間發言畢大致贊成者均以國會組織法議院選舉法自經臨時參議院修正後選舉手續非常繁瑣其所以變通辦法原爲息事寗人之法此案當然可以成立反對者則多以議員爲自身計故極端反對之楊潤請付審查吳文瀚謂政府提案及參議院移付案均不付審查有人提起討論終局主席以討論終局付表決贊成者多數克希克圖主張以應付審查惟須俟法典委員會成立再行交付審查於是此案遂擱置又有人提起動議請將衆議院規則案即於今日開二讀會吳文瀚反對之以爲該案條文甚多一時不易整理二讀會可於下期行之主席付表決少數主席宣告衆議院規則案於下期開會時開二讀會即應依法整理條文以便繼續開二讀會并謂今日議事已畢宣告散會時二點四十五分　　 
[○上星期六之閣議]  
二十八日星期六國務會議段總理於上午九時五十分到院全體閣員於十時四十分到齊十一時開議議案之較重要者爲參戰處提出之出兵軍餉問題案討論結果因原案已迭經參陸處討論洋盡即照原案通過次爲教育部提出之留日學生監督處組織大綱案亦議決公布又熊督辦請速簡潘復嚴智怡爲運河工程會辦案議決即日發表此外無甚重要案件下午一時散會段總理因與方秘書長接洽某事至下午三時始行出院又一消息二十八日國務例會段總理到院最早各國務員除曹汝霖遲到外其餘於十時半以後到齊開議時已十點五十餘分聞本日所議者（一）共同出兵海蘭泡案此案已經上交議決定嗣因某方面以該處憶經肅清無聯合出兵之必要故昨又提出討論尚無結果（一）留日學生之監督及其組織案此案爲教育部提出係請改監督爲簡任併江庸電呈所訂監督署編制十四條（每日經費三千元）討論結果均通過（一）任命運河會辦案此案前經熊督辦請以嚴智怡潘復爲運河會辦提出半年迄未議及至昨日方照案通過不日以明令發表諸案議畢即行散會爲時尚未至下午二點由內務田農商入府報告　　 
[○政府著手維持中交票價]  
前次衆議院開會時曹潤田總長出席報告維持中交票辦法○財政部不再使中交兩行墊發鈔票○實行監督中交兩行不得增發鈔票併不得私以中交票賣出向市面吸收現洋○續行售出未發之七年公債票四千萬元以便收回鈔票招高票價○此項公債票由公債局發行所收回之鈔票均剪去一角以免再發以上各項聞財政部已着手辦理近日票價亦略見增高至下月初或可漲至六折以上又聞七年長短期公債賡續出售一事業經國務會議決定自下月起實行出售以售罄爲度不定限期其長期公債一項財部原定保息本未籌及確實底欵現亦經該部重行核定即在鹽稅餘欵項下每月扣存十萬元作爲擔保債票每年利息及異日還本之需以維信用　　 
[○漳廈間之軍事消息]  
閩省臧致平所部軍隊現正力圖進攻政府於二十六日會去電指示機宜臧致平於感日（二十七）復稱已遵照積極進行以期速克漳詐並陳所部軍隊共九營槍枝均形破壞子彈所存不多餉欵業已告罄值此軍事得手之際尤須實力補充懇迅籌撥六五及七九子彈數十萬新式步槍二千杆並電滙餉需交冉繁瑞即日運厦以利戎機昨日浙江楊督電告謂童師在甬留守一團 
 
 
 

Page 7

 
 
三營陳炳揚所部刻亦飭令開拔赴閩童師留浙軍隊現已完全開赴援閩又據廈門電局消息嵩嶼石美兩處敵軍在江東橋失敗後路被截同於有日撤退李厚基復由省垣來電謂俟薩督辦專任清鄉事務後李自任攻延平臧則擔任漳州一路此政府方面之消息也又據字林報二十五日廈門通訊云南軍疾趨廈門而北軍則未戰先退閩人表同情於南軍於南軍之來也　食壺漿以迎之而對於退走之北軍則怒目相視不予供給當北軍士氣頹喪行經漳州之際漳州知事尚欲振作防兵之勇氣以抗南軍乃往晤司令擬請其力戰詎知司令早已逃避該知事且被兵士搜檢以觀其有無財物知事知時局無望亦偕侍役二人携帶行具而走甫近東門適與肆刧之北兵相值北兵見之欵其前來彈壓乃舉槍相對知事亟告以情始免於難十六日南軍擬進據廈門南面之砲台天方破曉槍聲遙聞登山觀之火光閃燦黑烟迷漫歷歷在目廈門急遣兵士乘輪往援於是南軍漸退茍北方艦隊不守中立則無待多時即可擊退南軍但北方艦隊終作壁上觀也相持兩日南軍卒退北軍追蹤而進灌口境內亦有戰事自鼓浪嶼觀之可見對壘情形南軍不勝亦向後退昨晚該方面尚有槍砲之聲內地消息報告北軍退出時之行爲者絡繹不絕足見北軍所爲無異盜匪擄刧少婦掯留壯丁以待取贖此種舉動直強盜行逕也北兵在北江之恩谷（譯音）拘留某富戶之子索洋千元居民圍觀北兵遂開槍轟之擊死二人傷數人居民咸避往冊間直至北兵退盡三日後始敢回里泉州同安今仍在北軍掌握中同安居民受苦尤甚廈門英租界現由港內英艦二艘派兵防守廈門四面皆山多爲南軍所據船隻不准裝運食物前來廈門是以廈門商業大受影響再時局不定民問相率屯積金錢以致市面無現銀流通銀拆乃高出一分之上聞李厚基已回福州辭職與否今尚未詳　　 
[○京訊中之奉軍南下事件]  
南下奉軍被阻經政府致電李蘇督辦昨據政府消息業已將種種誤會解釋昨日（二十八）奉軍一列車由徐州開赴浦口李蘇督特派軍署參謀副官兩員前往照料主賓之間頗爲歡洽惟某方面消息李秀山督軍昨來一電仍謂赴閩奉軍應暫駐蚌埠俟有船到再開來浦口以便直接附輪南下至沿途照料自當派專員辦理云云似奉軍尚未抵浦也頃據軍界消息奉軍大久尚爲大批南下政府恐經過各地方長官未明眞象或致又起誤會昨已議定即發數種要電○致贛督陳光遠告以奉軍至浦係爲緣江赴閩別無關係○致湘南吳子玉師長告以直軍不願作戰允宜更換囑其勿生誤會○致川督劉存厚陝督陳樹藩說明奉軍由潼關開往他處確因換防起見仍須補駐奉軍於潼關至觀音堂之防區○致鄂督王占元告明奉軍南下地點請其一致放行　　 
[○長沙之銅圓爛票毒]  
湘省財政本已匱乏異常在湖南銀行尚未被刧之時猶可藉該行發行票幣以資周轉近則並此發行票幣之銀行而無之（裕湘銀行雖已成立然其票幣絕不流通）以故愈爲窮困所有各機關政費積欠已數十萬元前任財政廳長嚴家熾因此決心辭職張督除派新財廳長唐人寅往北京坐守索欵外亦無他法前日中秋節屆種種政費均須開銷各機關索欵者絡繹於途兼代廳長劉淇苦索冥思居然得一妙法湘省自湖南銀行被刦該行所出各種票幣雖尚通行然銅元票一宗則凡稍有破爛者即無人收受以該行前此收回爛票或僅截角或僅打孔雖未焚燒實已作廢前此該行被刦此項截角打孔之票亦被刦去省政府迭頒布告聲明除截角打孔及號碼不明之票幣作廢外其餘一律通行惟銅元票以紙張印刷極不精良故稍有破爛之票幾與截角打孔及號碼不明之廢紙相類政府現勒令通行則以此納稅完釐當然不能拒絕於是數月來公家收入遂無一非此種爛票目下羅掘旣窮遂不得不以此敷衍雙慮外間不肯通行則各機關亦必不肯收受乃先期布告舊票槪行通用如有挑剔嚴拿重懲肖路旣已疏通對各機關政費遂槪以爛票發放此種難關然居通過但二三日間長沙一城驟增此數百萬串之爛票市面壅塞自不待言商界旣不敢拒絕乃將各種物價提高二三成以免損失於是一般貧苦小民愈難生活矣　　 
[○贛省會怪劇之第二幕]  
江西省議會昨日開談話會表決今日投票續選議長一節人咸料其必難成事實蓋昨日合羣社出席人數不足亦即如前日讜言社之人數不足其結果亦自相同也故當散會之後即由胡廷鑾等要求舊議長印發傳單定於今日（二十六日）午前十時再開談話會並先由兩社派代表接頭屆時爲和平之討論故是日彼此均無過激舉動尚未至十句鐘兩社議員即已陸續到會計簽到者一百十人仍推石玉光臨時主席略爲報告開會宗旨即由黃炳煥登壇演說謂第一次談話會表決先選議長之案已經履行本無重複討論之必要昨日之談話會即爲前日之談話所逼成昨議亦並非謂推翻前日之表決不過仍係維持第一次會議之信用亦即所以維持第一次會議時出席一百餘人之信用也云云次曹俊演說謂鄙人亦非反對先選議長孰先孰後本無甚關係但議員中兩派對峙無庸諱言往日開會多係一派人意見今日甲爭曰必如此明日乙又爭曰必如彼起伏相尋何時可了其實所爭又並非若何重大不可解之問題之屆議會外面已滋物議今本屆召集伊始即惹起與論之攻擊未免不值其後反覆引申皆係希望大家持平討論之意無甚可記次邱玉麒登壇亦係說明昨日談話會之主旨係維持已經發生效力之案最後並謂即今日兩方面平心靜氣討論無論認前日先開會之議爲有效與認昨日先選舉之議爲有效均不能免爭其勢將無已時似不如仍遵照第一次雙方同意之表決到是一息爭之法況已經舉行投票何不可繼續有效呢（衆鼓掌）次黃法乾演說大意希望兩方面化除意見將議長趕快選出俾議會早一日開議即可早一日代地方辦點事慨慷激昂語語動聽兩社之人無不稱善次匡世德演說亦係主和第一次談話會之表決案萬不容推翻蓋昨日表決維持之議即匡君所提議者至是自不免有一番說明也匡君之後演說者則爲歐陽煒其論調較他人激烈似問其引出甚麼行政法及司法手續以爲駁詰諸人不容推翻第一次原議之地謂談話會議決之案有不適用於事實時仍可由談話會變更之復將省議會此做一個戲園議員則比諸伶人凡演劇自須先將幕揭開然後方有戲看亦即如議會不先開幕不算正式成立之意時旁聽席某君聆其妙論謂某君曰優伶何福竟得與堂哉皇哉之省議員相提並論然而歐陽君對於劇界可謂身爲提倡矣時饒正音君就席發言云當日表決先選議長如胡君廷鑾等亦均係贊成之人則可見其時心理皆同況旣成事實乎胡廷鑾謂先選後選到無甚關係但望於投票時大家顧全次序不再搗亂方不負今日之會其意似以前日之事歸罪於讜言系人者饒正音答云投票次序全視議員之不逾越正軌與否爲定如做出軌道以外之事自然人家不服自然就不能維持次序矣其言正可謂針鋒相對黃人庸亦就席發言大意亦願早解決此問題俾免遷延時日徒供報紙之譏罵龍欽海黃炳煥等又相繼登壇大意不外一個要先開會一個要先選議長正在你上我下時忽有多人謂請聽賀君發言視之則昨晚新到之民黨份子賀調元登臺矣戴一副玳瑁眼鏡似甚鎭靜的樣子說了兩句先選後選我都贊成然而兩邊所以爭到如此地步者因甚麼呢語至此略停一會合兩手食拇二指作一圓圜形從容示衆慢聲而出之曰花邊就是這八百塊一千塊鬧得不開交耳賀言未畢而旁聽席中之掌聲雷動議員席上之叫打聲亦隨之大作矣燕世經等大喝拖下來打此何地而容汝發狂甚麼花邊務必問個來歷此豈買票賣票之交易場竟敢公然作此違法之語一時秩序大亂叫打之聲鬧成一片即合羣社人亦交相責備其不應在會場說此違法之事經此一鬧幾不能開議胡廷鑾急忙躍上演壇呌阻衆人不要出會並代賀解說謂賀君之意未說透澈不過是希望我們無有此等事之意並非謂眞有此等事諸君勿得誤會今日好容易兩派意見漸得接近失此不圖解決後便不知所屆了衆歸座少定胡又繼續發言云先選議長鄙人前當第一次談話會即首先贊成適間饒君亦會說我原是贊成之人誠然不錯鄙人今仍不改並敢代表一并贊成（即代表合羣社一派人）但望商定一投票日期以免久曠時日全場見胡已允先選議長之議均稱極善歐陽煒云此係胡君一人意見不能代表合羣社全部後胡下臺與之秘語有頃並勸其犧牲此一回主張於是凡屬該系人見胡已允莫不帖然數日來一場難解難紛之案至是始得告一叚落遂由兩系人磋商即定明日（即今日二十七）午後一時投票選舉議長當請主席將決定事由書諸黑版然後付表決主席起立云贊成明日午後一句鐘先選議長者請起立由速記查點人數在場一百十人起立者六十六人多數遂搖鈴宣告散會　　 
[○粵省長問題與軍警同袍社]  
廣東警衛軍駐省辦事處前遷往肇慶館內改爲警衛軍同袍社昨復改組爲軍警同袍社於二十二日招集軍警官長同人會議公推社長以便接洽辦事聯絡感情大約社長一席或李耀漢李福林二人當選又訪函云廣東警衛軍同袍社會召集在城各級軍官會議旋以人數無多遇有重要事件未能立行解決於社務進行不無窒礙聞已即日飛函省外各屬營隊長官迅各委任全權代表晉省會議俾利進行日昨下午二時廣東軍警同袍社舉行成立禮先由李社長福林魏副社長邦平柬請各界蒞會宴叙是日除國會省會議員數十人外并有善商學報各界代表約百餘人均到會三時入席首由李社長福林宣布開會詞略謂廣東軍警同袍社初名廣東警衛軍同袍社係李省長發起現爲推廣範圍又更名廣東軍警同袍社其目的專在維持治安秩序固結廣東軍警之團體等語演畢繼由國會議員許唐山葉敬生蘇子和主玉川省會議員羅曉峯等相繼演說大旨皆勉勵禱祝軍警同袍致力於固結團體維持粵省治安末并論及最近省長問題僉謂此次軍政府更動於法律實無根據蓋今日之軍政府與前軍政府不同前軍政府組織大綱第三條云於約法未恢復以前大元帥行使中華民國之行政權其規定爲槪括的性質且無制限現在之軍政府組織大綱則於其第一條明定依軍政府組織大綱規定行中華民國之行政權而依軍政府組織大綱之規則第二條明定軍政府職權不外和戰外交財政仲裁及承認加入軍府與作戰計畫六項而已並無任免官吏明文軍警同人應擁護法律維持治安母令粵省秩序因而紛擾云云演畢散會時已五句鐘矣廣東警衛軍自陸前督任內實行裁汰後實存營額八十三營嗣以陳炯明出師援閩抽撥改編者李炳榮所部共二十一營方聲濤復請抽撥夏術堂所部五營又吳鏡如所部爲討龍軍抽撥三營改編爲陸軍游擊其陷於龍濟光權力之下者共四營所餘兵力以之維持地方辦理緝捕實覺不敷於是魏邦平添募步砲五營李福林陸續撫募又得四營張錦芳新編三營劉志陸添四營茲據軍署軍務課調查八月分警衛軍沿革情形除調遣分援湘贛閩前敵各營不計外實有兵力六十六營　　 
[○廣東之維持紙幣說]  
財政廳長楊永泰以中國銀行借款復業日內行將開兌所有該官廳前欠該行現款數十萬元亟須早事籌還以期基金充足特擬將是月所售彩票欵額五十萬元盡數撥交中行補助兌現聞此項彩票入欵刻已專欵儲存決不挪作別用惟軍界則以維持紙幣迄無辦法近又向財政廳長質問其文云暢卿先生大鑒前致公函計達籤典未蒙賜覆不勝惶惑豈以公務忙迫未暇及此耶豈以財政計畫尚無把握耶豈以士卒饑寒在所不顧耶豈以武夫愚蠢未足與議耶殊令人百思莫得其解貴廳長素號多才深明大義竟至此耶或端居衙署未列戎行士卒困苦有所未悉耶今者幣價日落各軍之艱困益甚哀號怨咨耳不忍聽念各士卒出死入生捍衛國家勛勞具在欲求一飽而不可得按諸事理豈是公平萬一壯士灰心逃亡相繼將何以善其後弟等舌敝唇焦力爲勸解至今已窮於應付無法維持近更有士卒要求以爲官廳布告幣價未許低折我們與其坐俟財政廳兌現等諸黃河之清何如以強力迫市面行使十足以免目前虧損弟等當以此等辦法雖屬正當第恐擾及商民未便照准而要求者尚未稍止倘不從速設法救濟竟至鬧起風潮誰負其責仍請貴廳長查照前函尅日解決此等困難問題是爲至要并候切實見覆無任切禱潘其霑申葆藩林虎陳坤培謝卓英蒙仁潛盧炎山鄧文輝何其多梁芝芬陸日新江永隆同啓　　 
[○杭州快信]  
楊督軍昨令行各機關訂期本月三號各派妥員赴本署會議軍部來咨調查歐戰發生後我國損失調查辦法并咨行省署查照閩訊童保暄病尚未痊現在厦門調養日行緊要公牘仍力疾從公親自披閱前督署諮議官吳萬里調赴閩垣參贊戎機現奉童副司令委派北上公斡業已首途駐湖屬梅溪鎭警備隊二區統帶張蔭榮昨晉省謁見督軍省長面陳該處防務孔子聖誕節各機關俱放假一天縣旗慶祝省長派錢塘沈道尹代表詣舊杭府學宮行禮教育伍廳長警務夏處長等各當道咸排班叩謁各校校長率生分隊前往頗形熱鬧官產清理處昨委陳建勳充舊寗屬各縣場沙塗蕩灶等地專辦員卸任縉雲承審員陶保惠現經溫嶺和事呈請委充該縣承審員省令照准省署選舉總事務所所長朱國楨昨呈報本所結束事竣即日撒所銷差地方通信 
　　 
[松江]  
　中校失愼　省立第三中學校新建之第三號學生宿室內於二十九號午後三時左右無端失愼烟燄自窗中冒出當被操場中學生瞥見立喚校役灌熄僅燬牀帳一付事後查究失事原因疑從捲烟餘燼發生諜是晚九時許該校水　房又以失愼見告四鄰聞聲奔救者均以該校堅閉校門末由入內延燒刻許漸將透頂幸北內溫公廟洋龍將該校東便門打破入內灌救得就熄滅否則必致燎原矣　限制報荒　楓涇九七名圖向縣報荒一案經縣委令一等警佐邢鶴年馳騐不實當將首事之一保南九圖地保潘榮發拘押示儆一面曉諭各圖鄉民不得輕易嘗試希冀免租此後果確被蟲災必須呈請勘騐應先報由各該圖地保轉請各圖董事據實報縣否則慨不受理如受理後查有朦保等情立即拘案嚴辦以儆刁頑至報災呈式亦經頒定藉歸一律　慶祝孔誕　古歷二十七日爲孔子誕辰現由孔教會幹事姚大任等柬邀各會員定於是日上午八時先至府學文廟謁聖然後以原班執事至縣學文廟行慶祝大典至城廂各校均於是日給假一天並聞縣立第一高小學校亦於是日開會慶祝其禮式如下（一）謁聖（二）育經（弟子入則孝及君子食母求飽兩章）（三）祝歌（四）演講　　 
[蘇州]  
　城內行駛人力車之發動　蘇州城內向無人力車故交通頗形不便茲悉有商民王度等籌集資本規劃路線呈請道尹署准予創辦昨奉批示云呈及簡章均悉前據沙定基本道具呈請在葑盤門至飲馬橋一帶試行人力車當經令行警察廳會縣查明地方情形核議具復察奪在案迄尚未據復到茲閱所送簡章較沙定基前呈路線益爲推廣蘇城地大路長交通本形不便創辦人力車以利行人固足爲市政之助惟城內街巷狹窄橋梁旣多道路又不平坦且沿街小戶婦女孩童常在門口聚坐而晨間各處菜市又形擁擠車行一有不愼均足以生危險旣擬推行全城凡此障礙皆應預爲籌議所定不滿營造尺八尺之處暫不通行車有往來交互以八尺爲限恐尚不能週轉亦應酌予加寬以免碰撞究竟是否可行仍候令行警察廳長會同吳縣知事確查地方情形妥爲籌劃悉盡核議具復以憑察奪此批　江浙又將會哨　蘇城水警第二廳趙雲生廳長近以江浙交界之太湖爲盜匪出沒之處刻又將屆冬令尤恐該匪等集賭滋事此拿彼竄特咨請浙江內河水警徐則恂廳長定期會哨其地點蘇境定在平望鎭浙境定在湖州之南潯鎭一俟徐廳長復到即當實行　　 
[鎭江]  
　電令偵緝龍軍　李督軍電令鎭郡軍警各機關略云龍軍在直魯譁變經官軍擊散此項新軍大都土匪投充聞有南竄情事鎭江爲南北要衝五方雜處難免逃鎭擾害治安着即嚴密防範丹徒縣警察局奉電後即令另派巡士在大小輪船碼頭曁炎車站嚴加查察矣　添開清鎭早班　鎭埠華洋各小輪公司共有天泰招商泰昌利通揚子戴生昌六家由鎭開往清江之長班小輪會經六公司公同議定輪流按日開行每日祇開晚班一次惟近日搭客頗形擁擠且有因附拖洋單貨船開駛愆期者旅客大爲不便故各公司復行會議每日開早晚兩班仍輪值開行已聯名呈報鎭關稅務司立案矣　教育經費恢復原狀　鎭屬揚中縣學欵前以收數不足爲暫時救濟之計會將各校經費改爲八折發給近來收數較旺可照原額發給勸學所長已呈報縣署察核　　 
[揚州]  
　湘岸需鹽之咨催　湘岸屢告鹽荒雖經商人借運蘆鹽數十萬擔然仍有到不濟銷之患二十九日運署又得該岸榷運局來文謂食鹽無存宜速飭商訂運來岸瞬屆冬令河凍轉運更難勢必誤銷關係匪淺云云張運使據此諭令該岸商人從速趕運免悮岸銷　通俗校開學　公立通俗學校業已組設完備於二十九日下午舉行開學禮趙知事及學界要人均到學生已有三十四人仍擬招收插班云　歸併警區　兼警所長趙知事以九洲鄉範圍甚小無須設立警區該處地點與曹王市切近自應歸曹五市管轄三十日令行該區遵照辦理　　 
[安慶]  
　稽查敵僑會議之請示　前中央咨皖以稽查敵僑問題請各省派委專員赴京會議當經黃省長派光雲錦與議茲據光來函云各車站及輪船口岸往來外人均須持有護照或執照由各埠檢查員蓋戳放行無此照者即行扣交該國領事業已議定唯非口岸地方設有外人坐小輪到此應如何對待請示黃省長以他省小輪較皖尤多此議俟他省如何辦法皖省自當遵照　撥欵拯濟豫災　豫省自入秋後雨多水漲各縣河堤沖潰甚多淹田廬斃人口無數豫督趙倜以災情甚重電皖募振黃省長已令財政廳撥款一千元以資振濟云　　 
[寧波]  
　稽查法商旅館之交涉　寗波江北岸近有法商開設滙中旅館業經開張駐寗交涉員因未到法總領事來函證明未允即予保護由警察廳派員照章每晚入內稽查至本月二十五日交涉署始接到法領來函請勿阻止當即令行警廳查照辦理惟公文輾轉需時警廳所派之員尚未接洽仍向稽查該法商堅執不允相持許久由法商電達交涉署請派員前往交涉嗣經交涉署辦事員孫蓉溪君多方解釋始勉強稽查一過　刋印天一閣書帖　寗波天一閣爲我國四大藏書樓之一內中所藏古籍碑誌指不勝屈近來族內子孫繁衍良莠不齊往往發生私盜之事致珍貴之圖籍不免散佚之虞近由宗長范意新與各房長決議將所藏碑帖於本年三月招工印刷以公同好而免涸沒聞第一次所印者爲司馬公蘭亭法華經文徵明寫薛墓誌大悲咒褚蘭亭范司馬公砥柱論觀音經手字文八種皆爲名人法帖云　　 
[杭州]  
　水利會改選會長　浙西水利議事會昨日（三十日）午後一時開會臨時動議選舉正副會長（因已屆一年期滿）并依互選規則先選正會長續選副會長當由文牘員分配選舉票選舉結果正會長張立得八票（字星叔杭人）潘澄鑑得六票徐允一得一票副會員李開福得七票曹元朗得三票徐士壽得二票蔣玉麟得一票盛邦采得一票葉向陽得一票依照互選規則得過半數者當選張立應當選爲正會長副會長均不足法定票數依照規則以最多數者二人重行決選結果李開福得九票當選爲副會長散會時已鐘鳴九下矣　電話任命政廳長　齊省長以代理政備廳長馮仲賢自涖任以來督同各科科長襄理政務成績卓著自應改爲實授業於昨日電呈總統國務院請以明令任命馮爲政務廳長原任政務沈廳長因任杭關監督事務殷繁請免廳長本職　　 
[濟南]  
　省會副議長之選出　省會議長於本月二十日選出正副各一嗣因兩方爭執轇轕頗多延至二十六日始召集茶話會議決於二十八日續選至期一方面之出席者爲數寥寥投票結果張介禮得七十三票當選爲副議長　呈請開採泰安金礦　泰安東下俊村王家莊金雞窰柳條溝一帶山地近有礦商朱方田在該處勘出金礦一區據技師調查礦質良好且礦區寬廣約百餘畝現已糾合同志集金十萬元擬具試採章程來省具呈財政廳請求立案　　 
[天津]  
　總商會取締保險逾額之辦法　總商會公布云近年來保險日見發達各商財產槪託庇於保險之賠償甚有不惜自焚其財產而獲保險之利益殃及鄰舍牽及無辜不但世風日薄且擾及社會公安本會惄焉憂之會委託專員從事調查遇有溢額保險從事干涉免致發生意外前會查有數家業經分函致各保險公司允許退保保險公司資本亦恐浪擲深表同意並有因保險兆火之案申訴到會本會深爲疑慮誠恐耳目未週調查遺漏特爲通告凡各決民鄰舍保險逾額得隨時到會呈報本會即予調查以昭核實先事預防消弭隱患實與公安有益望各商遵照切切此布雜評一 
　　 
[○張勳舊部] （默）　今日軍隊之喧傳於人口者。龍軍奉軍耳。而張勳之舊部。忽　於此時以活動聞。則又將何爲也耶。　爲運動張勳特赦而活動。不忘故舊。猶在情理之中。然而今　日之所以謂活動者。則豈爲此耶。天津方面。旣有人活動而大　起謠言。則蚌埠方面之活動。必爲相類之舉動無欵矣。　東海前旣派人消弭天津方面之活動。今又有擔保國體決　不變動之宣言。則凡贊助東海。認東海爲總統之督軍大吏。　亦宜以東海之意爲意。而盡力剷除此等之復辟餘孽也。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○昨日金市之活動]  
昨日（星期二）大條銀仍無更動故禁金開盤售價祇有二百零九兩三錢後因買者踴躍漲至二百十二兩五錢至九時半先令揭曉縮去一辦士東洋長六釐二五其時標金亦祇售二百十三兩六錢詎九時三刻又縮去一辦士東洋又長六釐二五此時金價已漲至二百十六七兩至十時許忽又縮去一辦士東洋長七釐半是時金價頓漲至二百二十六兩十一時左右正金銀行所掛之東洋漲至四錢半較之滙豐掛牌漲起一分半然金價反跌至二百二十三兩後因香港之價縮去一辦士故金價又漲至七兩上下收盤略平銀行交易頗爲暢旺滙豐賣現東洋四萬元價四錢二分一釐二五又賣二萬元價四錢四分八七五台灣賣現東洋十餘萬元價四錢二分三七五三井賣現東洋二十餘萬元價四錢四分八七五花旂銀行及掮客賣本月份英金六七萬鎊價五先令四辦士十二時麥加利買十二月份英金一萬鎊價五先令以後午後開盤漲至二百三十兩買者尚甚擁擠逆料先令尚須改縮後因先令揭曉並無更動故金價稍疲斯時台灣賣本月份等東洋十餘萬元價四錢五分至四錢五分半住友買東洋五萬元價四錢五分後因麥加利買進之英金萬鎊價須五先令一辦士並聞正金亦買進若干鎊價則相彷其時標金已跌至二百二十四五兩道勝賣十二月份英金一萬鎊價四先令十一辦士半其後銀行買者頗稀而賣出之十二月份則可結至五先令半辦士所以收盤跌至二百十八兩九錢惟現貨赤條之價昨仍無甚升降又一函云期貨標金之價自上月中旬鎊價改長至五先令六辦士以後即自二百十三四兩跌至二百零二三兩迨十月份開盤以來又稍有轉機每條漲銀六七兩不料昨日上午八點半至十點鐘時鎊價三次縮去三辦士之多（大條銀價仍未更動）其時本月份標金之價即漲至二百二十七兩午後漲至二百三十兩收盤時又跌至二百十八兩九錢然較前日下午收盤每條已漲銀十兩左右且據該業中人云鎊價刻尚看縮蓋因協約軍迭獲勝利國外銀銀頓覺寬裕故標金極爲堅固云　按此則可與今日本報商務欄參觀又文滙報云今日（一日）歐洲傳來佳訊頗多滙兌率爲之暴落布國之請休戰華人多以爲此舉乃出於德國故紛紛售出現銀今晨滙兌率減落三辦士餘又英文滬報云今日（一日）因得布軍潰改消息滙水忽跌二十鎊音銀行家及掮客等均覺明日（二日）銀價仍必繼續下降當銀價奇貴之後和議又有早日成功之望此種事實必將促成大批訂貨交易銀行家深信商界中將有極大之變遷據本埠掮客云上海爲最易恐慌之市場凡其所感受之影響絕不能與世界上金融穩健之城鎭相提並論但雖如此默料各處銀價亦必低貶云云上海商業以金條爲基礎其重十兩成色爲九七八今晨此項金條售價爲二百○九兩三錢嗣則其價漸昂至午後四時竟漲至二百二十七兩五錢而近於二百三十兩矣本埠營業均至四時三十分爲止計最後半小時內以二百十九兩之價所做之交易爲數甚巨今晨金鎊之價合銀三兩六錢九午後四時則爲三兩八錢九共漲二十鎊音又晨問鎊價合洋五元零一午後則漲至五元二角七共漲二十六鎊音　　 
[○亞細亞銀行之擴張]  
大陸報據紐約消息亞細亞銀行宣稱職員業已舉定組織今已完全總行不久將在紐約自由街開幕該銀行擬在中國及美國屬地與西比利亞等處辦理銀行事業總董爲紐約信託公司總理薩平氏其餘董事皆紐約商界重要人物刻已籌備一切將在中國滬漢京津及哈爾濱海參崴各埠設立分行而以上海爲分行之總機關故特派員赴滬佈置並往日本調查該銀行已收足資本美金二百萬元及逾額金五十萬元日後將隨時勢之需要增集資本云 
　　 
[○江寬案展期開審]  
英文滬報云江寬輪船被撞一案原定十月四日起在滬開審茲又展期聞決定十月七日午後二時在高昌廟海軍司令部開始審訊所奇者審訊限定五次故從七日起連日午後接續開審以十二日爲末次審期蓋因十日爲雙十國慶紀念日須越過一天也聞索賠之數逾海關銀三百萬兩云　　 
[○軍署會議紗油廠借欵續誌]  
松滬盧護軍使於九月三十日在署設筵柬請南北商會正副會長曁各銀行各錢莊經理會議同昌大德紗油廠借欵問題巳紀昨報茲悉是日會議係因該兩廠同東方銀行抵借之欵業已屆期屢次催付是以向各銀行各錢莊磋商借欵歸還惟照商界慣例凡做抵押欵者如契約等手續尚未完備不能先期付銀此次中交及華商各銀行各錢莊擔任借欵維持該兩廠一時手續未能完備是以請由台維洋行擔保先向滙豐銀行暫借銀三十萬兩以一個月爲期一面再行趕辦契約等據於十月末日以前由擔任認借各戶陸續付欵後如數交還滙豐銀行當經盧使向衆一再磋商始行就緒台維洋行西人亦已允許議畢散會　　 
[○撈起水雷之報告]  
文滙報云海關巡工司接駐華英國海軍長官來電謂九月二十日在汕頭入口處比爾島外發見之浮水雷業已撈起　　 
[○匪徒圖劫崗兵槍械之推究]  
本邑西鄉日暉橋南洋中學校附近於上月二十七日晚九時許忽來匪徒數人搶取守望崗兵槍械外間已紛紛傳說尚未明其眞相茲經探悉是晚二更許駐防龍華三十九團鄒李二兵士奉派在南洋中學堂左近守望（在戒備時均係雙崗）詎忽來匪徒四人走近該二兵士背後由二匪猛力各以蠻篐將兵士扼住尚有二匪即搜取槍械子彈該二兵士奮力抵禦雖制服撕破槍械未被刧去然亦因用力爭奪槍已損壞迨鳴警笛由鄰崗到來祇帮同拘獲一人餘即逃去後經團部將拘獲之匪審訊因其口操閩音不明其意故召閩人傳話據傳話者云此人雖操閩語然所供無序亦難了解是否裝痴抑患神經病尚待研究是以現在尚未解送軍署訊辦並聞軍界中現正討論以爲脫逃之三人想必熟悉該處路綫始能潛遁緣斜橋以南龍華以北東至浦灘西至法界浜四週密布守望雙崗若非由水路逃遁殊難漏綱至刧械原因殊難推測且該匪等果由水路逃遁當時必有應接之人故軍界方面對此極爲注意必須嚴鞫口供以明眞相云　　 
[○鐵路工頭被人暗殺三誌]  
住居南市馬家廠多稼里十五號門牌向爲南車站械器工頭之張玉亭前因調往杭州閘口工作被人謀斃棄屍荒野已兩誌前報昨由該處隣人探詢張之幼子據云伊父屍身雖已尋獲而左手一隻已被砍落下體亦遭割去殊爲可慘伊母因有神經病現尚隱瞞不爲所悉云云現在全家均未穿孝張子鞋上所釘之白布爲母所見大肆斥責立命拆去至兇手亦尚未緝獲云　　 
[○搶案化爲賭案之盤旋曲折]  
向在長江輪船上爲庖丁之湖北人王福生被張蘭蓀（即蘭生）陳瑞二偕證粵人王國祥指控於八月十三號夜持械糾黨兩人至乍浦路共和里二百四十九號門牌粵女王張氏家搶刦值洋二百餘元之金表金練等物業經公共公廨調查明晰實係因賭口角攫取檯面故即出票發交捕房飭探王賜福周筱弟及西探目利扶司與一百九十號西探將與賭有關之嚴老九吳季玉提案與張陳兩原告見證王國祥一併押聽候公堂正式起訴再行訊核嗣又查得原告張蘭蓀並非本人聞係方老三冒名頂替惟因未明眞相故特函請南市縣商會調查業據復稱張係泰潤豆麥六陳行主現在市上營業今被捕房拘留之人是否張蘭蓀之代表方老三抑係另有其人未能指實等語前日午後又屆復訊之期由捕傳集人證將嚴老九等五人並提同舒金標一併押乘汽車解廨至二句三十分鐘經英副領事白爾君蒞廨會同張襄讞升坐第一刑庭研訊先由工部局刑事檢查科代表牛門律師上堂陳述案情堂上命捕將王福生帶案詰據供稱前在輪船上爲飯司去年歇出後在法租界漁陽里十九號門牌某公館爲庖丁繼至寶昌路卡三號蔣姓家爲僕主人夙喜賭博會據主人云賭博機關係在旅館中是日主人身帶鈔票二百四十元並有現洋一百五十五元置於皮夾內屬我代携同往該旅館探問是晚賭博地點即據張老頭子答稱在乍浦路共和里遂跟主人前往該處見有四人守門王國祥即來搜我衣袋內有無物件後囑我進去站在旁側觀看賭博約三十餘人圍繞一桌陳瑞二做莊家推牌九約歷半小時突來巡捕將門關閉拘我至捕房門口陳瑞二將一物塞在我左首腰間我並無手槍且未見過供畢由張蘭蓀之代表穆安素師向王逐層駁詰之下堂上命捕帶下即據捕房代表牛門律師上堂譯稱嚴老九吳季玉舒金標在租界以內賭爲業擾害治安違犯中國新刑律二百七十七條張蘭蓀陳瑞二王國祥在乍浦路共和里二百四十九號聚賭抽頭與租界風化治安均有關碍亦違犯二百七十六條刑律應請嚴究云云次由嚴老九之代表馬斯德律師聲稱被告聞知堂上出有提票當即自行投票迨第二天投案堂上因須起訴被告諭着拘留但此案不無意見應請堂上另易會審官開審等語旋由吳季玉之代表梅吉言律師起言表明同意而王國祥之代表台維司律師亦即起立聲明被告係美商用人請歸美領訊理並與張蘭蓀之代表律師請求准予交保繼由公堂委任之義務代表被告律師博良及陳瑞二之代表羅傑律師等辯論一過張白兩讞員退入領事休息室磋商之下重復升座判陳瑞二仍存洋保出餘人一併還押聽候繼續訊核又聞上海縣商會昨日又據公廨關讞員函開前據貴會復稱張蘭蓀係平湖縣人前在南市泰潤米行爲莊客云云惟現押公廨之張蘭蓀供係寗波人在城內火神廟西首梅家弄口開設裕豐米店等語核與口供未能符合不知貴會所復之張蘭蓀究竟是一是二仍請確切調查等因現該會已將原函轉致米董張樂君再行確查以憑答復　　 
[○處治犯案纍纍之盜匪]  
盜匪胡鏡如王壽然苗清盛串黨高子英張輔延胡萬泰孫錦義周小三子等先後持械搶刦滬西宜昌路義昌湖北路協豐福建路泰豐等烟紙店重慶路張小園所開之米店福建路德康錢莊等八戶現洋鈔票並開鎗拒捕擊斃大有榨油廠出店袁金標又流彈擊傷三百四十七號印捕且將石灰包擲傷六百九十七號華捕業經派駐老閘捕房專查特別事件之中西包探請將胡等八人先後拘解公共公廨迭經訊供明白判均押候會商判決在案昨晨復由特別機關中西包探將該盜等併解公廨由西探目壳羅香上堂禀明前情並將抄獲原贓大小現洋及刺刀等物呈案請示經王讓讞商之美副領事德君判胡鏡如王壽然苗清盛三盜併解護軍使署按例懲辦高子英押西牢五年張輔廷押三年胡萬泰押一年孫錦義押半年周小三子姑念年輕從寬發押改良所一年期滿均逐出租界　　 
[○應募美國戰債之調查]  
英文滬報云三十日本埠認購美國第四次自由戰債之數共爲美金二十三萬五千五百五十元又文滙報云一日購買美國自由戰債者至文匯報午後發刋時止共爲美金二十九萬三千一百元其詳數如右花旗銀行　　　　　三百○一人　金洋　　一七四·○五○匯豐銀行　　　　　　　三十人　又　　　　四五·七五○美國運通銀行　　　　五十四人　又　　　　二二·一○○美豐銀行　　　　　　　三十人　又　　　　一三·三○○中法實業銀行　　　　　　七人　又　　　　一○·六五○上海商業儲蓄銀行　　　　四人　又　　　　　四·○○○正金銀行　　　　　　　　三人　又　　　　　二·三○○麥加利銀行　　　　　　　一人　又　　　　　　　　五○道勝銀行　　　　　　　　一人　又　　　　　　　　五○付入美國銀行者　　　　　九人　又　　　　二○·四五○中國銀行　　　　　　　　二人　又　　　　　　　四○○　　 
[○西報紀懸旗慶祝之缺點]  
字林報云昨日租界各處皆懸掛協約國旗幟慶祝協約軍近今之勝利其中且有一捷克斯拉夫之國旗但有一可注意之缺點焉是日中國五色旗獨不現於眼簾華人非不知協約國之歡悅外間且有德國已被逼求和之謠言華人於此獨無所表示不過使匯兌率有稍落之象耳中國爲協約國與國之一榮辱共之但華人似不甚解此上海爲開通之地華人對於外事當較內地知之較諗且上海不乏明達外事之領袖人物第華人對於中國與協約國之利害關係終覺不甚了然如昨日一事即其徵也尚望華文報紙有以提起國人之注意云　　 
[○海輪輸運貨銀來滬]  
大陸報云興昌輪船公司之輪船蒙提格爾號於三十日午後由溫古華及日本口岸行抵上海載來商品三千噸及價值美金六十萬元之大銀條五百條該船定二日清晨六時開赴香港不載貨物不久將仍回上海約於十月十一日直赴溫古華交英政府取管云　　 
[○西報該員控告丹人近訊]  
大陸報云賀勃氏（大陸報訪員）控告丹人尼爾遜氏譭謗一案現定於星期五日午後二時半在丹領署預審　　 
[○華商電車新路線暫緩通車]  
華商電車公司前因便利乘客起見在南碼頭舊滬軍營後面接鋪軌道自老西門起直達高昌廟業經將路塡平鋪設鋼軌佈置電線電杆該處馬路亦經工巡捐局派匠築平該公司正擬即日通車惟因原有車輛不敷分撥故經陸總理與各董事會議之下決計暫緩通車俟添配新車輛到來再行議訂通車日期云　　 
[○浦東華商廠家營業近況]  
浦東沿浦一帶洋商廠棧林立華商實業年來說漸露萌芽茲將各商最近情形調查錄下　火柴廠　榮昌第一火柴廠開設爛泥渡鎭已經多年前年復在陸家渡分設第二廠兩廠男女工人共千餘人日出紅頭火柴五十箱黑頭炎柴四十箱專銷蘇杭二省及長江一帶鎭江蕪湖等處均設有批發所該廠近來以商戰競爭頗難獲利爲推廣銷路起見注意於廣告描摹各地俗尚繪成圖畫作爲廣告現正在滬甯滬杭二車站及本外埠各處張貼圖畫廣告俾國貨火柴深印於普通人之腦筋藉以抵制外貨云　織布廠　沿浦一帶織布廠不下二十餘家年來因紗貴布賤頗難獲利兼以時局影響客帮銷路阻塞以致營業蕭索邇因江陰等處布廠改織斜紋布者日多故銷路漸見起色如源茂源昌等廠現正加工趕織羅緞蓆法布絲光布等疋頭膠布一項外埠來函訂購者亦見起色其他如福成大森大倫甡源等廠亦正圖謀擴充營業據該業中人聲稱本年秋收豐稔明年生涯可卜發達故有遠見者莫不早爲之備云　又洋涇鎭之源昌機織廠除加織膠布及羅緞絲光夕法等疋頭外近日對於線帶一項正在添招女工從事趕織聞長江一帶銷路已有動機云　　 
[○軍警被獲寶山路賭窟三誌]  
閘北寶山路某號洋房所設之大賭場由軍警兩界協往捕獲中西賭客二十餘人並搜獲賭具已兩誌前報茲悉此次軍警往拘之時祗獲到桌子數隻轉盤一具拘捕賭客時經某軍官詰問是誰爲首始則無人承認後經再三查訽始由酒牌間內走出一人自行承認其餘在場之西人則均從容簽字而去云　　 
[○調查戰時華工損害之欵目]  
駐滬江蘇僑工事務分局昨致各行政官廳及南北兩商會公函云案奉國務院僑工事務局訓令開本局辦理戰時華工損害調查事務業將辦法九條令行在案現經擬定欵目除分別咨行外合行令仰該局長遵照并轉行所屬商會各機關凡華工因歐戰所受一切損害按照欵目詳細調查隨時報告以憑轉報財政部附設戰時會計處登記爲要等因並抄件奉此除分別咨行外相應照錄抄件函達台端即希按照欵目詳細調查至級公誼　附錄戰時華工損害調查欵目　第一欵　因戰事致出洋華工所受之影響○道散費○旅費○招幕費○調查費○其他一切損失　第二欵　華工出洋中途遇敵其生命財產之損害○被擊之船名○被擊之地點○被擊之時日○被擊之情形○被擊之船由何埠出口開往何處○死亡人數○傷病人數○傷病後之情形○殘廢人數○醫傷費○○救濟費○○被救人之如何安頓○○被害者之姓名年齡籍貫○○被害者係由某公司招募而來或自行出洋者○○被害有無見証○○被害後會否報案○○被害者財產之損失○○其他一切損失　第三欵華工於所在國其生命財產所受直接間接之損害○被害華工工作地點及工價○死亡人數○傷病人數○死廢人數○埋葬人數○醫藥費○財產之損失○工價之損失○因停工所受之損失○被害者之姓名年齡籍貫○○被害者由某公司招募或自行出洋出○○被害者到工之年月○○被害之時日○○被害之情形○○有無見證○○有無親屬在彼國之情形○○被害者有無存欵○○被害華工合同上權利之損失○○歸國之旅費○○其他一切損失　第四欵　華工因戰事危及生命或傷或死其家屬所蒙之損害○被害華工有遺族何人○遺族情形○遺族之間接直接損失○傷廢華工之家族所蒙之損失○其他一切損失　　 
[○請求保釋搶土疑犯之拒却]  
[德醫沈奎伯遷移新址]  
本醫生畢業於德國醫科大學與克禮醫生等研究内外救急時疫瘧痢眼喉及絶無痛苦之割症與康果醫生等研究　梅毒下疳横痃白濁各症無論舊發新染俱有良藥善法○門診上午九時至下午四時診金一元一角出診下午四時至八時診金五元一角　診所新世界南首西藏路　大慶里一百十號 
[怡春堂綢緞喜幛特别贈品廉價]  
本號各種時樣花緞綢縐到貨甚多爲推廣營業起見特此廉價並備贈品以廣招徠茲特申明價目列后紅藍平緞幛四元二角各色花緞幛五元七角白湖縐幛四元二角色加一成紅藍呢幛一元八角每幅長六尺金字外加長者照此推算惠顧諸君請駕臨格外歡迎　抛球場北首天津路口電話二千九百念號 
[●鳴謝存濟局▲周文卿大醫士治白濁血淋刺痛功效如神]  
余患淋濁者纏綿兩閱月受害無窮先則臨溺刺痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黄止痛止濁丸每料一元最可奇者服丸僅半點鐘而血淋立止其痛亦瘥再服先生立止白濁丸每料一元症竟斷根久未復發足徵存濟局藥丸可推滬上第一也該局秘製珠黄下疳散每罐一元　珠黄花柳掃毒丸每料二元　横痃魚口内消丸每料二元　横痃魚口退消膏每張一元　要皆靈驗無比特此登報鳴謝　三馬路貿易公司紀才駿謹謝 
[上海四馬路中大新街口　又新公司大放盤一月陰曆八月念一日起]  
本公司自分設以來備受惠顧諸君交口贊許營業頗稱發達殊感莫名邇緣定貨續有運到兼總公司存積較夥且各路批發碍滯刻欲圖推擴起見從陰歷八月念一日起特别大減價一月專辦各種呢絨大衣象皮雨衣及上等各色花素純毛細呢嗶嘰毛葛各種秦西綢緞布疋零星花粧各品無不盡備均照成本出售藉副　主顧之雅意非比市上假減價之名行圖利之實性質逈有不同務請各界諸君閨閣女士聯袂賞試幸勿失之交臂也 
[浙寗陸基康長子丕善老醫庽]  
向在小東門口北首民國路十五號門牌並無分設特此聲明　號房謹啟 
[萃豐綢縀顧繡細毛皮貨]  
三馬路石路口七間洋房門靣定織異様鐵機各種九成縀專製男女四季最時新衣服 
本號開設上海四十餘年自向杭垣定織本機時新綢緞鐵機特色各種九成緯緞成閃色絲搶緞奇霞緞華絲葛加重羅紡線春等有美必備貨色繁多不及細載並製男女四時新様衣服繡花平金嘉禾品級文明禮服選料精良監工研究定價照碼每兩一元絲毫無讀讓貨價不合包退還洋此皆久蒙各界惠顧諸君同聲贊揚本號亦實事就是精益求精貨眞價廉信義相副今更將每年派友赴京搜羅前朝大員家藏各種奇様極品細毛皮衣新到數十餘箱尺寸寬大獨一無二請速選擇倘荷賜顧無任歡迎　　電話一九六八 
 
 

Page 11

 
 
公共租界金隆街土棧被刦案發生後淞滬警察徐廳長會奉松滬盧護軍使令飭拘拿與此案有關之王阿三到案訊究徐廳長當派探警將王拘獲發交司法科一再研訊供不承認暫行收押由派廳長申詳軍署請示辦理在案茲悉王阿三之妻陸氏以伊夫無辜被押日久前日至廳具呈請將伊夫交保出外候示徐廳長據呈後除批呈悉查爾夫王阿三爲金隆街搶土案關係人係奉軍署函飭拘辦本廳提訊以後業將訊明事實請示遵行現尚未奉指令未便准予交保所請應母庸議外昨日午後復飭司法科員將王阿三提訊一過仍飭還押候示　　 
[○船戶防遏盜患]  
嘉興平湖楓涇松江等南帮各船戶張元林周金生黃長生周桂生等前以該船等專裝米麥雜糧糖北貨等貨往來申浙之間近來盜匪充斥被刦者不知凡幾貨主每有推諉責任船主殊與生業有關特召集同業每人納費五角設立事務所籌商善後之法現已在花衣街租定房屋一所報名贊成者已有二百八十餘人昨在事務所集議之後即公推李春林周桂生二人爲代表現已備具呈詞請求縣公署立案一面會商各貨行主具禀水陸警察各機關嚴飭所屬水上槍船隨時保護以維商業而保治安云　　 
[○廣肇代表之第一次通啓]  
廣肇公所改組風潮詳情迭紀前報茲悉廣肇兩府同鄉除廣肇同鄉會等十一團體外舉出之代表周錫三馮少山崔通約唐耐修等四十二人昨日分布第一次通啓云我廣肇兩府同鄉大會所議改良公所擴充學額等事件無非爲桑梓謀公益而已大會決議各條當即次第舉行而以擴充學額爲當務之急代表等已租定海甯路同昌里三樓三底房屋兩宅爲學舍以就虹口西北角之學童而虹口東北角學舍則以魯班廟地址爲較合經由董事函致上架行懇其租借所聘教員准在日內登報招考至五福里加租事亦經董事函托通和洋行秉公照時價估租代表等同是廣肇人份子旣受同鄉委托故絕不敢避艱險但求無負我同鄉諸公之期望外間一切謠言甚或砌詞誣揑均所不計也再廣肇醫院已經代表商定病人入院祇須同鄉親屬簽名便妥并此奉啓以後情形隨時續布　　 
[○寗波同鄉會募損消息]  
寗波同鄉會建築新會所設立商業學校籌募損欵迭紀前報茲悉該會事務所因募損展限之期將滿已發通告催收損欵各募捐員近日繳欵者亦多茲將損欵細數續錄於後　林仁釗君募協記新十五元孫吉堂君十元晉大五元鮑長賡孫時康趙柳章邵芝範馮祖佑六君各二元周芹香陳生秀余永耀趙芷芬周生義五君各一元林君自助十元孫宏達君募滙昌號十二元姚聯芳君五元凌愼友鄭雪谷孫錦堂董賢芳陶世昌五君各二元陳榮生陳菊堂嚴志芳三君各一元孫君自助廿元張鴻森君助洋五十元沈百福君張有齡二君各助二元陳馨甫君募方萃和廿元陳君自助十元董友濤君助洋一百元王兆棠君募張惠臣符孝恩林世茂王桂芳樂鳴阜五君各一元王君自助廿元莊鏡蓉君募莊同順廿元裕興順十元莊君自助廿元童元聆君募張金貫君廿元玉興號楊瑞康君各五元陸平甫君四元虞仁甫君募張蓮塘陳祝三陳畏三張純甫四君各五元裘祥麟君兩元虞君自助五十元樂葆庭君募志康號傳爾康姚永綏二君各五元陳久香袁廷芳潘祖茂三君各兩元楊锠銘君募協記陞號五元成記三元葉德銀費常順余榮記張瑞源萬茂號各兩元楊瑞成趙繼才諸君各一元釋了餘禪師助洋一百元五忍齊君助洋十元馮緒孫君募楊慶和發記廿元發記諸君十元馮君自助十元丁孝乾君助洋十元吳廷範王敏善二君各助洋廿元韓孝先君助洋十元鮑哲泰君助洋五十元忻成義君助衆水手四元陳吉甫張樹聲和泰李財生馬少棠吳士才諸君各兩元水生發忻少慶方信利陸仁貴史和生楊和才徐永祥七君各一元戴阿月張繼寧陸仁富陳冬生王昌興孫生泉吳士元許芝才諸君合助洋四元張阿清水良發王姣生陳云升王有根方阿寶邱昌賢忻抱來俞利榮諸君合捐洋三元王云法李彩生方盈森鄭才富金義亨忻春富陳阿品忻金堂袁信品許玉慶忻禮云金才云汪阿德陳順生諸君合助洋三元五角忻君自助十六元餘再續報　　 
[○寗波同鄉會呈財政部文] （再續）　　　　　　　　　　　　爲甬江錢業事總之現水爲錢業惡弊不特各省所無即浙省除寗紹杭三處外亦不聞有此該道縣等對於地方均有興利除弊之責卽地方公正紳商亦應從良心上判斷此次現水是否爲正當營業本省長熟權利害不能視煦嫗之仁爲人民留此痛苦也并卽轉行警廳知照等因美翊及虞董和德以道尹知事委曲成全反遭嚴斥省電三令五申非并滙費革除不可而寗波中行與同益銀公司連署印發行情單旁加註語種種挑撥恐甬市又激成變故勸令錢業各商照常營業靜候善後辦法由虞董和德趕赴省署並對張財政廳長及中國蔡行長開誠布公面將誤會之處一一說明極願獨任其咎未便歸罪道尹復切囑蔡行長電飭甬號勿再與同益署名發布傳單致生惡感伏讀省電所謂未經通令以前現水早平今反變本加厲一節蓋月前秋收未屆洋用較稀且恒孚有百數十萬洋單在甬接濟是以現水較小近日秋花當令適值豐收恒孚又將洋單逼還旣缺大宗欵項復無現洋補救勢必增長何得謂之變本加厲哉省電所謂恒孚等八家現仍照常貿易金融並未阻塞一節當時除二十九家確有恒孚等八家未停收付甬上金市僅此八家亦不足以應各業之取求且甬上收付均係過帳八家旣不能與二十九家過帳各業何從周轉況八家中有不得不爲恒孚所附屬者省長固未知其眞相也讀省電所謂若竟聯合各業挾制多端一節如漁業等每日均恃錢莊爲同轉一旦無可活動勢不能支亦何待錢業之聯合更何待旁人之指使也讀省電所謂地方紳商亦應從良心上判斷一節諸同鄉若不從良心上着想不爲桑梓大局計何苦奔走倉皇賠錢幹事總之定欲一時革除現水未始不可但須以實力行實事決不若以一紙空文了之非備有二三百萬之現洋儲存甬上遇需要時爲之接濟半途不得收回長年不得計息方克有濟蓋有現洋流通市上現水不平自平省長深以爲然虞董和德復馳往甬上切實與錢業各商籌商茲經各商公議均謂甬市現水並非錢業屬爲操縱但求有現洋接濟現水霎時即可平復不待取銷自然取銷矣應請省長令飭中國省行籌備現洋至少三百萬元運至甬上准各錢莊向中國甬號借用以現還現每俟舊曆次年正二月間各路現洋回復之時先後照還在青黃不接之時不得如恒孚之辦法逼令籌還並飭中行開放押欵趕設堆棧則市面庶乎可以流通無論現水名目滙費名目亦可永遠革除矣以上善後辦法伏乞大部電咨浙江省長准予察核辦理並令中國總行轉咨杭州蔡行長立籌現金鉅數接濟甬市幸甚敝會幸甚謹呈　（完）　　 
[○學校慶祝孔誕彙誌]  
　閘北寶山路商務書館私立尚公小學校於孔子誕日舉行祝聖典禮並由諸教員演講孔子事略該校本有學生新聞爲學生自動事業之一是日自國民科四年級起至高等科三年級各級學生均有臨時新聞多寡不一共有十四五張云　法租界霞飛路民生女校於昨日上午九時半開會慶祝孔聖誕辰先由胡校長報告開會宗旨次唱校歌尊孔歌次各教員率學生詣禮堂行禮次國文生教張九韶演說略謂孔聖以六藝授弟子獲益者三千人成名者七十二人所言俱尚實理不涉迷信故足爲萬世之師表云云次該校教員錢祥春顧積成任矜蘋諸人演說至散會時已鐘鳴十二下矣　　 
[○青年會記事]  
青年會德育演講會於上星期晚七時半敦請俄羅司戰地青年會之美國幹事饒栢森博士演講戰地情形由該會總幹事曹雪賡君主座領唱讚美詩並謂饒栢森博士爲科學專家往年會在吾國各地演說科學啓發人之智識所至之處咸受歡迎想在座諸君亦必久仰饒博士之大名矣今博士又在俄國組織戰地青年會其情形諒諸君所樂聞也述畢由饒博士登台先以台上陳列之上海青年會會所模形請衆觀看計高三尺許共分六層逐層可分析每室之中裝以精小電燈如事務所課堂交誼室健身房游戲室寄宿所無不齊備觀者鼓掌繼謂予於春間會至吉林目覩該處水災景況極爲可怕想人烟繁盛之區一變而成澤國其居民之慘況當何如且該處人民咸不知水災之起原雖有水道專家研究其來源戢其水勢然此方人民受災之慘已非言語所得形容矣雖然今之歐戰之禍人民所受之苦痛更千百倍於水災耳諸君亦會一究其原因乎要知此次戰爭實欲求世界和平而戰換言之即爲民主主義而戰也故協約各國犧牲其金錢性命與德相博乃不得不然之勢耳余自上年十月由海參崴至俄國莫司庫綿亙五千里其間兵士雲集無不欣欣然有喜色皆以戰勝強敵爲志向因此余遂於此戰線內組織青年會俾一般兵士游息其中頗受該國士大夫之贊許並得該地富商以華麗之住宅讓作事務所於是青年會會務在該處得以從容辦理矣饒博士演講時將現在俄羅斯戰地景況及青年會在該處之種種影像用幻燈映出使聽講者如歷眞境是晚聽講者都三百餘人至九時半始散會　又該會於今晚（星期三）八時請蔣夢麟博士演說最近目覩滿洲情形蔣博士新由該地返滬是晚盍將滿洲之風俗人情及現時狀況詳爲講演關心北方情形者蓋早往聽　　 
[○求實英文夜校開課]  
厦門路宋弄口求實英文夜校於昨日（一號）開課學生五十餘人學科專重英文算術凡有志英文者盍往報名　　 
[○復旦大學訂期開會]  
復旦大學校以十月十日國慶紀念承美國大學聯合會會長安腦耳氏蒞校贈旗訂於是日在徐家滙路李公祠本校開會誌賀預定秩序如下　上午十時至十一時開會　十一時至十一時半童子軍表演　十一時半至十二時技擊　十二時至一時茶點　下午七時至八時幻術音樂　八時至十時新劇　　 
[○羣學會音樂會預誌]  
小南門羣學會定於雙十節下午一時起六時止舉行音樂會其要目如下　名人崑曲　專家京曲　滑稽崑劇　教育家洋琴貧兒院管樂　絃樂　文人古琴　名士琵琶　絲竹合奏　古樂器陳列　崑曲譜展覽　附文虎棋枰籃球擲環投標等游藝　　 
[○同德醫學專校紀事]  
麥根路中華德醫學會所立同德醫學專門學校已於上月開課遠方來學者甚衆且有會受高等醫學教育者多人故該校除預科一年級外又開醫正科二年級一班共有學生兩班其教員及所授科目略誌如下江逢治（外科）張近樞（花柳科小兒科）黃鐘（內科）孔錫鵬（產婦科）沈雲扉（病理正科德文）陳驤（細菌學衛生血清學）黃勝白（藥物學診斷學）邱仁高（喉鼻耳科）朱壽田（急救法）鄭邦彥（眼科）丁谷楠（皮膚科）沈承瑜（生理學胎生學）焦湘宗（解部學組織學）楊永超（辣丁文）陳作紀（物理）董漢聲（預科德文）黃元吉（化學）　　 
[○聖保羅堂勸募建築費]  
聖保羅堂牧師陳繼鐸君等爲建築新堂學校事刋布募捐啓略云上海各會堂多至三十餘所大半屬於自建者我聖保羅堂本爲英國安立甘會之分支來滬之時代先於各會堂而至今堂屋租借尚無自置之產對於各會未免有望塵弗及之歎十餘年前主教轄境問題解決聖保羅堂改隸於美主教之下信徒日增月盛租借之屋常有人滿之患同人等爰發起建堂之議選舉董事十餘人籌備進行去年已購得基地一方坐落北四川路底計地二畝六分四釐價銀六千五百餘元其中三千元係英安立甘會早年所撥助者其餘則由男女各會友踴躍捐輸茲者堂基已定建築乏資而租借之屋期滿即須遷移則建築之事又豈可稍緩同人等籌畫新堂已繪成圖樣一紙一切規模並不踵事增華不過屋宇略廣可容五百餘人以便集會祈禱其旁附建校舍一所因近日本堂學校頗有發展之勢得有校舍自能益致興盛更建牧師任宅一所俾辦事就近愈昭便利以上種種建築約需銀二萬元除由本堂會友籌募外更望吾衆熱心愛主之人解囊輔助得觀厥成云云　　 
[○製造豆乳之改良]  
西門外小菜場生生豆乳公司自發行滋補豆乳以來迄已入載選料請緻製造得宜洵爲有益衛生之佳品今秋該公司又不惜巨資向外洋購置水汀汽鍋等機件此後豆乳用水蒸汽製之味益適口質地純厚且極清潔並添襲各種菓　豆乳業已刋發通告大加擴張矣　　 
[○誘姦女子之追究]  
滬城花園弄陳秋濤之女阿新被羅陳氏等引誘出外與周雙喜私識經女父查悉控由警廳將羅陳氏梅陳氏提案研訊供出阿新等匿居法租界某客棧乃移請法公堂將周並周母陶氏及該女提案判送警廳經司法科集訊一過轉解地檢廳經檢察官命周雙喜陳阿新羅陳氏分別收押梅任氏等無干開釋陳秋濤退去候示　　 
[○搜查拐匪窟穴]  
甬人陸阿金住居閘北永盛里後街源昌西里三弄第四家即在該里門樓下擺設測字攤實則專以拐賣小孩爲業有住居陸家莊順康里之江北婦人周林氏有女阿二年十四歲在某絲廠打盆日前忽然失蹤四等無着昨日歸來據稱被陸阿金夫婦誘至伊家藏匿樓上禁止聲張當時見房內已有二女詢知亦係被拐來者今日陸妻不知將二女送往何處家內無人始得脫逃云云周林氏即偕女投報四區警署張署長立飭長警拘陸到案並在其家抄出阿二所穿短衫一件經張署長研訊陸直認誘拐不諱張署長命押候提到陸妻解司法科訊辦　　 
[○族叔與姪女偕逃]  
浦東二十二保十七圖高家巷西顧家宅顧如山之女月英年二十二歲已經許字與人近被族叔顧兆兆勾引偕逃茲經如山在塘工局附近將女尋獲送由縣警察第六分所將兆兆拘獲解送總所經司法科訊供一過判候函送檢廳訊辦　　 
[○阿叔尋獲阿嫂]  
揚州人張德永之妻章氏於去年六月間被人拐逃茲由張弟德成同審母張朱氏來滬找尋在閘北公益里劉長發家尋獲扭控四區一分所經楊署員研訊據章氏供稱因在籍無以爲活故來上海謀做女工質之劉供稱向與章氏相識今來民家託荐帮傭云云楊署員諭解司法科訊辦　　 
[○鞋匠指控拐子]  
鞋匠樊阿金住居閘北天通庵有女阿大年十四歲於陰曆七月十八日被匪拐去今有樊友吳阿寶通信於樊謂此女係李棟卿所拐當時會經目睹云云樊即邀吳作證至五區警署告發經王署長將李拘案研訊供認女由伊妻領往虹口藏匿王署長諭解司法科訊辦　　 
[○婦人不認被誘]  
住居虹口漢碧禮路二百七十二號門牌向爲鐵路巡警之陳蘭明指控總巡捕房十六號巡船上巡捕劉秀山誘匿伊妻趙氏等情昨由捕房將被告與趙氏併解公共公廨經中西官訊據趙氏供稱婦人自至被告家內不能指爲誘匿遂判將案註銷趙氏交本夫領回管束被告開釋　　 
[○女子陳述被誘情形]  
黃金瑞指控住居唐家弄八十號門牌之江西人虞三狗與妻虞劉氏與在逃婦人某氏串拐十五歲女兒黃雲寶圖賣等情業經捕房將虞夫婦與女一併拘解公共公廨判女交黃先行領回被告夫婦分別押候補提入證併究在案昨晨復訊先由中西包探上堂禀明前情並據黃女投訴被一不相識之婦人老大誘至外虹口老大之姊妹家內囑令暫候同至新舞台觀劇詎老大一去不回即在彼處住宿兩宵後被領至虞三狗家居住幸得尋獲否則定遭拐賣等語張襄讞商之美副領事丁君判虞三狗夫婦分別還押候緝提同黨到案併究　　 
[○薦頭退還薦費]  
婦人張朱氏前至法公堂訴稱唐張氏王黃氏前薦陸氏至婦人處爲乳傭爲日未久乘隲竊去值洋三百餘元之金鐲珠花等物請向兩薦人訊追等語詰之張黃兩氏供稱陸氏逃回原籍崇明地方請求釋出以便尋交判各交三百元人洋並保出外限交陸氏在案嗣因兩氏無保諭飭管押昨又提訊張黃兩氏供稱婦人等托人前往崇明找尋詎陸氏已聞風逃逸惟婦人等前薦陸氏至原告處祗各取得薦費洋二元現被竊去金鐲珠花值價如此之多實無能力賠償求恩鑒宥中西官察得兩被告貧苦屬實判各交出薦費洋二元退還原告完案　　 
[○淞滬警察廳批示彙錄]  
　白三郎批　呈悉查清潔所屬於工巡捐局管轄該民如果於業務上發生何種問題儘可自行呈請主管機關核辦所請傳究之處應母庸議　唐金根批　呈悉查宣張氏告訴宣根寶挾嫌暴行各節前經傳訊據宣根寶供稱事由旁人帮助所致當以釁自彼開即判飭各押五日以儆該氏事不干已輒復砌詞聳聽殊屬不合不准特斥　剻應廣批　據呈有已嫁親女剻桂雲即劉剻氏爲除大成誘姦藏匿各節案關和誘亟應緝獲法辦准卽發交偵緝隊隨時查緝可也　劉洪興批　呈悉查品記野味店前因抗不入會違背公會禀准立案之規則即經飭傳店主陳子祥集訊限令於三日內照章入會如違停業在案今逾限不遵是實故違官應命令自應勒令停歇以儆抗頑准即行知一區警署押令閉歇可也至登輪攔貨惡習宜除該商等呈請查禁自是正當辦法並候令飭該管區隊查照辦理　沈盈生批　據呈堂第沈金奎因細故齟齬乘該民家屬出外之時擅自搬取物件如果屬實殊犯刑章惟念家庭紛爭總以和平解決爲是仰即邀集親族秉公理處母遽興訟致長戾氣　錢宗濤批　據呈已悉查阮寶記積欠房租已是不合乃取於經租人收租之際辱罵逞兇果如所呈殊屬藐玩已極准即飭傳訊究　胡顯良批　呈及失單均悉果如所呈是成文基串吞盜賣已搆成刑律侵占之罪仰即逕赴上海地方檢察廳依法訴追可也　宣張氏批　呈悉候再派探捕拘宣阿寶等訊究可也　謝賢清批　據呈吳啓模恃兇毆辱各節如果屬實洵爲藐法已極准即拘案訊究　種椿林批　據呈逆子妄爲陳明脫離關係各情係屬刑事範園仰即逕赴司法衙門聲請備案可也　　 
[○介紹小說]  
商務印書館小說月報第九卷第九號業已出版內容豐富頗饒趣味且自是號起增添史外　瀛談　詩話　奕話　奩艷　雜俎各門以佐讀者興趣昨承惠贈一冊書此誌謝並爲介紹中華職業教育社特別通訊 
　　 
[○中華職業教育社募金團通告] （第六號）敬啓者頃假座大東旅社開會商權募金團進行事宜茲將經過情形通告如左一報告募得數目　十六日至二十八日陸續報告共二萬六千三百九十六元內各隊隊長募一萬九千九百五十五元（細目已見前歷次報告）　朱葆三王一亭顧馨一君募三千五百六十五元　薩桐蓀君募二百元　陸達權君募三百三十六元顧蔭亭君募二百二十元　蔣夢麐君募一百元（京鈔）　沈信卿君募一千九百二十元　黃任之君募一百元卽晚臨時報告共九千一百元內第一隊史良才君募一千元第二隊朱少屏君募五百元　第八隊張叔良君募一百元　第二十隊溫欽甫君募二千元　第二十一隊陳青峯君募一千元（函告已募到此數未收齊容緩報）　第二十三隊程齡孫君募二千元　顧蘭洲君募二千元　陸達權君募二百五十元　沈信卿君募二百元　黃任之君募一百四十元兩共三萬五千四百九十六元又蔣夢麐君募汪曼峯君常年捐二百元　史良才君募某君預定遺囑捐助所有家產百分之五數未定約五千元　姬覺彌君認募建造校門前大橋經費數未定一議決本埠募金展期一週至十月七日截止外埠二週十四日截止現募到之數距五萬元定額尚不足萬餘元而學校自各地紛紛要求加額一切佈置勢不能不日漸擴充需用經費多多益善尚乞諸君子續圖進行無論於標準數已達或未達仍盼竭力籌集如有所得不論多寡隨時見告至感至盼其已認之數請爲轉致逕交銀行或爲代交均可專此通告敬希公鑒　朱慶瀾聶其杰同敬啓九月二十九日　　 
[○職業學校募金團消息]  
　　　　昨日爲　　　　　第四隊隊長報告續　　　　繼續募　　　　　募到銀一千二百元　　　　金展期　　　　　連前共二千元　　　　之第一　　　　　　　總隊長朱慶瀾　　　　天　　　　　　　　　副總隊長聶雲臺來函 
　　 
[○劉善夫來函]  
昨閱貴報新聞欄內載有合辦假慈善事業之餘波一則叙述鄙人與劉世琪合設中華公德會騙取財欵被劉嚴氏控訴（中略）前日預審鄙人避案庭諭改提等語不知從何根據貴報爲言論泰斗信實素著幸勿爲訪員顚倒黑白特此函請貴報登入來函以資更正　劉善夫謹啓雜評二 
　　 
[○金融活動] （訥）　奧國提議搆和不成。而布國已起而單獨搆和矣。因布國搆　和。而市面金融。即已活動。是誠一協約國之好消息。而又足　徵協約國勝利之多數蒙其幸福也。　蓋勝負不分。則無停戰希望。無停戰希望。則金融界之受禍　不止。而各業亦無恢復希望。今布國單獨搆和之約甫定。而　金融界即有活動消息。是誠全世界人所朝夕盼望。而今已　見其端也。然則商民而欲速復其營業者。惟有祝協約國之　早獲全勝也乎。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說篇] [  小孤山人]  
　　物之生也有種。種不滅。生不絕。鷺一飛禽種也。其孳生最蕃。飲啄於淺水之濱。樓止於茂林之麓。自以爲無患。與人無爭也。獵之人有弋者羅者。矰繳而罝者。各出其術以捕百禽。但喜致他鳥。不及鷺。蓋鷺之於人無所取。其肉腥。不可食。得之不足易一錢。又無以償所費。故鷺因之以卵以育。以游以息於綱羅外也久矣。而不意一旦乃以毛致禍。西人色尚白。婦女盛妝飾。好修飾。峩冠高髻。戴鷺毛業業盤綴於其上。舒拂如雲浮。或兩髩髽後。垂垂然如燕尾。美者爭以爲容。一時風靡。出重金市鷺毛於獵者。獵者利其金。負鎗挾彈取之。多所獲。獲且贏。方春夏之交。鷺羽蛻落。兩翼間所生新毛。蒙茸數縷。弱不禁風。經落有姿態。故獵者必於是時取之。至秋冬。則羽毛豐滿。不適用矣凡得一鷺。剔去其凡羽。而取其新雋者。稱之。不及三四錢。每錢所值。初則銀洋四五角。其後貴至三四枚。以是獵者趨之若鷺。山涯水涘。林密箐深。求之岡弗徧。及踿跡漸稀。日裹糧走百數十里外。見則狂喜。如遇奇珍。雖飛避。必逐而狙擊之乃已。不三四年。鷺無噍類矣。往時墨客騷人。感時詠物。寄興於水田白鷺之吟。以爲詩料者。不知峭幾。予猶憶二十年前。讀書青蓮庵。庵前徐氏響石山莊。樹木蒙翳。綠陰繞屋。其上有鷺爲窠。四時不散。飛鳴相逐。千百成羣。予嘗從山客過其門。爲剝啄聲驚呼之。輙翔集而不去。今則樹老巢空。杳然絕跡。即至窮陬僻壤。足跡徧天下。未嘗偶一見之。鷺之種自此滅矣。杞人曰。哀哉鷺也。夫鷺之見滅。以有毛也。不惟鷺有毛。而象有齒。犀有角。麝有臍。鵰有尾。雕有翖。諱有皮。舖有膏。　有甲。蚌有珠。貂有茸。蚺有膽。皆鷺毛類也。鳴呼。 
客座閒談 
[俄京之生活狀況（四）] [  劉麟生]  
　　趙數日。余往革命裁判所參觀。地亦在奈法河畔。距彼得保羅砲壘極近。係舊日尼古拉斯大公爵邸第。白石爲垣。備極華麗。昔時歌舞之區。忽一變爲執法之署。能勿感慨係之。循白石梯而上。入一跳舞室。室中懸極燦爛之絲織品。窓以金色羅紗爲鐮。鮮艷奪目。梁上之煤油燈。瓔珞四垂。尤足令人目眩。地板雕刻本甚工。今則爲污泥所掩。糢糊難辨。塵埃積地上甚厚。重以菸屑等物。棄置未掃。精緻傢具。雜亂陳於一隅。其　無華屋山邱之感歟。余出此室。見工人往來如織。廊　內聚集多人。絮聒不已。甚異之。往法庭。亦闃焉無人。繼見法官皆怒不可遏。不肯出席。探問旣久。始知風潮之由如下。有某甲者。名白倫生。係舊國會議員。於是日傳訊到案。白倫生未入庭之先。彼之親友。及一班左袒白倫生者。已羣集於此。迨白倫生出席。衆報以彩聲。法官令衆無得喧譁。而噪聲益甚。於是裁判長禁止旁聽。衆益大譁。羣呼曰。此非法庭。乃黑暗之地獄耳。白刃不加吾頭。誓不離此間。裁判長不獲已。遂飭軍士入內。逐旁聽者出。衆仍堅立不動。軍士囁嚅不前。避立牆角以待。忽一工人攘臂而前大罵。法官似嘲似諷。裁判長斥之去。該工人曰。公可槍擊我。公不可易吾之心。言畢。曳椅而坐。向衆述其事。衆皆和之。裁判長見勢不佳。與同官均離席暫避。軍士睹此情形。頗爲長官抱不平。鼓勇前進。盡驅旁觀者。出余適於此時出院。案已提歸下次覆審。執事人員。紛紛如鳥獸散矣。　　 
[益智新畫] [  程鏗]  
一持杖老人二是動物三花缾四農夫 
小說 
[五分鐘] [  常覺小蝶]  
　　惟予素知先生性情褊激。且好雌黃政治。若以他人而駐君家。必多未便。故吾自向將軍言之。乞留宿於富格之家。則於君可無避忌。而我亦得稔友。爲不寂寞。先生思之。此事非一舉而得乎。其言雖簡。而意至誠懇。遂使老人無可駁斥。且覺裴荔詩之語。亦不爲無理。共和黨人。固非老人所喜。然又不能阻其勿來。與其拒裴荔詩而納他人。母寗任裴荔詩居此乎。且裴荔詩一孺子耳。庸知太詩。正可自其口中。刺取黨中消息。則於卡東亦不爲無功。思至此。乃展爲狡猾之笑容曰。孺子意良可嘉。今我謝過矣。人各有志。不能強同。吾今不汝責矣。裴荔詩笑曰。謝丈。然使我不爲丈者。則當此時世。尚不談宗旨爲佳。並以爲抒已見而殺身者。衆矣。先生智者。何必定欲顯表其背時之志。而取眉睫之禍。老人曰謝汝。以後當誌汝言。用作金箴。惟汝居此。當有幾時乎。裴荔詩曰。但吾隊弗行者。吾即留此。朝夕有事。則吾頃刻行矣。老人曰。有行李乎。曰軍人遠出。一行滕而外。豈有長物。今夜當與丈剪燭話舊矣。女國民亦許我乎。此語爲裴荔詩入門以後。第一語向曼黛者。曼黛方有所思。聞語。遽頳其頰。久之始曰。國民恕我。乃忘以茗響客。容我往淪如何。言次即翩躚欲行。其意蓋欲避去裴荔詩英銳之目光。冀得一間。以自理其棼亂之思潮。裴荔詩即前爲之啓門。鞠躬而送之。其一種莊穆之態。即舊時貴族禮貌。亦未嘗有如是之週也。裴荔詩目送曼黛出。返閉其門。微歎。解其佩刀。轉向窗次。支手於窗楹之上。此時月光如水。已滿前庭。園花顫風。發爲幽馥。此香吹入裴荔詩鼻觀。乃生無限感覺。蓋三年以來。雖匆匆奔走於革命生涯。而每當好夢之餘。未嘗不想像度爾村小園之中。有美一人。臨風悄立。與已同時對月而思也。今夜至此。乃如重歷夢境。不禁發爲微歎。而此歎聲之中。實又含有無限之愉快也。悄立久之偶然回。顧則見富格老人。方叉手而立。兩目深陷如潭。不知其作何思。裴荔詩微微欠伸。以背就椅。而伸足於爐沿。狀至舒適。呼曰國民。老人聞呼。一驚曰。何故呼我。裴荔詩笑曰。國民。吾今思之。汝前逐我以出此門。實即促我以成革命之功也。老人曰。汝今悔乎。則孺子猶可教也。若謂由我驅之入苙。則我不承。裴荔詩曰。此吾不與丈辯。惟丈以爲舊法宜守。牢不可破。而我則以爲舊法旣窳。即當易以新者。若夫守殘抱缺。故步自封。則猶死症而不求藥。鳥乎可哉。老人搖首曰。休矣。吾與爾宗旨不同。即無談論之餘地。不如無言。裴荔詩笑曰。此語背矣。惟　丈固執。乃不肯納我一諫。然天下正以有此一輩人。始不免有革命之舉耳。老人乃大不平曰。有是理耶。裴荔詩曰然。今之政府。正如吾師。事事惟執已見。乃不容人參贊。民意不舒。鬰極而洩。其勢乃如堤決。謂非政府迫之便然哉。夫人生豈水圖安樂。孰則願以血肉之軀。而當鋒鏑。惟權衡輕重。覺將來之苦痛。正未有艾。不如姑爲死中求一生。或猶有一希望之途。而於是革命之軍成矣。老人乃搖其首曰否否。汝言雖近似。而其實則非。汝輩輕年躁進。爲亂有餘。爲治不足。徒使生靈塗炭。陷國家於危亡耳。嗟乎。吾不願聞汝言也。裴荔時曰。丈不願聞。吾即不言。惟汝極口痛詈黨人。吾心亦殊不平。故不惜其詞費。以明黨中心跡。初非爲犯上而作亂也。老人嗤之以鼻。默不復言。而目眶愈深。似方堅定其志。以思一事。顧裴荔詩殊勿覺也。 
 
 
 

Page 15

 
 
   
 
 

Page 16

 
 
   
 
