# 1899 - 263 - 4909501

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不使爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜坊間所印均係刪節之本又字畫　小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[廣學會新譯李傅相歴聘歐美記每部三角五分] ○又出售新著富國眞理說教雪[  圖書集成局代啓]  
　　前年李傅相奉使至俄旋歴聘歐美各與國衆皆以傅相本中國偉人充外洋貴使爭見顔色自幸光榮各報館更遣人日伺行臺記動記言歸登報簡廣學會林樂知先生以爲中國關繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每部三角○說敎雪爲王君煜初所著盖惜彭君光譽說敎之誣而雪之也每部一角半○附售學古堂文集二角售處皆同前 
[論梟匪不法事]  
　　邇來盜賊横行爲害閭閻見於報章者幾於無地蔑有大抵皆無業游民爲飢寒所迫遂至不顧性命罔恤刑章日以刦掠爲生涯其在窮鄕僻壤竟公然覬觎富户魚肉良懦至人烟稠密之處則惟溷跡於賭塲烟寮内此種盜賊雖爲民害然一聞緝捕無不東奔西竄以冀漏　在上者以爲聲勢所至若輩卽聞風而逃祗圖地方安靜一經驅散卽不再事搜求致使盜黨愈多盜膽愈張一旦認眞辦理小則拒捕大則戕官甚至潢池弄兵據城奪邑如紅巾髮逆之事初亦不過以刼掠爲事地方官不思殲險以致養癰成患所謂星星之火不滅可以燎原涓涓之水不塞可成江河也觀於本報所紀梟匪不法事不禁爲之髮指焉夫盜賊不過爲民害耳至於此種梟匪則直欲與官爲難若不早爲殲除則將來貽禍有窮期耶初登蘇州訪事友函述本月初五日光福司巡檢蔣少尹訪聞鄕間善人橋有梟匪聚衆開賭事遂帶領差役馳往驅逐不料竟爲梟黨所窘旋得續函云有某鄕人目擊當日情形言及是日午前十下鐘時梟黨號召賭徒旗鼓大張興高采烈少尹貿然至城隍廟假坐大殿之側飭差拘拿訊辦梟黨聞而大怒振臂一呼各持刀械蠭擁至廟欲得少尹而甘心少尹見事不妙急避人住持僧臥榻下旋褫去衣冠易以　縷扮作者工從後門逸出猶恐若輩追及奔入某鄕民家暫避至黃昏時始雇輿而返當梟黨入廟搜尋時司差陸某聞信奔至向梟黨大喝曰爾輩竟目無法紀若是耶梟黨笑謂之曰汝係差役耶來何暮也立執之擲諸牆外旋以利刃砍斷左腿抛棄荒郊一哄而散嗣經鄕人將陸舁送回署奈受傷甚重呼號三晝夜而斃現聞若輩已經飛划營管帶歡陽副戎督勇驅散云云說者謂數年以來江浙交界之處梟匪之横行不法久已書不勝書雖有飛划營到處巡緝屢有拿獲而梟匪之横如故梟匪之衆依然豈飛划營不過爲驅逐之計耶抑梟匪之黨過多飛划營亦莫敢誰何耶則應之曰現在官塲何一不虚應故事設果認眞緝捕則若輩必爲困獸之鬥卽幸而拿獲而兵勇營弁亦難保無損傷性命之憂故爲聲東擊西之計亦古人所謂明哲保身者歟不觀蔣少尹乎少尹非不知梟匪之横而乃貿然前往置性命於呼吸之間幸易　潜逃否則必斃於凶人之手在不知者必謂少尹鹵莽從事而僕則以爲地方官苟皆如少尹之不顧利害則梟匪不難絶跡惜少尹旣無縳雞之力又乏弁兵護從祗得易服濳逃以保性命假使少尹而爲勇營營帶當不僅驅之使散已也自必有以設法殲之者現聞蘇松太各屬鄕間賭風大熾鄕人於秋收後略有蓄積若輩卽心生覬觎務必傾其私囊地方官亦無可如何祗得付之不聞不見此種賭窟多在交界之處若輩固趨避便易而地方官亦互相推諉假作癡聾安得能如蔣少尹之不避艱險者事雖無濟而於賭徒畢竟有所顧忌也是所望於有地方之責者 
[本館接奉電音]  
　　昨日午前京師飛電傳來上諭一道敬謹譯登○八月二十日奉上諭本日召見之在任候補道直隸天津府知府榮銓著仍以道員在任儘先卽補並交軍機處存記欽此 
[徵兵靖亂]  
　　廣州博聞報云飛獵濵羣島現雖隸美國版圖仍有土人時出擾亂美國兵部大臣伊利告魯氏爰宣示於衆曰美政府决意於西歴十一月將島中各地一律敉平雖多費軍糈亦所不吝近由美國陸續徵兵前往蓋欲雄師畢集迅奏膚功也 
[移民墾土]  
　　廣州博聞報云法國地理會開議時云法國地理會開議時推奔發祿君爲首領會中有於爾所林者曾旅居吐尼士埠十有餘年於此處情形頗爲熟悉因昌言意大利人移居其地者日益多近已聚成村落且創設農務公司兩處購地三千奄克逹擬移西西利島民二百户前往墾荒凡天氣温和之地方皆被若輩所據於法國權力不無關碍似宜急移法民之貧無生計者至彼開墾令彼處法民之富有者劃出地五十奄克逹然後逐漸築石路設學校立教堂建房舍以謀生聚之道其願遷往者由國家給與遷費由五百至二千佛郎 
[宫保蒐軍]  
　　長江水師提督黃芍巖宫保邇以海防解嚴商之兩江總督劉峴帥循例出巡由鎭江乘某兵船起節等情已志前報兹接蕪湖訪事友人來函云宫保行抵白門後與峴帥面商一切旋於本月十六日解維上駛旣抵太平府節轅卽檄調金陵無湖裕溪提中匹營杉板齊集金柱關外大江中示期十八日校閱水操一時舳臚布陣金鼓飛揚鼓棹種波不啻萬道蒼龍吞矯於江天漭瀁之際操畢接閱水師陸操及槍靶刀矛等技聞帥節小駐一二日卽當溯江上駛簡閱安慶協標及湖口漢陽岳州三鎭標營伍所有大通一營本提標五營之一此次擬附入安慶協標就近校閱 
[示期閱伍]  
　　蕪湖訪事友人云去年輪值安徽省大閱之年撫憲鄧筱帥奉命後除將皖南鎭禁及省防水陵各營於四月中親臨簡閱分本擬秋間按臨皖北接閱壽春鎭禁及淮海各防營不意淮北飢饉洊臻盜賊蠭起所 
 
 

Page 2

 
 
有標防各營皆調往各處分投駐守未便尅期調集因卽奏明改至今秋舉行兹已咨行壽春鎭定期九月初二日自省垣起馬取道九江由裕溪進口　道　看東西梁山砲臺溯流度巢湖過廬州而後由旱道直至壽州並聞中丞以彼處地方災歉之餘不忍重勞供應與學憲綿建齋宗師約定俟考竣然後按臨俾可就學院小駐襜帷至隨轅差弁向有程儀早經革除凈盡是以此次經過各州縣皆不煩供張又聞學憲已於日内試畢滁州按臨壽州屈　茱萸揷罷正諸生奪錦而歸文星轉蒞盱眙爾時軍麾計堪戾止矣 
[撫軍過鎭]  
　　鎭江訒事友人云調任江蘇巡撫鹿芝帥由滬乘南瑞兵輪船溯江上駛本月十八日午前十點鐘時行抵潤州文武各官咸赴江于迎迓親湘江勝新兵各營健兒分往德勝門小閘口兩處排列隊伍鳴槍申敬旣而中丞傳諭屐輪向白門停發俟謁見南洋大臣劉峴帥然後赴姑蘇履新 
[撫軍蒞省]  
　　金陵采訪友人云新授江蘇巡撫鹿芝帥欽承恩命由粤東移節三吳官塲探悉節麾將蒞白門謁見督憲劉峴帥因由上元江寗兩縣主飭丁在湘軍公所恭備行轅旋又接申江來電知帥節於十六日起程屈計十八日戾止司道副叅以下爰於是日天將破曉齊集下關官馬頭標防各營及江口砲臺弁兵亦皆列隊江于整齊嚴肅乃自朝至暮未見旌節遥臨直至晚間十點鐘時憲舟始衝波上駛勇丁皆升砲鳴槍志敬各員弁則乘小艇駛上紛紛呈手版禀安芝帥接見之餘卽命駡入行轅小憇次晨詣督轅拜會與峴帥茗談一點鐘之久始興辭 
[示禁僞茶]  
　　廣州搏聞報云中國出洋之貨以絲茶爲大宗然終不敵鴉片之巨乃華人不知牟利之道每喜作僞欺人以致茶巿年不如年良可嘅嘆今歲閩省南臺稅釐總局出示曰爲重申示禁事查閩省爲産茶名區福州府屬及附省各鄕均有栽種土茶各商户經營茶業理宜認眞講求種植製焙勿得以僞亂眞節經剴切示諭遵照在案查向有不法匪徒專意採摘各種木葉萌芽造作假茶攙和漁利貽害中外商民良非淺鮮雖經節次破獲照章焚燬從重懲辦奸徒稍知歛跡但恐日久玩生復萌故智查律載凡造作假茶五百斤以上者本商及轉賣之人俱發充軍店户窩頓千斤以上者發遣等語是造作假茶律有明條而拿獲到官者必照章嚴辦本總局力求釐剔深恐若輩縱惡不悛沿爲痼弊殊與國課商情大有窒碍現當　巿方興亟再申明示禁通飭各分局卡嚴密購緝遇有前項造作假茶以及販賣竊頓情事卽將人貨並獲解送本總局按律究辦以彰法紀而整榷綱除分檄遵照並密派差哨訪拿究辦外合亟示悉爲此示仰商販山户軍民諸色人等知悉爾等須知各種木芽不無藴毒攙和茶葉勢必傷人貽害中个商民實非淺鮮况造作假茶及轉售窩囤律載何等森嚴務宜激發天良洗心革面倘再仍蹈前轍一經破獲或被指拿到案定卽按律從嚴治罪决不寛貸軍民人等如能探悉專做假茶之人及窩囤處所或赴就近局卡請派役勘拿或能查獲假茶將人貨一并送案定卽破格優賞以示鼓勵其各凛遵毋違特示 
[揚州試事一志]  
　　揚州采訪友人云府尊沈碧香太守每奉江蘇提督學政瞿子玖宗師札文檄飭所屬各州縣定於七月十八日舉行州縣考八月十八日舉行府考刻下府考已屇期府署左近之赶考巿者爭先恐後霧沛雲屯而府東街尤星羅棋布肩摩轂擊某日太守杳照成案申曄朝廷掄才大典以及考試塲規曉諭與考諸童務各恪恭遵守復於龍門外牌示各邑塲期計十八日考興化東臺正塲二十一日考高郵寶應正塲二十四日考泰州儀徵正塲二十七日考江都甘泉正塲 
[名蹟重新]  
　　南昌訪事友來函云江西省城形勝全在東湖而百花洲危峙湖中一水瀠洄風景尤爲清麗曩時商邱宋牧仲儀徵阮芸臺諸巨公嘗鳩貲修建園亭藉爲是邦名蹟文人墨士往往嘯咏其間邇因年久失修亭榭漸多傾圮南昌縣孟子卿大令風雅好事不忍使勝蹟荒凉因商之邑人重爲修葺自去歲興工末及八閱月而落成月榭雲廊益形幽靚明府自爲文泐諸石從此流連詩酒點綴湖山潭影雲痕又可長此終古矣 
[武林命案]  
　　杭州啔事友人云距武林門外三里之遥馬塍左近有某甲者設攤售荳腐漿藉資餬口本月十七晚馬夫某乙向之購取已付值矣偶爾遺忘復向索取乙大怒將碗盞任情搗毁旁有四馬夫助之爲虐拳足交加中甲要害登時殞命近處居民見已釀禍急召地保將五馬夫拘獲星夜赴錢塘縣署禀報次日縣主吳明府帶同刑仵前往先提鄰人略訊數語然後飭仵作如法騐視仵作唱報死者有傷痕十處惟腰間一傷致命明府親視無悮飭吏愼明屍格將各兇手帶回收禁候訊明懲辦 
[賭徒結局]  
　　姑蘇訪事友人云本年五六月間蘇鄕角澤鎭附近劣紳某某等開設賭塲大張旗鼓有劉盤龍癖者聞風興起咸乘一葉扁舟往角勝負近處某卡委員查知其事將賭船十五艘悉數拘住擬解請地方官懲治旋經人竭力排解每船認罰洋銀十五枚始得釋内有一船係震澤富室子朱楚卿所雇非惟不肯認繳且復出言挺撞卡員大怒令向船中搜索則賭具纍纍遂解送新陽縣署縣主蘇大令飭押入翼房候究旋因公赴省將此事禀知府尊彦詠之太守太守飭卽解省提訊喝責一百板收禁府獄不意朱婚養性成一經囚禁不堪其苦旋卽染病一息奄奄家屬投臬轅禀求交保臬憲陸春江廉訪准之傳諭卽日開釋奈病勢已亟卽於是夜瘐斃獄中翌日始得備棺收殮聞者憐之然亦可爲嗜賭者鑑矣 
[懼罪吞烟]  
　　本年三月下旬前任蘇松太兵備道蔡和甫觀察爲公子完姻暫假郡城普照寺迤南施姓家爲公館旋於夜間被竊報縣緝查本月初旬婁署公役在楓涇拿獲帽子阿懶解經縣主屈吉士大令詰出正犯名阿和尚因派差協同營汛跟緝一面由城守營楊克明游戎飭外委徐某駛往金山嘴等處嚴密拘拿嗣在華亭縣境干港鎭將阿和尚拘獲解經署華亭縣劉謙三大令升堂研訊阿和尚供稱小的姨丁在施宅供執爨之役甫經五日卽被辭冋實因窘迫無聊以致犯此巨案訊至此大令覺其言語模糊細心盤詰知途中已濳服生烟遂令差役掖出如法施救俟烟毒吐盡押入化莠所聽候訊懲 
[潯陽火警]  
　　九江訪事友來函云本月十五日四點鐘時九江城内左營之後某姓家不知因何火起霎時赤熛怒煽烈燄飛騰鑼聲鏜鏜自近及遠各水龍夫聞警之下風馳電掣而來鎭道及各官亦策騎飛臨督率人夫竭力灌救百道飛泉從空直瀉祝融氏勢不能支始偃旗息鼓而退然房房多間已均付楚人一炬矣 
[津郡官塲紀事]  
　　本月某日督辦蘆漢鐵路大臣盛杏蕯京卿由滬北上赴唐山及山海關等處公幹其幕友僕從先已抵津行轅設在蘆漢鐵路公司津局○天津練軍左翼步隊副中營翼長董凱臣副戎於本月某日病故遺差經督憲裕壽帥委耿岐山總戎鳳鳴接任總戎涓吉十三日午後三點鐘時到差部下哨弁勇丁均排隊迎迓○今歲爲直隸大閱之年日前天津鎭羅鎭軍札行河間協調集武清務關霸州磚河四黨口靜海等處緑營兵與天津鎭標左右城守三營隊伍在津郡合操以免技藝生疏臨時隕越 
[皖省官塲紀事]  
　　安慶訪事友來函云候選教職吳文廣愼彤現奉藩憲札飭署繁昌縣學教諭○安慶府經歴鈕叅軍於去年病故遣缺經上憲以新海防遇缺先補用府經歴王叅軍廷珍請補未到任以前委候補縣丞祝二尹思望署理本月某日祝二尹亦因病逝世藩憲湯小秋方伯檄飭王叅軍卽赴新任○安徽池州府文太守俸滿引見遺缺經上憲委候補知府何太守彬衡署理何太守奉札後卽於本月十四 
 
 

Page 3

 
 
日赴各轅禀辭赴池陽履任○署理懷寗縣顧明府與宣城縣陳明府兆慶互調因陳明府到任尚需時日經府尊方太守委候補知縣陳大令諤代理俾顧明府交卸後卽可赴宣城新任 
[鳩水官塲紀事]  
　　蕪湖采訪友人云本月十四日新委保甲總辦童米蓀大令寶善捧檄蒞蕪因前總辦何太守瀛眷尚駐局中特假湖北會館暫駐襜帷是日禀見道憲後卽接鈐視事聞何太守已於本月十四日由省垣謝委回蕪收拾琴裝十八日挈眷登舟赴池州府新任定於二十日接篆云○候補典史梁述之少尉承平需次蕪關歴有年所近經廣帮同鄕聘爲米業董事兹因輪委到班藩憲湯方伯委署桐城縣練潭巡檢少尉本擬謝委到任因粤帮同人一再挽留遂於日前具情繳銷委札以便另委他員前往視事○道轅聽鼓諸閒員每屇春秋兩季例藉稽查各縣牙帖驛站班館等差分縣委派藉埽甑塵本屆道憲吳季卿觀察已於中秋節前揭曉計皖南二十三州縣共委佐雜五十餘員凡屬山門冷坐鼓韻不揚之輩幾乎一榜盡賜及第委札旣下先後赴轅禀謝車塵馬足交錯於途 
[雲間官塲紀事]  
　　松江采訪友人云新任華亭縣王大令得庚已於日前頒到紅諭定期本月二十五日接篆署華亭縣劉謙三大令擬於交卸後借府署迤南會星橋畔符宅暫棲眷屬俾騰出衙署得敷新令辦公 
[上海官塲紀事]  
　　日前新任山西按察使李筱軒廉訪廷簫道出滬江假寓某客棧勾當一切昨日亭午時命駕入城拜會各當道至上海縣署時縣主王欣甫大令飭家丁至輿前擋駕○前日寶山縣典史湯善泉少尉慶洹因公至滬上詣各衙門禀謁至縣署時縣主王大令飭家丁擋駕 
[中丞赴嘗]  
　　日前調任江蘇巡撫鹿芝軒中丞赴金陵謁見兩江總督劉峴帥晤商要公事畢乘某兵輪船回滬昨日午前十點鐘時抵埠法界公廨讞員朱森庭明府預期咨照捕頭令包探會同會捕局綫勇至小東門外招商局金利源碼頭照料中丞登岸後卽赴觀音閣碼頭登舟赴蘇 
[名醫赴鄂]  
　　湖北巡撫于次棠中丞近以政躬抱恙電致江海關道曾經郛觀察請禮延青浦陳蓮舫徵君往診并派弁由鄂來申迎迓觀察探悉徵君方應武林顧宦之招疉次發電勸駕昨日徵君由浙省抵滬聞次帥求治甚急因卽於間晚乘招商局江裕輪船赴鄂屈指歸期大約在重陽時節也 
[押犯患病]  
　　上海縣獄所收盜犯董金標命犯魏二均於日來患病沈重董犯勢尤岌岌可危禁卒恐致倒斃據情禀報縣主王欣甫大令飭吏查劾卷宗董係崇明縣搶刼黃豆船之盜犯解請道憲提勘因供詞翻異發縣寄禁魏係戳斃郭長興之兇犯解省發回案情俱甚重大因立飭官醫赴監診治 
[幼孩失路]  
　　前日有小孩顧蘭生者在南巿水神閣前王榮記烟館門外掩面悲啼好事者向之詰問自云年祗一十有五家住吳淞因事逃逸來滬以致迷失歸途烟館主王某見而惻然暫爲留養亦好行其德者也 
[帶往指認]  
　　安徽桐城縣人吕紀榮在滬南三等學堂爲茶房其弟失去無蹤疑被同鄕人李清誘匿上月某日因事至法界典當街遇李在恒德當贖衣而出遂扭入捕房聲訴　頭解請讞員朱森庭明府訊供李稱在吳淞海關聶師爺處當家丁與吕素不相識吕矢口不移明府以事無佐証碍難訊斷前日備齊文牘給發川資飭探將吕帶往金陵查問鄰居是否屬實以便移送地方官衙門就近訊判昨日公差將次動身李在捕房聲喊明府命帶案訊問李稱小的在吳淞聞有一安徽婦人携其一子與要姘識與吕所供相似未知是否屬實明府疑事出有因飭探將吕李二人帶至吳淞指認明確聽候核辦 
[上海縣署瑣案]  
　　竊賊陳福生前經保甲總局差役拘獲局員戴子邁明府訊辦後飭令薙去頂髮以示薄懲乃開釋未久又至某處竊得大自鳴鐘一架舊衣兩件旋經縣署捕役拘獲吊出原贓前日解請帮審委員馬清渠明府訊究陳供小的係松江婁縣人鐘在北門内小弄中某姓家竊得求恩寛宥明府以其怙惡不悛判責四百板押候覆訊贓存候失主具領○徐仲賢扭控裘如邦作弊前日經馬明府質訊徐供在康寶甫家司帳裘如邦曾糾令康在四馬路股開茂昌酒店議定資本洋銀一千八百元裘出四百元店事由裘經理現查店中帳目有定貨洋銀四百元及二百元兩欵並無貨到顯被侵吞爲此扭案求究帳簿呈電裘供紹興人並無定貨之事中秋節曾被扭至西門外巡局由局員老爺交地保看管五日昨又扭至案下求鑒明府飭交的實人保出俟兩造算明帳目然後覆訊○被控訛索案内之白毛囝王阿生及捲逃案内之陳福卿等三犯俱收押自新所中前日因事互毆由看役禀明馬明府明府命提案笞責有差正欲退堂看役復禀稱白毛囝又在所中滋擾明府不禁大怒飭卽提案喝令再責一百板還還押候辦 
[上海巡局紀事]  
　　前晚爲本邑南巿各巡防局會哨之期二十三七鋪巡防局委員邱友齡二尹督率地甲巡勇人等親往所轄各地巡行查經大南門外永興酒館門外見有乞丐若于人羣聚喧譁并將紙錠灰藏竹簍中火尚炎炎未熄因命提至輿前略詰數語喝令笞責五十板傳丐頭某甲到來諭以嗣後須嚴加約束不准各丐在外滋事如違重究○本邑南巿各街道每有流丐往來蹀泉漳會館前隙地上麕聚尤多當夫更深夜靜之時或遇孤客遄行膽敢聚衆肆刼以是行人皆視爲畏途邇經十六鋪巡防北局委員楊聘侯二尹設法驅除想此後若輩不敢復行鴟張矣 
[法租界捕房瑣案]  
　　前者森和板行主甘吉昌投公堂控楊坤元積欠木價銀九百餘兩延宕不還讞員朱森庭明府訊供之下飭押候交保出外理處楊一味挺押置若罔聞昨日明府命提到案責比楊哀求免責明府命包探帶出覓保赶緊理處延于追比○前年金陵人楊春甫賃屋公館馬路開設錦源小錢莊以空票貼現虧欠巨欵濳行逃逸迄今事隔二年濳來滬上賃居虹口被債主王永修蔡朱氏等扭入捕房捕頭解請明府訊供著押候人銀並保限十日内理處迄今將次限滿無人具保昨日命提到案研訊數言著仍還押赶緊覔保清理延干追比○張桂廷在新街開設餅店雇用店夥喬寶生某日因事與王光和口角將王戳傷由巡捕拘入捕房昨日捕頭令解送至案明府著枷號一個月期滿責釋○倫兒王春祥陳阿六由包探當塲拘獲解送至案明府著各責二百板從寛斥釋 
[正字]  
　　前日報首所登愼防迷藥害人說内悮載匪人句匆促中悮作悮雇匪船以致情節不符合卽附正於此 
申報館恊振所經收山東河南江西皖北浙紹賑捐八月十一日至八月二十日止第二十二次清單 
八月十一日曹承桂求華人不食洋烟洋二元全昌仁來京口周先魁洋一元洪源帳房銅洋三元無名氏銅洋二元相湖氏洋一元有心無力人洋三角蕪湖全泰盛來追悔生洋十一元三角○十二日梅里永義昶來省悟人花洋一元戴雨田洋十二元○十三日蘇州袁萬順銅洋十三元無名氏洋十三元銅小洋三百角○十四日松江符豫生求合室平安洋十元升大莊節省月餅費洋八元許門張氏洋十元○十五日怡豐號各友月餅費花洋二元大豐洋貨號各友節省月餅費錢二千二百文合洋二元三角四分硤石順成局來通慮洋二元○十六日萬茂板木號月餅費移助洋二元杭州汪恊源來王善震因小兒患疾求速愈洋五元小洋五十二角鄭通　節酒移振求諸君祈福洋十二元九章號節省月餅資移助洋三元○十七日老福潤來寗波順大號中秋節省資移助花洋九元銅洋一元弋大房洋一元銅洋一元豫章　源子求病愈洋十元○十八日沈樹庭　一元培元堂求家宅平安洋十元浙江恆利局來徐易安堂求孫平安洋四元○十九日力不從子洋二元海天拱北樓堂倌罰欵洋二元二角紹興老福潤來江都氏洋六角以上總共收洋一百三十元零九角四分花洋十二元銅洋四十九元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照錄天津保護病症章程]  
　　一凡無論何口船隻與津來往貿易者一聞該口有傳染病症流行應由監督會商各國領事官指定該處實有傳染病症一面立卽出示曉諭一面由理船廳遵照以下章程辦理二凡華洋船從有傳染病症之口往本口攔江沙來者於未到攔江沙之先應卽懸掛黃旗在前桅梢上及駛至大沽砲臺以上于家堡以下停泊處所聽候理船廳或副理船廳指明何處停泊三該船自駛至攔江沙外之時一概不准與岸上人交接除醫官特准外其餘船上之人不准上岸岸上之人不准上船并行李貨物一切均不得起卸四凡該船停泊後由醫官立卽上船騐看船上人等其醫官辦公之時係自早七點鐘起至晚六點鐘止如遇禮拜及放假之期仍照常辦公至於華商船隻旣難以分别是否由傳染病症地方來者自應無論何項民船一概聽候本關醫官上船查騐酌核情形辦理五如醫官查騐並無一人染患病症及無可疑之人准該船進口照常起卸六如醫官查有可疑之人或實有染患病症者應按照以下條欵辦理一欵如查有可疑患傳染病症之人除由醫官指示令其離開遷往僻靜地方安置外其船卽須停泊疫船停泊處所候將所患病症騐明如何情形或准其進口或指定該船實有傳染病症按照情形辦理二欵如查該船實有傳染病症自應設法將患病之人離開至僻靜地方安置及將傳染病症屍首遷去並將該船薰洗潔凈其船應遵傳染病症章程停泊原處自遷離病人之後起或自薰洗之後起計期不過十日然後方准進口照常起卸三欵所有船隻從有傳染病症口岸來者不得直行進口起卸貨物必須扣留四十八點鐘或按該船行程若于鐘數扣除統計四十八點鐘之久亦可准其進口七醫官查船後須將查騐各情備具三分其一分自行速送該船應管之領事官查閱如係華船卽送由稅務司轉送監督查閱八如違犯以上各章應歸各該管官懲辦九應由監督叅商醫官該船停泊處所相近之處擇定合宜地方以便安置患病之人以上章程見諸天津國報並云已由監督與各領事官商定施行矣 
[潯陽楓荻]  
　　九江訪事友來函云興國州科試文童由州尊牛剌史示期八月十七日取齊二十日開考聞州屬與考者約有四千餘人可謂盛矣○近日有西人在興國城内建設教堂居民風氣未開未免少見多怪上月下浣某日有無知幼童數名見洋人于于而來羣相譁噪霎時觀者塞途州尊牛剌史恐釀事端階唐叅戎飛臨彈壓各童均已四散逃逸剌史旋出示誥誡略謂爾等以後務須父戒其子兄戒其弟毋得胡言亂語滋生事端 
[英美租界公堂瑣案]  
　　英美租界讞員翁笠漁直剌自遷入新建公廨後定於昨日訊理各案清晨鐘鳴九下公服升堂英繙譯官梅爾思君亦朝服佩刀以申敬意旣入座卽由包探竇如海禀稱源豐泰報關行失去京縀二十餘匹報捕後經小的查係行夥朱若愚所竊旋在其友人陳鳴皋家起出縀十匹餘贓尚未吊齊兹先解案請究源豐泰執事徐某聲稱朱若愚係行中老夥行主不欲深究故遣小的投案請免朱若愚俯首求恩翁直剌商之梅繙譯著交妥人保釋○四百零三號華捕解送陳阿有到案禀稱此人深夜在黃浦灘强拉洋人作無恥勾當適經小的查見送請究辦陳阿有邀同麥邊洋行主延律師哈華托到堂申辯直剌向之詰究陳供小的向在麥邊洋行爲細崽前晚十一點鐘時閒行至黃浦灘見一洋人與華女談笑被三道頭華秿驅逐嗣見此捕亦與女談笑因告以上差之捕不得多言此捕卽將小的辱駡旋被拘入捕房誣指無恥之事求察麥邊行主稱陳阿有在行辦事多年素稱誠實此捕不分皂白應請議罰直剌諭令將陳開釋華捕交　頭察核○包探倪順泉解送金東生到案禀稱金與洋婦密爾所生兩歲小孩嬉戲致傷手腕送案請判洋婦密爾到案申訴前情金東生供曾在洋婦處執役與孩遊戲不知如何受傷實出無心求鑒直剌判責二百板以儆○包探朱阿高禀稱張堅立向在自來火公司爲小工竊取公司中鐵管數十條報簡後經小的拘獲送案請究自來火公司經理洋人投案供稱公司中時時失物大約均是伊等所爲請爲嚴辦張堅立供以後不敢再犯直剌判令笞責三百板管押半年○包探費阿銀解髹工陳阿福到案禀稱陳在某輪船作工忽失去白漆兩桶船上西人疑伊所竊送入捕房捕頭令小的解案請究西人波立更投案請追陳供小的並未行竊求恩明鑒直剌著押候查明復訊○包探金阿三禀稱瑞記洋行經理西人失去鈔票若干紙計洋銀四百五十元有莊子香者知係細崽李小寶所竊向之勒借洋銀十元經小的查獲起出八十元今特送案請究西人投案請追餘贓李供認行竊並稱除被人訛詐及花銷外僅剩八十元蔡供向李索欠並非勒借求恩鑒察直剌判將李管押一年蔡管押一月○包探張天林拘解流氓范老裕到案禀稱范在泥城橋畔向張楊氏任情調戲並攫取金挖耳一枝報捕後捕頭令小的拘案請究張楊氏投案申訴前情范供與氏素識偶與閒談實無調戲攫簪情事直剌飭賠洋銀五元管押三天○包探張金林拘解流氓童四二到案禀稱昨日童向沈鶴祥强借洋銀四元五角沈不允童竟敢持刃行兇適經小的所見爲特拘案請辦沈投案訴稱小的與童略識昨日向小的强借洋銀小的小允卽拔出利刃意欲行兇幸包探到來喝阻不致受傷求恩嚴辦童供因有急需向之商借不敢行兇求恩明察直剌判責三百板管押半年○一百七十六號華捕拘解蘇阿江到案禀稱昨日蘇與楊阿金在途爭閙將楊生殖器捩傷爲特拘案請辦楊投案申訴前情蘇供事出無心求恩寛宥直剌判責五百板管押一月 
[美租界捕房紀事]  
　　江北人周某自幼學習整容近因吸食洋烟以致失業昨日亭午時行至外大橋畔聳身躍入浦江自盡幸爲某號巡街捕所見設法救起帶入捕房捕頭令轉解公堂禀請讞員翁笠漁直剌妥爲安揷○昨日清晨小竊顧阿四混入裏虹口文昌閣前某姓家竊取布衣途遇某號巡街華捕向之盤詰言語支吾因卽拘入捕房捕頭令押候解送公堂禀請訊辦○昨日午刻本地人胡阿連至百老匯路某姓家門前東張西望某號巡街捕見其形跡可疑拘入捕房簡頭令押候查明曾否犯竊然後解送公堂禀請究辦○有蕩婦名寶姐者姑蘇臺畔人也偕所歡戚秀全賃居西華德路某號門牌屋内近日又與戚友李某有染戚偵知後大起酸風互相毆擊旋卽扭赴捕房聲訴捕頭以事關暗昧不予准理 
[皖省官報]  
　　八月十一日分發安徽候補班前卽補同知劉學浩到順天人號伯潮准補蒙城縣調署宿松縣朱本到委辦蕪湖保甲知府何彬銜到候補同知龍鳳鑣謝奉撫憲飭知明保陳遠績辭委解京餉○十二日五品頂戴指分安徽新海防試用縣丞　作楨到江蘇人起服來省○十三日調署宿松縣朱本辭同知丁繼瑞辭奉營務處委赴湖南探礦價○十四日候補知縣馬文錦謝超委仲　璧田淮北探礦價回按司獄徐希聲辭徽州府襄校試卷○十五六日縣丞銜指分安徽試用典史凌步會到浙江人請補銅陵縣典史隂嗣玲到蕪湖到遣回稽查懷遠關稅務巡檢李文燾到知縣陳諤知奉府委代理懷　縣陳寶到赴京引見回杜思預知辭奉委赴蕪湖差遣 
[上海六馬路仁濟善堂經收咸有一德施醫給藥一文愿册捐六月初一至七月三十日清單]  
　　義興泰號規銀七兩五錢悅泰和號砂錢十三千四百七十文烊見元三兩四錢三分二厘　清水許永樑中戚氏三户各洋二十元南通州徐肇漙洋十五元無名氏求病愈李月霖詹筱繼阜豐號顧姓無名氏法名常松七户各洋十元忍葊主人求岳父病愈崇城平安氏各小洋一百角仙鎭一位月捐人五六七八月洋八元張瑞章保子　舫賢敏祈消災降福高平勉力人求妻病愈周王氏求除病魔陳鳴記求病愈陳燕謀求病愈錫堂求慈親平安子女易長易成新安玉華女史　鳳泉陳子祥葉麥氏　麥氏隱名氏葛虞臣募隱名氏十四户各洋五元安溪縣署寄來黃子琴洋四元七角安慶俞封翁寄來廣東黃陳氏求保黃寶蓮女兒福壽綿長陸炳華求合家平安林繼堯錢蓮生顧德 
 
 

Page 10

 
 
源陳蓮官均求病愈袁子壯袁仁山陳常德堂九户各洋四元燭影氏三元楊全慶戊戌至已刻求大小平安二元半電報蘇局洋一元小洋二元三角翁昇興洋二元銅洋五元孫保基等廿一户洋元銅洋元隱名氏小洋廿角無名氏求吐血速愈無名氏談朱氏蔣蔡氏周寶棠信義洋行六户各洋二元無名氏洋一元銅洋二元吕子菉求父康健姚琢軒鄭葛峰談愼之劉漢章練朴珊邵楚善萬有富京口周先魁沈筱蘭沈彦卿萬玉堂袁經笙陳忻氏馬周氏隱名氏十六户各洋一元吳壽萱林懷張林鴻禧楊藍氏四户各五角郭裕盛黃鼎淵無名氏四户各四角黃金書石聯陞嚴菉濱三户各二角劉昌正求人口平安銅洋十元無名氏銅洋七元無名氏銅洋六元二角無名氏銅洋六元浦左寄申客銅洋四元兆豐莊陳隱名戴隱名各銅洋三元陳壽山銅洋二元二角恊泰源銅洋二元一角談隱名無名氏各銅洋二元林姓王竹亭長豐土行各銅洋一元以上共收元十兩零九錢三分二釐又洋三百三十一元七角銅洋六十三元半 
 
 
 

Page 11

 
 
   
 
 

Page 12

 
 
   
 
