# 1917 - 137 - 4915903

 

Page 1

 
 
   
 
 

Page 2

 
 
時評 
[告國會議員（冷）]  
　　政局紛紜如此矣雖然此行政者之責也無論以後有無變化及變化之若何雖由國會而起與國會無與也 
雖然國會之責今亦與行政之人其重相等者蓋政局變動伺國會之隙者愈多國會中人而再授人以口實則非特無以對國會且無以對助國會之人而政局又將因此而他響故曰國會之責其重與行政者等也 
國會之責何在其一公心以制定憲法其二平心以速决戰案其三守院章以勤職分人不負國會國會慎勿自負以遺國人羞也敢告 
[專電]  
　　北京電公府今晨派吳笈孫饒鳳璜赴津速東海派鈕傳善晤李催即日來京就職王湯兩議長昨夜召見王即前往元首備述原因並請東海繼任意王亦謂非東海不可 
　　北京電今日下午消息東海决不來京即以王士珍繼任國務總理並聞王勉强可同意 
　　北京電徐至六時尙無回電黎擬候至今晚爲度將以王士珍提出 
　　北京電頃晤府中人言徐六時無回音黎意巳决不俟本人同意即先提出連晚咨送衆院惟聞國系屬意王於徐已表示反對今日研究派開會對昨令副署認爲變例將由劉崇佑等提出質問 
　　北京電昨日三令下後元首又用箇人名義急電各省區長官並轉省會宣告依約法三十四條免段職由外長代一面敦勸東海出山其陸長一職定王士珍繼任此電發出即派吳笈孫鈕傳善赴津迎徐李如徐不來推李組閣李本有約在先當不堅辭 
　　北京電大總統通電各省大意謂國務總理段祺瑞就任以來勳勞卓著前因病屢辭迭經本大總統慰留以支危局近者閣員相繼引退政治停滯不進當此國家多事之時自不便再强任以煩劇本大總統依據約法免去該總理本職藉資休養一面敦勸徐世昌出組内閣云云　　北京電聞元首免段職之决心原因（一）東海並不與督軍同意（二）張勳贊成督軍之電聞係僞託（三）馮副座態度光明曾有長電逹元首（四）王士珍陳光遠江朝宗等能力足維秩序 
　　北京電聞免段令早擬定先諷叚自辭不理旋得馮電毅然頒布昨係先發通電繼下明令三時許召吳笈孫領發吳稱與法定手續不合請仍送院交局黎云如何可使段知况通電巳出乃召張國淦到府承命送局並諭告段張以未便轉諭請派府秘長直逹金永棪駁斥致起衝突張拂袖出即赴津又此令本不副署經王士珍力爭乃署伍名實爲創舉 
　　北京電昨晚元首以個人名義通電全國以閣員相繼引退應令段暫息仔肩並說明敦勸東海又同時發急電梁李熊請其就近勸駕必得請而後巳 
　　北京電伍代總理係先在府副署而後到院接代黎意新造内閣如辭職之外敎法農四總長仍主留任 
　　北京電伍前晚已密受命令昨晨拜謁各公使亦有非正式表示聞此事府早有預備又恐各督軍有第二次要求更無辦法故爲此非常之舉 
　　北京電各國公使態度冷靜對於我宣戰否主放任近對戰案前途頗樂觀英代使昨晚訪日使並某使同行與其他外交官赴陸宗輿宅夜宴 
　　北京電段昨晚七時三十分專車赴津僅江提吳監及參陸部院秘書有數人員送别各機闗鮮有至者惟靳雲鵬徐樹　隨行臨别對江吳等諄諄以維持秩序爲囑並聞未上車前通電全國聲明奉令免職交缷出京　　北京電聞有獻議處分督軍事者元首以非主動者從寛免究　　北京電倪嗣冲有下令免職消息 
　　北京電謡言倪嗣冲李厚基朱家寳免職查係不確 
　　北京電鈕傳善今午自津歸述李經羲意明日可來京元首又發一電囑其明日准來 
　　北京電王士珍今午在國務院參陸辦公處召集各師旅長會議王演說要點軍人不容有派别否則即爲被攻擊燒點務當絶對認爲國家的軍隊使人民絲毫不受驚恐 
　　北京電元首昨晚邀參衆兩議長入府密示繼任内閣人物一經提出務即開會並囑同意案可决後立將宣戰案通過 
　　北京電昨日憲法會審議地方制度吕復動議先審議大體又提議省之區域問題亦認爲大體多數秦廣禮丁世嶧湯漪等先後發言至三時巳不足法數僅開會四十分鐘散 
　　北京電王正廷褚輔成等今日下午謁元首陳述不贊成東海勸勿來京但東海又有來京說而至下午六時止仍以王繼任之說爲多 
　　北京電段臨行時元首派蔭昌送行王士珍江朝宗吳炳湘陳光遠及第一師蔡師長均到站段臨行曾發通電說明巳去職解除一切責任 
　　北京電昨晚元首召各次長入 
 
 
 

Page 3

 
 
府諭對部務極力負責對交財兩部另有訓示問財政可支持否李思浩答秩序不動尙有把握對交通則謂注意火車電報兩項 
　　北京電府院近爭議最烈之點在收拾川局頃黎意准用岑督川巳商伍擬令此問題日内即可解决 
　　北京電陳錦濤案因律師有兩人請假展期十日公開 
　　東京電東京政界以段氏解職係大勢上不得巳之舉日本無干涉意亦無此必要此事由調和决裂而起收拾時局當益困難或將見割據情形亦未可知惟黎總統毅然出此當有成算頗可置信試觀察今後時局之發展 
　　東京電日本米價飛漲大阪每石二十二圓五十錢巿面混亂米業取引所交易中止東京每石二十四圓四十五錢巿面雖亂惟仍交易（平時米價每石約十八圓） 
[外電]  
　　北京電段祺瑞於伍廷芳代理總理及王士珍爲京津警備總司令之命令發表後即離北京足見北京政局巳有重要變遷後果若何無人能知（二十三日）大陸報 
　　廣州電此間軍人舉動頗覺令人生疑聞陸榮廷陳炳焜請復起用龍濟光同時前革命黨與共和黨互相接洽商議反對武人擁護國會與憲法之方法（二十二日） 
　　東京電昨晨十時半日本北境米澤大火晚間火勢仍熾已燬房屋三千五百所學校監獄裁判所警署郵局電局報館火車站皆在被燬之數（二十三日）以上路透電 
　　北京電大總統將段氏免職之理由通電各省其内容大略如左段總理就任以來勞苦功高前以職務困難　請辭職迭經慰留以支危局近者閣員相繼引退政治毫不進行其勞苦概可想見丁此國家多難之日未便使其殉難本大總統據約法第三十四條免去該總理本職令外交總長伍廷芳暫行代理藉資休養以便徐圖大用一面勸令徐世昌出山倚其重器陸軍總長則擬命王士珍繼其後任云云（二十四日） 
　　北京電據某方面消息云大總統免段氏之職其動機爲（一）徐世昌氏不贊成督軍之舉動（二）張勳馮國璋氏等亦不贊成情軍等之舉動（三）得曹銅陳光遠江朝宗等之保障於段氏去後可以充分維持京津一帶地方之治安（二十四日） 
　　北京電黎總統擬先任徐世昌爲總理若徐不青出山卽任王士珍爲總理此其辦理之順序也聞巳得王氏默許云（二十四日） 
　　北京電黎總統爲求徐東海氏出山昨日又派使節赴津（二十四日） 
　　北京電張勳昨日電呈黎總統略謂督軍團曾經勳以電報拒絶詎仍來徐然勳維持時局尊重國會之意與前毫無所異等語有請總統安心之意（二十四日） 
　　北京電民黨方面議員於段總理免職一事無不稱贊黎大總統之英斷其後繼内閣問題丙辰俱樂部民友會益友社等於王士珍均表同情若徐世昌爲總理則以爲有更增復辟危險之嫌多有示其反對之勢政學會則居其間極力融和兩者之感情爲徐氏内閣出現之運動觀測者多以後繼内閣完全成立尙需一個月云（二十四日） 
　　奉天電中國對德問題奉天督軍張作霖之態度一唯張勳之意爲標準迄今尙未表示其明確之態度至數日前經前段總理及在京督軍團之慫恿遂决主張擁護段内閣解散國會及有二十三日大總統之命令北京政界之形勢遽變張氏見段總理之失敗忽大狼狽昨夜以來杜門謝客而與現京津臨時警備總司令王士珍氏有連絡並與民黨方面有密接闗係之第二十八師長馮麟閣一派反有乘此機恢復其勢力之兆業已開始於暗中飛躍云（二十四日） 
　　濟南電張督軍前日回省昨日（二十三日）又偕倪嗣冲及各督軍同車赴徐（二十四日） 
　　東京電對德開戰以來日本海軍之於東洋方面作戰及闌保護通商之事常與英國海軍協同動作昔因擩蕩在東洋方面之敵國船艦並斟酌英國政府之希望曾經派遣巡洋艦驅逐艦數艘分配海峽殖民地並印度洋方面期逹協同策戰之目的現小栗司令官所率之一隊卽充此任策動於南北印度洋面又日英政府因隨戰局之推移隨時協議機宜各定部署以相策應近又由佐藤司令官率艦一隊遠赴地中海應援於該方面協同從事作戰又山路司令官率艦一隊現正於南太平洋方面行動日本海軍常盡其最善之手段努力補助聮盟各國之海上作戰云（二十四日） 
　　東京電本野外相大島陸相上原參謀　長今日午前齊詣首相官邸訪問寺内首相就外交問題及他種種協議（二十四日） 
以上東方通信社電 
[戰電]  
　　倫敦電海格將軍報稱英軍在愛泊希東北與亞美蒂愛爾北而龔繫得利布勒柯爾東面亞拉坎白萊路南面蘭斯西面德砲隊頗活動英軍擊毁克安東北大子彈庫一所其炸聲甚巨英軍陣線後猶能之今晚報稱英軍龔擊凡爾美萊東面敵軍戰壕頗得利陣線餘處無事可報（二十二日） 
　　巴黎電今日下午公報云敵軍攻擊昨日法軍所佔柯尼萊山北面及加斯克與特倫之陣地處處敗退法軍於二十日俘未傷之敵千人内有軍官二十八員今晚公報云伏克萊克高原與開列福尼亞高原砲戰甚烈萊姆曾被德軍猛轟（二十二日） 
　　巴黎電巴西輪船太巨加號在白里太尼海濱外爲一潛艇擊沉得求者數人（二十二日） 
　　倫敦電德國巳向西班牙道歉（因近今侵犯西政牙領海之故）並允於將來尊重西政牙權利德國致文瑞典謂近今擊沉瑞典船三艘事出偶然並非有意希圖藉以和解爭端瑙威航業報謂德國對於西班牙與瑞典表示尊重之意乃因闗涉兩國之案與德有危險之故但德國繫沉瑙威船舶死瑙威水夫百人卒未向瑙威道歉云（二十二日） 
　　瑞典京城電德國復佔用瑞與船三艘 
（二十二日） 
　　倫敦電紐約電稱威爾遜總统决議增設糧食軍火運輸三部（二十二日） 
　　巴西京城電巴西總統巳向國會提議取消宣布中立命令豫料巴西取銷該令後即將加入戰爭處於協約國方面（二十一日） 
　　紐約電巴西國會巳受納總統取銷中立命令之建議（二十二日） 
[公電]  
　　天津藍天蔚來電申報並轉各報館北京參衆兩院南京副總統徐州張巡閱使南寗陸巡閱使各省督軍省長省議會都統鎭守使護軍使各報館公鑒溯自外交問題釀成國内紛爭意氣所激動越常軌以致百政曠廢萬姓徬徨大總統爲維持法治精神萬不得巳始有昨令公等或負疆寄重任或爲民意權輿决不因個人去留致涉誤會懇更以愛國熱誠共濟時艱庶免利及漁人危害大局幸甚藍天蔚謹叩敬 
要聞一 
[大陸報論段去後之時局]  
　　大陸報社論曰黎總統之罷免段祺瑞　伍廷芳也巳以勇敢無畏之手叚對付督軍與代表二十二人在京行爲所釀成之時局矣聞各督軍巳奉宇出京大倡反對國會之恫詞旣要求解散國會又要求段氏留任且謂全體出京一律辭去政府戰務侔可自由行動並有赴徐會同張勳再開大會之意焉今各督軍已得答覆矣總統巳發明令罷去　等所擁護之總理而不解散國會矣各督軍之要求巳不爲總統所置念矣此後第二步之行動將屬諸督軍目下總統與國會照常供職内閣正在改組彼各督軍將繼續聽命於總統與内閣及國會歟抑將造反歟非此卽彼二者必居其一此卽記者所謂各督軍之行動也各督軍旣巳出都北京各事之進行當可較前更爲平穏使各督軍而果講理也黎總统與伍博士必能糾正各督軍在京所釀成之時局而各方面華人亦必能用其良好常識再　决定大計之勝利茲有一事焉爲記者所深信其必然者則國會願聽從黎總统伍博士之計畫而黎總統伍博士亦願聽從國會之意思是也國會某部份議員因叚氏之手續遂與叚氏疎遠質言之段氏對於總統與國會之態度實驅使議員以反對其宣戰政策也段若在職則不願戰此爲議員之意見今段旣巳免職各督軍旣巳出都除有軍人暴變之舉動外國會當可照舊開會討論憲法及　德開戰案等要事矣黎總統之態度始終以爲國會欲戰則可宣戰而伍博士之觀念亦復與此相同黎伍皆主張循正軌行事之人栗欲宣戰則當以有秩序合憲法之行逕而爲之也黎總统於此時局吃緊之際以總理一席屬諸伍博士記者賀其得人伍博士棄其林下之安　投入北京政治漩渦本非所願徒以國步艱難未便隠遯始慨然擔任外交今責任加重記者信其必能勝任伍熟於中外情形經騐素富且深知國家統一之必要脫離黨派闗係如伍博士者誠爲適合時局之完美人物矣民政國而以軍人爲總理實爲錯着伍文人也且外交家也知共和之眞詮知民國之所當行設遇機會定能爲國造福今者伍博士巳處於大有作爲之地位矣 
[段去前一日之内閣形勢]  
　　段去伍代北京政局一時焂變然在此命令發布之前一日其形勢猶甚混沌都下一部分政客爲解决此困難時局擬聮合各政團一致務力爲段總理求一繼任者旣可暫缷段氏之仔肩以輕減其苦痛又藉此開一新局面一刷新政治上之沉鬱空氣先是前晚段總理曾有親往天津挽徐東海出山之意爲各督軍合力　止昨報巳紀之矣一時人心皇皇且有謡傳其業巳　京者然至昨晨段總理仍照常到院辦事不復有赴津之說大約各督軍行時段氏此意即巳消滅矣昨有人往見以改組内閣事探其意見段氏頻摇其首似極不謂然若非其本身抱有去職之决心卽因改組前途實含無窮之苦痛及困難有未易言者在也前日一日之政局兎起　落實最驚心動魄之會其畫晚情形共經三變因徐王均不肯擔任羅局特遣張乾若入謁總統請其自行覓人爲辭職之充分表示此晝間情形也總統疑段去意未誠於孟恩　王占元入謁時語以總理與國會惡感甚深還是暫退爲妙孟等退出以告段叚氏大憤謂我因重視地方秩序問題故願俟繼任有人然後再去今旣如此余亦不能復顧矣遂立飭部中爲備專車將赴天　各督當時初未勸阻且謂總理旣行吾等亦惟有全體辭職讓他人幹去此傍晚情形也一時　聲甚緊經某公力阻各督亦悟消極抵制之非計羣勸總理緩行於是赴津之說遂又作罷旣而段氏與王參謀長　見又請王繼任内閣當時王雖未允諾然無峻拒之意及下午一時王氏語氣則稍變堅决總理見徐王均不願接手此外無人可薦因遣人入公府呈請總統速選繼任人物不過希望總統選定候補之人時預先與之一商蓋因時局困難故願稍參己見然一面段總理因接替無人爲萬一之計亦不得不爲維持之準備據傳對於改組方法亦有種種計議混合内閣超然内閣俱巳想到而俱無確實辦法又據昨早段君語議員某略謂予一有繼任之人則卽日辭職然徐王不出予亦决不能放棄責任於此時有出京之事張國淦昨早晋公府與總統有重要之談話據聞係闗於内閣問題聞曾談及改組段内閣在總统之意以爲内閣改組亦有種種困難第一是否得本人同意第二國會有無把握代段君設身處地則此兩事俱甚困難云云略談片刻未有結果張君遂更訪夏秘書長闗於此事交換意見詳情未悉又議員中謀維持段内閣者昨日上午又在衆議院休息室開會亦未得要價惟聞段氏所擬從事於改組内閣之計畫前日上午巳預備有提出之名單大致記之一内務總長范源　二外　總長高而　三文通總長汪大爕四財政總長李經羲五海軍總長薩鎭冰六敎育總長蔡元培七農商總長夏濤康八司法總長未詳以上所列係段内問所内定其巳得本人同意與否國會　通　與否皆有待於疏通且此種計畫有無變更　未一　 
[督軍團出京後之行動]  
　　在京各督軍昨變全體出京矣此行原係倉卒定計故各督折簡邀客尙有預定在二十四日者旋因前日午中接到紹軒電報始决定即晚出京當晚在津小住又聞去時擬有辦法數項將謁東海取决然後轉赴徐州南京與張督軍及馮副總統商定一切其未及同行之晋督閻錫山汴督趙倜則以省中别有要公巳先後乘京漢車出京分别回任矣督軍團所發改制憲法之通電除徐州張督軍憑電巳見昨報外昨聞奉督張作霖黑督軍畢桂芳汴省長田文烈甘督張廣建均巳來電表示贊同又陜西陳督軍省長李根源因聞段總理有辭職之决心特於本月二十一日致電總理力勸勿辭以維太局其電文云頃據報稱鈞座有辭職之說不勝驚愕當茲外患緊急國事紛紜圖存不遑何忍高蹈且鈞座平日以救國爲前提即遇險阻艱難尤當熱心毅力以求逹此最初之目的然後已此心此志天下共知設使决然引退獨善爲懷外患因之而益張内憂乘之而益劇讐　置孤舟於驚濤駭浪之中舟人鼓譟羣議操楫者之不善操楫者寗忍此須臾以冀登彼岸乎抑將舍楫而聽此舟覆以同歸於盡乎鈞座之仁詎忍出此伏冀勉爲其難力持大計爲國際爭地位爲人民謀生存忍一己事前之艱難歸國民事後之評判樹藩根源敢不同心同德以勉隨諸後耶臨電不勝屏營之至云云 
前日孟恩遠王占元入府謁見總統而是晚即相偕出京故入府時之詳細情形頗足注意茲聞前日午膳時除昨報所紀談話外大總統曾誥誡彼等勿再干政如外交内政憲法等無一不管徒使時局糾紛解散日難果顧全大局愛惜總理則母寗勸總理自退云云當時孟王唯唯無他言出府後即開一會議孟王二人於下午六鐘仍代表督軍團再入公府陳述彼等之意仍主張維持段内閣聞總統當時曾云我固始終維持段内閣者然政局至此内閣自身不能維持我固愛莫能助也談話旣畢孟恩遠向總統告辭謂卽日回任總統問王占元何時出京答尙有二三日遂出府即於是晚行矣各督軍臨行之前偕至段宅又開一會議據昨早段總理語衆議院某君云彼前晚對各督軍亦有所勸誡大致謂我之進退我自有主張望諸君不必過於熱心干與云云 
前晚東站出京之五督軍中張懷芝由天津逕回濟南預備接待將與其他同赴徐州此外之王占元李厚基倪嗣冲孟恩遠四人則在津下車即偕訪徐東海聞彼等因總統義正詞嚴異常憤慨東海亦有所勸慰昨午尙未動身聞將在津開一會議後始赴徐州孟恩遠則回吉林本任彼等此次出京當然尙有下文據傳其預定計畫有　種步驟不日當又有電報之示威運動據昨日午間總統得徐州電訊云張勳爲解决外交事件特在徐州也組織會議各督軍及軍事代表來徐想專爲會議而來云云又一消息倪張王孟等前晚十一時離京後昨日上午十時有人接天津電話言尙在津但據軍界消息各督軍確赴徐州張少軒處會議對於國會必尙有一次聲調較高之文章出現惟某當局揣測則言論以外之舉動現當不至於發生 
[各政團協商憲法情形]  
　　昨日（二十二）上午各政團代表在衆議院憲法起草委員室協商憲法上未了問題聞各政團代表對於憲法研究會所提出之意見如地方制度之緩議决議案之删除解散衆議院不須參議院之同意三層全體表示贊同惟對於解散衆議院之三種場合之制限以爲僅有第一項之不信任决議而巳足因第二項之否决預算第三項之否决外交重案皆可包括於不信任决議中也研究會對於此節亦無異議各政團之意見業經妥協惟政餘俱樂部民友會兩團體昨日未有人到會聞巳有人擔任向其磋商矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[聲辨中之高檢長懲戒案]  
　　高檢長楊蔭杭因傳訊許世英交付懲戒楊巳向懲戒會提出聲辨書會中對於此事已開過調查會一次不日常有結果茲覓得司法部請交懲戒之原呈及楊檢長之聲辨書並錄於下此案之是非曲直亦可略見一班矣 
司法部呈文云呈爲檢察官違背職務請予停止職務交司法官懲戒委員會議處事竊查偵查犯罪固屬檢察官之職權惟對於犯罪人非有相當證據較著事實認爲確有犯罪嫌疑不得施行强制處分率行傳訊拘押及搜索此所以尊重憲法保障人權也本月四日京師高等檢察廳將許世英傳訊拘禁於看守所並搜索其家宅旣未奉令交辦亦無人告訴告發而又乏相當之犯罪證據僅以報紙之攻繫議會之質問道路之傳聞爲理由即行傳訊拘禁及搜索實屬意氣用事違背職務若不加以懲處恐司法官流於專横以國家保護秩序之法權爲個人挾嫌報復之利器必至法廳失其信用社會蒙其弊害殊非國家明刑弼政之道謹依據司法官懲戒法第一條第一欵及第三十一條第二項之規定擬請將京師高等檢察廳檢察長楊蔭杭及檢察官張汝霖均以明令停止職務交司法宣懲戒委員會議處是否有當理合恭呈仰祈大總統訓示施行謹呈 
楊蔭杭申辯書云查敝廳辦理許世英一案自開始偵查後凡傳喚訊問搜查證據及交地方廳繼續侦查一切按照法合辦理本無絲毫不合乃司法總長張耀曾忽以爲違背職務呈請大總統交會懲戒蔭杭愚誾實不解違背者係何項職務查原呈請交懲戒之事實謂本月四日京師高等檢察廳將許世英傳訊拘禁於看守所並搜索其住宅旣未奉令交辦亦無人告訴告發而又乏相當之犯罪證據僅以報紙之攻擊議會之質問道路之傳聞爲理　即行傳訊拘禁及搜索實屬意氣用事違背職務云云又查原呈司法總長張耀曾對於法律上所持之意見則謂偵查犯罪固屬檢察官之職權惟對於犯罪人非有相當證據較著事實認爲確有犯罪嫌疑不得施行强制處分率行傳訊拘押及搜索此所以尊重憲法保障人權云云今試將原呈所言細加分析逐條研究則有以下數問題試論列如左一對於犯罪人非有相當證據能否傳訊查傳詢並非强制處分檢察官對於告訴人告發人及證人鑑定人尙得傳訊何况犯罪嫌疑人且傳詢之目的在得證據旣有相當證據即可交地方廳起訴檢察官在傳訊前晰無先行舉證之義務查總檢察廳飭發檢察執務規則第一百十七條偵查中因不失取證機會且不損被告利益應先訊問被告人觀此則知傳訊爲取證之機會非取證以後始能傳詢二對於犯罪人非有相當證據能否拘押查敝廳並未將許世英拘押則此項問題無答辨之必亟三對於犯罪人非有相當證據能否搜查所謂搜查者本係搜查證據若旣有相當證據儘可不必搜查使旣得證據而搜查不巳將發生濫行搜查之問題而被告人將不堪其擾矣推司法總長之意似謂先有證據乃能再查然則搜查者何物乎查總檢察廳飭發檢察執務規則第五十二條及第五十三條檢察官本有搜查證據之權非先有證據而後可以搜查四對於犯罪人非有較著事實能否傳訊拘押搜查查司法總長所謂相當證據較著事實等語　係空論在法令上本無根據其所　較著事實四字在法律上有何價值更難索解若就其文　解之似指顯着之犯罪事實而言果爾則前所謂相當證據巳包括此義五許世英是否確有嫌疑查嫌疑不嫌疑至如何程度方可開始偵查均應聽檢察官酌量如檢察官認爲嫌疑不特司法總長不能命令檢察官使之解除嫌疑即被嫌疑人之律師亦不能於偵查中出頭辯護謂檢察官濫行嫌疑應行停止偵查本案司法總長如欲問許世英是否確有嫌疑蔭杭亦須還問司法總長此次許世英是否確無嫌疑蔭杭確曾親詰司法總長是否總長個人意見認許世英爲道德高尙决無嫌疑之餘地司法總長答言交情甚淺並不能保六並未奉令交辦之案檢察官能否自行開始偵查查京外檢察廳每年偵查之案不知幾千幾萬豈皆奉令交辦之案又查大總統交法庭辦理之案並非一經令交即有特别性質如檢察官偵查以後毫無證據認爲無庸起訴卽經大總統令交亦不能拘朿檢察官如認爲應行偵查即未經大總统令交檢察官亦照常行事不能因其曾任總長遂認爲神聖不可侵犯七無人告訴告發檢察官能否開始偵查查檢察官係刑事原告法律上早有明文京外各檢察廳每年偵查之案不知幾千幾萬豈皆有人告訴告發司法總長豈並此而不知（未完） 
[彌補六年度預算之籌畫]  
　　前國務會議議决六年度預算應限五月初由財政部造册咨呈國務院提交國務會議近悉財政部因各省所送歳入清册多依新五年度原報數目而各部所編歳出清册則增加頗巨恐將來收支兩抵萬難適合曾在國務會議提出議案經議决將歳入册内各省承認增加之欵照數核增支出册内各部所報之數提出國務會議删減其議案原文云六年預算前經國務會議議决定於五月十日以前由本部造齊清册提交國務會議限期極爲迫促自應由部趕速辦理惟查各省送到清册歳入各欵均係依照新五年度原報數目編列所有國務會議議决增加之數多未承認覆查收入宜求精確若仍增列虚數於事實不能相符現擬凡各省承認增加之欵照數核增如各該省聲明不能認增并有實在理由則仍照原報數目編列以此辦理歳入總數所較五年度議定數目自必短少非在支出方面切實删減則收支萬難適合但歳出各欵應先由各主管部審定送由本部彚編現查各部巳送歳出表册列支數目比較新五年度不惟並未核減反多增加司法部則增五百六十二萬餘元敎育部則增三百五十九萬餘元其餘各部表册雖未送部聞海軍部所加尤鉅農商内務各部亦均有增益數目雖難確定約計總在數千萬元在各部謀政務進行自應就主管事項逐漸擴充惟國家財力祇有此數值此商業凋敝民力未充新稅旣未易推行募債亦事成弩末是收入已形短絀而支出後事增加將來收支兩抵相差之數恐又在一萬萬元以上苟不速籌彌補之策則此項預算將徒具形式仍難實行此次彚編歳出各欵是否卽照各該主管部册報數目編列提出國務會議議决删減以使收支適合抑應如何辦理之處敬請公决 
[縣司法公署組織法之研究]  
　　各縣審檢所取消後巳有明令公布各縣司法公署組織法茲聞四川帮審員全體代表何明漢等對於縣司法公署組織法法制局修正之第五條以爲有滯碍難行之處特具請願書上之參議院其文曰前四川司法籌備處錄取帮審員全體代表何明漢等爲請願事竊維立法期於周詳施行乃無滯礙而司法法規闗係重要尤非斟酌地方情形及時　需要不足以資應用而利推　溯自民國二年各省奉司法部令舉行帮審員考試原爲成立審檢所劃分司法行政起見川省經前司法籌備處長邵從恩依法考錄並見習一月期滿咨部註册復經前代理高等審檢兩長程巫二君遵部令給予承審員證書先後各在案嗣因國事紛更二縣審檢所迄未成立現司法部總長力圖進行除擬酌設大理分院地方分庭外並於各縣設縣司法公署制定草案經法制局修正國務院通過提交大會顯見尊重法權擁護人道之至意惟查縣司法公署组織法法制局修正案第五條有推事之考試任用適用現行司法官考試任用法規等語按之現在情形尙有滯礙難行之點亟待研究者（一）成立時間之研究現今縣司法公署成立在即若絶對適用現行司法官考試任用法規則任用必經考試考試必經學習當遲之敎年以後此期間内究係何項人員可資應用此應行研究之點一（二）機闗名稱之研究據縣司法公署之組織審判件由推事負責其他事件由縣知事負責與上年設立審判所之規定名異而實同是縣司法公署確係審檢所之變相卽以設立審檢所取定之人員任用名實均屬相符此應行研究之點二（三）資格存否之研究共和再造現行約法及各項單行法規均溯及民國二年認爲有效此項帮審人員係民國二年奉部令依法取錄自不能因中間停擱而失其效力此應行研究之點三因有以上研究之點遂生左列辦法甲原案例外之增加按修正案第五條推事之考試任用適用現行司法官考試任用法規等語自是慎重司法之原則此次設立縣司法公署爲司法與行政過渡時代權宜辦法究非完全法院可比似應於原則下增加但書未經考試以前得酌量地方情形就曾經考有帮審人員中任用之（理由）查民國以來考取法官及曾經司法講習所畢業人員爲數無多現擬添設大理分院地方分庭合全國計之尙屬不敷分布若縣司法公署而絶對適用原則恐人材缺乏勢必舉未經考試人員濫竽充數故不如就帮審人員中任用較爲妥善且前考取之帮審曾經任用及聘用者十居八九似難於已有經驗之人員而視爲棄材乙施行細則之提及甲項例外認爲不合宜即請於成立縣司法公署時於施行細則内將甲項要旨另立專案以期與修正案原則不悖（理由）凡法律有窒碍時必有施行細則以補充之設立縣司法公署如地方情形不同於施行細則明定專條尤爲適宜右擬兩種辦法係管見所及大會爲立法機闗審查一切案件自有特權明漢等本不應妄參末議惟縣司法公署旣爲審檢所變相而修正案所列推事任用資格乃於上年各省考取帮審員不能適用公權所在未便含默謹依約法第七條人民有請願議會之權之規定公推代表繕具請願書敦懇付會裁决此上參議院議員公鑒 
[川亂之影響於各縣（成都通信）十二日發]  
　　四川省長兼督軍戴氏因外間謡傳川黔兩軍又將失和將於某日開戰十二號特出一布告云照得省城秩序現已漸就回復所有地方人民自宜各安生業乃聞近日有不肖之徒揑造種種謡言意圖淆亂聽聞摇動人心言之殊堪痛恨除令警廳隨時嚴密查拿究辦外合行布告軍民人等一體週知母得輕信謡傳致滋驚擾倘有藉端造謡妨害治安者一經拿獲定即從嚴懲辦决不姑寛其各凛遵母違 
五月十二號上午兵工廠試驗機闗鎗一般人民自戰事以後皆係驚弓之鳥因聞鎗聲大起驚惶而街面亦因之稍陳異狀旋見無他異查係試驗機闗鎗衆始釋然 
日前此間傳說寗遠不靖經屯殖使駐省軍需官金汝珍拍電往詢十二號得張使十一號覆電云恒記公司金汝珍鑒灰電悉寗屬清謐如常并無滇軍侵犯亦無夷匪滋擾情事希登報以釋羣疑而息謡諑煦眞 
日前滇軍獨立營由昭通入川聞現絡續抵叙者甚多（有謂約三團不知確否）屏山知事懼而逃颺地方人民公舉駐防該縣之漢軍殷營副暫代 
川省城内自四月十八號夜戰事發生十九號距省四十五里之温江縣於傍晚時突有二三百人蜂擁入縣署將警備隊鎗枝子彈完全提去温知事聞警由署後携印而逃移時吳慶熙（理松懋屯殖總辦）帶護衛隊一連至署詢知事何在警隊等入後遍尋始在署側某紳家尋着告以吳總辦（温江人所部駐縣城）招呼商量公事知事遂同警隊歸署見吳氏吳告以省城現况及是夜提警隊鎗械等事並囑知事備餉當即邀請殷商富紳到署籌議集欵四千元翌日（二十號）吳下令編制新兵入伍一面親率所部軍隊一營將欵送省交與劉軍長作暫時火餉一面飭知事征收局出示催糧以備餉糈一面以社會哥老名義派人四路傳信聮絡有鎗械者從速招集成軍各保各縣以防滇軍擾亂外縣距省百二十里之灌縣原有退伍團營連長頗多得此警耗各在各處出示召集解散軍隊並聮絡山内綠林壯士及闗外夷人不三日該縣有衆萬餘分投駐紥五月三四號間夷兵數百巳開出聞省城平靖戰事解决均屯紥灌縣境内有言此種隊伍係由孫澤沛招集者五月五號夜該縣城内突有濫隊伍數百人將各街殷商富户搶刦現在温江崇慶雙流郫縣一帶均由川軍第一混成旅旅長劉成勳分派所部各團營駐防南路新津眉山大邑邛崍蒲江等縣原係該旅防地聞現刻仍歸劉氏派兵駐防但近省各縣均由川軍各師派員知會地方官從速收糧以濟各師旅團火食餉各知事會同征收局長出示限期十日以内完繳賦稅者九折八扣並收中國濬川兌換劵 
此次省城戰事影響及於外縣頗多如距省百二十里之灌縣於五月五號被土匪轟入搶刦淨盡温江所屬之文家場馬家場於五月七號夜亦被土匪搶刦什邡縣於五月七號被土匪搶刦新繁縣於五月一號被土匪搶刦汶川縣於五月二三號間被土匪搶刦金堂縣於五月六號被土匪燒燬搶刦雙流縣所屬彭鎭柑子樹場先後於戰事發生時被土匪搶刦簡陽縣於五月一號被滇軍燒燬搶刦餘容再詳五月八號距省東門三十里之大而舖駐紥滇軍兩營接到資陽縣前隊急令言該處現在與川軍激戰令調後隊速進是日該軍等卽緊急集合拔營前進所有輜重另留一連輸運而供夫役者多半係省城前日拉去之人該夫役行不數里見前面之滇軍已遠而後方之押運軍隊相距亦約里許遂將所負之子彈軍用物品等概向塘内溪中抛棄由小路逃歸省城者約四五十人 
昨日戴兼代督軍巳由舊督院省長公署遷移家具入皇城並開有黔軍一營駐皇城内督軍署聞戴氏擬於本星期内遷入軍署現省議會及各方面均在提議將皇城拆毁以免封疆大吏假作利器蹂躏人民戴氏阻擋甚力一般人民見戴氏急於遷入擁固一己之私層災民於不顧故咸表示不滿之意 
[羅佩金抵自流井]  
　　聞羅督於六號已行抵自流井宿滇軍旅部其行程係四月二十七號宿大面舖二十八號宿龍泉驛二十九號宿茶店子三十號宿簡州過石橋時有人見有大西馬在前次則羅氏乘三人肩輿左右前後皆用雨簾遮蔽其後大小男女各轎甚夥茲將闗於自流井之電錄左 
重慶周師長熊鎭守使鑒國交萬困川局不甯軍隊衝突至啓紛爭幸雙方罷戰靜候中央解决自流井向爲滇軍第七師駐防地點人民深恐因他方軍隊衝突影響廠地數十百萬窮民衣食仰給於此非賴軍民長宫加意體恤不足謀生兩公愛國愛川軍符在握一念慈仁實全萬命各守原駐防地自無誤會猜疑戰禍不生民命獲保倘蒙居中調停則更全川之福廠民經變旣多已成驚弓之鳥聞鼓鼙而心慘用迫切以陳詞臨電悚惶伏維鑒察趙熙張英華李文敬胡憲王德鸞自貢商會同叩文印 
趙堯生先生稽核所張經理諸先生曁商會諸公鑒文電奉悉此次禍起鬩牆省城淪爲戰域桑梓之痛具有同心諸公偉論名言至深佩仰剛師干忝領責在衛民雖極愚駑寗忍不顧大局當川亂未發以前剛雙方調釋已屢陳辭顧以望簿言輕終難見聽及事變以後剛呼號勸阻尤覺氣竭聲嘶現中央旣經解决復有查辦之使鄙意總在息事寗人果他軍能確遵範圍敝軍决不或别生枝節此則剛所自信而即析以奉慰於諸公者也謹覆維鑒區區周道剛叩江印 
稽核所張經理商會並轉趙堯老李胡王諸先生鑒文電敬悉闗注之懷欽佩無旣自省事發生克武即聮名　池迭電勸解一面嚴令所部竭力保衛地方並電告趙師長劉旅長共取此義今幸雙方罷戰戴省長兼代督軍川局前途可望坦蕩特電奉復請釋殷憂熊克武叩江印 
[殷承瓛報告川邊危急電]  
　　川邊殷鎭守使電督署云冬電敬悉仰見垂念邊局莫名感荷自省事發生風潮陡起承瓛責在守土惟務保全秩序力顧國防無如川邊二十餘營餉項舊欠無論新欠又及半年饑軍譁潰在在堪虞其險象迭經披瀝告急早邀明察刻下糧秼漸罄軍餉待支危急追呼門不絶踵昨據丹巴縣曾知事呈報懋功失守緊逼川邊雖派兵堵禦因糧餉未備尙稽出發加以藏番窺伺夷匪猖狂警告頻聞昨由省運銅元數僅萬餘釧猶被新津阻留軍心失望撫慰無方川邊爲國防重地一旦禍起必至不可收拾承瓛雖力圖補救然欲炊無米徒奮空拳惟望鼎力維持於無可設法之中迅籌餉項濟此眉急臨電聲嘶母任翹首川邊鎭守使殷承瓛叩支印 
又聞懋功縣近有匪徒肆擾聞匪首名曰荼都和尙僞號通治各處張貼通治元年佈告勢甚猖狂 
[卾中近訊]  
　　卾省王督軍晋京倐巳月餘屢傳歸期未果蓋中央軍事會議雖早就緒而宣戰案巳大起政潮各督軍旣乘興而去自不願掃興而還且王督軍尙有選任省長編制卾軍等項要務須待商洽據最近消息王督旋卾之期當在本月杪云（按此係二十日通信故尙未知督軍團出京情形）圍鬧衆院風潮發生後卾省王金鏡代督何佩鎔護長仰承王子春意旨仍欲施行各界請願政策除令軍界全體電京請願宣戰外並數次招宴武漢紳商名流懇其結團請願贊助政府各紳商領袖以他省現尙未有舉動湖北未便獨先多婉言拒絶磋商再三惟允不再發反對政府行動之電前日有漢商會董事多人擬呈總統總理請嚴懲圍鬧衆院首要一電本欲用商會名義該會長俞清臣等不允且囑不得用董事名義乃以個人資格聮名拍發 
卾省派駐湘邊各要隘軍隊原藉口於冬防戒嚴現解嚴已兩月有餘尙未實行撤退地方人民迭次呈請軍署迅予撤去以安商旅王金鏡代督以此舉闗係頗重已電京請示於王子春聞王復電謂邊防軍隊暫且不可撤退值此政潮險惡自應嚴密戒備云云王金鏡接電巳飭軍務課查照 
交通部因魯豫近來旱荒糧價飛漲來路日竭民食堪虞現北京米價亦昻惟湘卾米價尙屬廉平當此夏令路運減少北上車輛尤多空閑爲調劑民食及利用車輛起見擬將五六七八四個月内由漢口直運鄭州或北京及豐台等處米糧特别減低車費昨已令京漢路局遵照酌減惟鄂省糧價近因屯買日多故巳逐步增漲若車價一減更易大批出境將來民食之艱不知何以維持也 
本年茶巿開盤極遲本月十八日午前漢口各茶棧始與洋商開議盤價因稍有爭執遂未落盤午後曾繼續談判亦未議成故是日只送小樣未發大樣據老於茶業者言大約將來落盤之價或比去年頭茶低兩折如去年售五十六兩者今售四十四兩八但今年出茶旣少而好而山價又高茶巿前途殊現悲觀云 
[卾省召集二次臨時會之波折]  
　　湖北省議會此次續行召集臨時會原以積壓之事過多且劃分國地稅標準問題至今並未解决與其開常年會而不能議决預算徒耗時光不如暫仍開臨時會將常年會展至國地稅劃分標準問題解决後再行召集庶期兩有裨益乃日前忽得省長署轉咨以内務部因此時湖北並無特别事故無開臨時會之理由否認召集二次臨時會請照前次部咨於本年上半年召集第三届常年會十八日卽經秘書廳通知各議員於十九日下午一時開茶話會是日到會人數雖不足總額過半數幸在三分一以上迨討論結果一致否認内務部之主張决定俟二十一日（原定是日行開會式）再行備文咨復省長查照惟二十一日果能滿足法定人數則舉行二次臨時會開會式自屬毫無疑義在行政官廳似亦無可干涉所慮者簽到人數不足則以後何時始能開會及將來究竟是否仍先開臨時會抑開常年會適成一種問題但據刻下在省各議員之意見二十一日如到會仍不足數則無論其爲臨時爲常年一時决不致開會必須俟國地稅劃分標凖確定後省公署將六年度地方預算提出再爲召集第三届常年會之預備云 
 
 
 

Page 7

 
 
[皖省近事]  
　　安省議會今日（二十一日）開請議法律合股審查會討論懷寗縣公民邵　霖等請議取消中日實業公司所領葉家冲礦權案 
涂懋儒請　設立礦局案昨經與會特别審查會審查其結果以該礦局及礦業學校經費擬以裕繁公司所繳鐵稅項下開支查裕繁案尙未議决承認彼即先　及此是屬不合未便照議應即打消云云 
省議會以上年議决丁漕照七五折洋征收案中央財部未准飭行現仍執前議咨請省長力爭並函請崔代表就近向兩院請願 
安省警務處長易舉軒現擬將警務處内部改組并將各科職員裁併藉節經費 
印花稅分處長鄒日煃近以收數銳減特商請商會代爲包辦並予以折扣現該會因種種困難不易值辦巳具情拒絶 
[杭州快信]  
調查各屬醬缸委員新任胡運使已一律委定杭屬周錫藩不就已委沈方立接充 
財政廳令永嘉統捐局會縣設立茶葉檢查處查照上年成案期滿即撤 
齊省長委本署調查員温縉臣爲警備隊總司令部副官 
警備隊司令部添委于定襄賈智源張文翰陳景杰等爲本部差遣員即日到差 
高等檢察廳陶廳長有定下月一號出巡各屬之消息 
城站第一舞台確定本月末日停鑼 
温州米麥近來偷運出口甚夥價值因之飛漲紳商異常恐慌紛電到省齊省長巳嚴飭禁阻 
浙路各職員酬勞金議决後除工役業已給發外至今尙未頒給現定下月一日按股照發地方通信 
[松江]  
泗涇獲拐匪縣轄泗涇鎭近日到有江湖賣伎者三人詎留不數日遽將某姓婦人及其三歳幼子誘拐圖逸三人中有二人仍留泗賣伎另一人則偕某婦母子趁船至東鄉新橋頓擬由新鎭乘車逃滬而在泗之二人則以夥友盜物在逃等語報知泗涇警察所希圖掩飾適某姓亦以走失婦人幼孩到所報告該所劉區員以二人語涉遊移當即嚴加盤詰始悉另一人已偕某婦母子向新橋逃逸趕將二人拘解松江警署一方立派幹警跟蹤前往及該警到新則拐匪及某婦母子業巳上車因亦上車尋覔直至龍華車站始將拐匪尋見當由該警會同鐵路巡警將該拐匪拘回松域於日昨解至警所業由警所轉解縣署禁押矣 
　　警所查烟苗英員陶樂爾君及省委俞壽璋業將海一帶會勘完竣不日勘驗松滬各屬本邑李潤之知事特派警所檢查尹子蓮向横山等處預　一周現尹君已於今日勘畢回縣矣　　日中將過境日本參謀次長田中將於本月二十三日乘滬杭頭班火車赴杭先期由上海盧護軍使電致駐松防守司令届期派隊在車站上保護故由何司令飭令駐松十五團團部飭派步兵兩排在東西兩車站站隊保護並於田中中將火車經過時一律舉槍致敬以敦陸誼 
　　李知事返松松江李潤之知事因藴杭州西湖風景特於前日乘車前往遊覽並與齊省長有戚誼順便謁見現巳事畢於昨日遄回任所矣 
[鎭江]  
　　報告會勘員行蹤英政府所派會勘蘇省烟苗專員陶樂爾君業由俞特派員會同出發淮徐海揚各屬茲聞丹徒縣署接俞特派員途次電合以該處會勘將里約一星期内詣勘　常等境所有巳　復勘之處雖已淨絶根株　仍輪流　查周而復始以免疏處倪縣長知己派員分赴四鄉復勘以昭慎重 
　　旗民父子訟案己結前清京口八旗左翼協領蘇淡齋光復時避至上海所遺營門口住屋悉爲無賴强佔居住其子小齋由滬回鎭多方設法禀請官廳給資押　用費三百餘元悉由小齋向某姓出據息借並將家眷遷住入内每月給某姓房金抵作子利乃蘇淡齋今春來鎭勒令其子搬讓並以子覇父產等詞訴呈丹徒縣署經章前知事將其子小務拘押在案嗣債權人聞此消息又具狀加入追欵糾葛甚多兩次開庭審訊未能判决嗣有人出爲訓處兩造均願息訟經蘇淡齋呈請新任倪知事准予銷案昨巳批示略謂據稱爾子蘇小齋現巳改悔前非該民念父子之情寛其旣往不予深究應准免其懲戒即予銷案　 
[揚州]  
　　嚴查私撤烟種近來江北一帶於查勘烟苗吃緊之際每有匪徒私在田間抛撒　粟種子鄉民因起衝突者不可勝數日昨齊省長特飭查江都縣境有無此事并令嚴防以重烟禁 
　　英員來揚在即英使特派查勘烟苗專員陶樂爾等巳蒞泰州江都縣署得信後當即派警前往迎迓聞陶君在泰如無躭攔今日即可抵揚 
　　公司巳准立案掘港大豫鹽墾公司成立未久進行頗速日前曾禀請運署轉請省署立案茲得省署回文巳准備案 
[安慶]  
　　倪省長復省議會電一日前皖省議會以倪省長因軍政會議久住京師以致議案山積不能解决曾電催倪氏速回現得　電云佳電悉月前省會開幕正擬晋省與諸公共商要政敬奉電召赴京會議刻下就漸竣事數日之内即便南旋届時再行電聞 
　　請查辦不法水警長長淮水上警廳長夏永倫前在旅長任内貪酷仇殺曾經孀婦王張氏請願　會提議在案惟聞夏現仍怙惡不悛挾勢威嚇經省議會議决以無論虚實均應澈究應請省長遴委妥員切實查辦以正官邪刻已咨逹省署矣 
[嘉興]  
　　拐案判决嘉興縣立女子高小學生李鳳譚其照被匪誘拐一案昨日午後一時張知事特傳集各拐犯在署宣布判詞略謂各犯實觸犯刑律第三百四十九條及第三百六十八條之規定應卽分别輕重判决監禁年限小王情罪較重其略誘幼女罪處二等徒刑八年詐欺取財罪處四等徒刑二年兩罪俱發併處十年並褫奪終身公權全部其母王李氏爲是案主謀處略　罪二等五年詐欺罪四等一年合共六年王全娣高金實二女年事較輕應減處一等其略誘罪三等三年詐欺罪四等一年各處四年至高漢儒事前旣未預聞臨時曾代尋覓情尙可原應卽宣告無罪所有贜物應着小王家屬繳出歸還失主以便了案此案判畢後又提得錢賣放兇身之洪得成任繼發二法警宣布犯罪事實判處三等徒刑四年宣佈後分别還押俟經過上訴期間即須送監執行 
　　官產限期繳價嘉興城中城濠水閣等官基經官產處派員勘丈估價呈准省署通知各租户按價繳納在案茲南門外五龍坊日暉橋一帶官基業由查委員派員勘丈完竣於日昨將各租户畝分價格分别榜示限本月内按照估定價格繳納以便發給憑證共計四十七户約值千餘金如逾限不繳即行遵章標賣 
　　北門發現火警嘉興北門外栅堰上湯姓房星昨晚上蠶時用火薰山棚（俗名薰山頭）因火勢過猛延燒山棚頓時火光滿室嗣經名坊義龍到場救滅計焚去房屋四幢即所育之蠶亦成灰燼約計損失不下二千餘金 
[杭州]  
　　歡迎田中次長紀盛日本田中參謀次長昨日（二十三）上午七時由上海站乘坐花車附掛四號客車來杭楊督軍代表童師長齊省長代表沈廳長曁張師長李旅長范副官長黄課長張參謀林交涉員夏處長張廳長胡運使王道尹姚知事高等廳經陶兩長商會王協理稽核分所馮所長協理大河平隆日本領事瀨上等先在城站迎候迨下午一點鐘車抵城站軍樂齊奏步兵崗警分立兩旁楊齊兩長代表曁文武各長官並各團體代表均在兩棚下迎迓田中次長下車後與各長官行相見禮至頭等待車室叙談片刻卽乘輿至梅花碑謁見楊督軍次至蒲場巷謁見齊省長沿途皷號先導兵馬後隨觀者如堵頗極一時之盛軍民兩長茶點小叙後出錢塘門至日本領事署休息少時往遊西湖公園劉莊等處晚間在　袍社宴會車馬盈門觥籌交錯一時稱盛即以孤山公園東側爲田次長行台 
[南昌]  
　　灣路股東定期開會南潯鐵路去秋以來困難巳逹極點李總理駐京僅有函電往來至於協理劉廷琦等　乘此時機將銅執千噸售於上海機器廠日前又將所餘之三百嚬轉給啓新洋灰　公司抵債事爲九江股東所聞報告到省惟董事諸君均以辭職爲詞對於路事多取消極主義不得巳遂轉告股東聮合會定本月二十號闗股東會公同討論議題如下（一）質問劉協理何故將股東董事一概抺煞擅行將銅軌出售（一）所得價格究爲若干應明白宣布（一）南昌牛行路工何以不速進行 
　　民國行長查無弊竇贛省民國銀行行長傅國俊因省義會調查賬目將行中簿據一千五百本送交議會復由議會將其簿據如數咨送省長轉發財政廳函請總商會推派會董張述羅六驥王明選曾衍勁等核查所指疑點以便收束旋經張等邀同該行總理傳國俊當而結核疑賣立釋特將傳總理說明　曁核算清册報告總會十八號業將傳總理毫無情弊緣由函覆財政廳轉是省長並由省長咨覆議會矣 
[九江]  
　　經營賞心樂地九江有開雙鳳園澡堂之粤人鄭靄廷者前在該澡堂開演電光影戲生意不甚發逹乃復籌集股本在該族人所購城内延支山下大園地灣陽别墅内建造音樂室彈子房書報室茶廬京書大鼓影戲園凉亭魚池等併種植花木等物布置幽雅略仿上海新世界樓外樓之形式供人遊覽入場劵售銅元三枚凡至魚池書報室凉亭者即不另資如到音樂室彈子房茶廬京書大鼓影戲園者則須另行購票刻下日夜僱匠興造開幕期約在舊曆四月中旬 
　　改議屠捐用途九江各鄉屠宰公益捐前經縣敎育會議决補助私立國民學校其欵則歸縣署經收現因區立國民學校校長吳梧等聮名禀請縣署以校欵支絀請撥屠捐接濟並請將此項捐欵歸各鄉經收而各私立國民學校爭執亦不遺餘力縣署特函交縣敎育會復議昨敎育會開會僉謂原案不能變更惟查區立國民學校困難情形亦屬實在自應暫行變能辦理各鄉有區立私立國民學校者則平均支配如無私立國所學校者即作爲區立補助金捐欵則仍歸縣署經收以昭劃一云云大約將照此辦理矣 
[廣州]  
　　修復浮羅勝景朱省長以粤省位居南方天氣炎熱惠屬羅浮山一地水陸交通爲本省第一名勝以地方頻年變亂日久失修其中觀闗半就傾圯不無稍煞風景昨特面諭惠屬儉查長韓賓禮擬將該山從新修理爲避暑之地並飭轉逹博羅知事派員馳往羅浮者明由縣城至羅浮山道里若干經過湖鎭瀾石至冲觀道路能否通車　無破壞待修上川房舍能否居住以何處爲最宜地方應否修改繪具簡國切實呈復以憑核辦 
　　議築梧三原因譚代督連日在署頻集各同鄉要人及粤中紳商籌議展築梧三鐵路由三水河口起接駁廣三鐵路展築至廣西梧州曾紀前報茲聞此路計劃前粤紳鄧華熙在民國四年曾函請當道欲將廣三路線延至南寗嗣以帝制事生未暇舉辦此次陸巡閱使由京回粤與粤省大吏規畫兩粤聮防計劃擬先將該路線實行延長兩粤交通始能便利聞已於公署檢出該路圖表携帶回　以便籌策興辦譚督軍因此亦以該路延至南寗必先繞道梧州故先擬籌辦梧州鐵路然後逐次接築連日在署頻集各要人籌議一切云 
[奉天]  
　　合辦洮庫鐵路近訊奉省洮庫鐵路（由洮南至庸倫）之敷設提議已久惟以財政支絀暫行　議茲奉公署接中央來電謂駐庫辦事大員陳督護使來電以庫佛對於洮庫路之建築亦甚注意曾提議中央政府若决定建築該路庫倫政府擬出資一半作爲中庫合辦此路築成後由奉赴蒙可免再繞西伯利亞之遠途其建築經費預算約需五六千萬元此項路費當茲歐洲戰事未巳借欵不易擬發行公債以資挹注奉省與此路大有闗係特徵求張省長對於此事究有如何意見請即擬議具復以憑核奪云云 
雜評一 
[段内閣之回顧（一子）]  
　　自段内閣就任至今不及一年始終未有組織完全之日也初因外交唐氏中止而外交久縣無人繼因内務孫氏免驗而内務久懸無人近則財交兩總長事發生而内閡益形零落故即無對德問題爲之導線引起其他閣員之辭職而巳覺支持之不易矣不良哉段内閣之命運也 
吾故以段氏個人言之旣疲精勞神而無補自以速去爲得計以國家言之旣相持不解而愈困自以改組爲上策然則今日段氏之免職當不至有所悻悻矣况乎免孫伯蘭職不副署段氏旣行之於前何獨於自身而以違法爲嫌故使段氏决然有去志者必不借此爲口實轉致心跡之無以自　也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[通緝圍困議院之首要]  
　　淞滬護軍使昨奉内務部電開公民請願團滋事之徒除將孫熙澤等五人偵獲交法庭懲辦外現正從事偵緝其餘爲首各要犯均應依法嚴懲務使無一漏網以伸法紀合行通電各省軍警等一體嚴密偵緝等因現盧護軍使已轉飭所屬各軍營遵照部電留心偵緝矣 
[電政監督兼攝鐵路局]  
　　滬寗兼滬杭甬鐵路局長江紹沅於二十二日因病出缺即經兩路文牘科電告交通部並請派員接收局務以維現狀昨奉交通部復電滬寗兼滬杭甬兩路局長派上海電報局長兼江蘇電政監督周萬鵬暫行兼代等因業由路局函知周局長請其卽日到局任事惟聞洋總管方面因銀公司總代表尙未有來電飭知故所有支單簽字之權擬仍由何議員擔任以符條欵並聞江局長病故後即於二十三日下午二時出殯暫厝西門京江公所其家屬僅一妻一子子幼尙未成人家境頗爲蕭條云 
[第二師範赴日參觀團出發]  
　　尙文門内江蘇省立第二師範學校校長賈季英君偕同舍監及附屬小學主事敎員率領師範本科第二部生並講習科生於昨日附春日丸往日本長崎神户東京横濱等處參觀學校調查職業敎育並有是校畢業生數人同往云 
[日本參謀次長今日回滬]  
　　日本參謀次長田中氏於前日（二十三日）赴杭遊歷已誌昨報護軍使署接杭州楊督軍來電謂田氏准今日（二十五）上午在浙飲宴後乘坐一百零三號特别快車來滬赴盧護軍使筵宴及參觀兵工廠與船塢云云 
[赴法監工員抵滬]  
　　外交部所派駐法監理華工專員李駿由京到津不日南下巳紀前報茲悉李君已乘津浦火車轉道寗垣昨日抵埠假某旅館暫駐聞李君係粤人此次到滬偕太夫人同來因其祖父曾在浙省差次病殁即在杭垣卜葬是以擬於日内搭乘滬杭火車赴杭祭掃先塋然後返申赴交涉公署整理各種手續順道護送太夫人回粤後放洋赴法云 
[駐寗美領請闢撒播烟種之讕言]  
　　本埠各機闗接江蘇省長來電内開接駐寗美領事哲謨森函開本領事茲接報稱有多數人在宿遷桃源清江浦海州揚州一帶地方四處撒播黑種云係洋鴉片種此種大概非鴉片種但散布流言此種係洋鴉片種並係由美國敎會令人撒播本領事聞悉有撒種數人大率皆非北方人巳經拘獲收押宿遷縣署其中顯有一種廣傳詭謀由何人主使本領事未能得悉然自有一定成立機闗因雇人費用頗鉅且所撒之種必多中國政府諒巳知此種詭謀亦必用嚴厲辦法禁止本領事毫無所疑惟本領事茲特聲明此事確有緣故因所拘獲之人供據所撒不知何種然衆口一詞俱云係由敎會雇用或由有名敎士付給工資等語有此供詞以致各處地方對於敎會發生疑問並有憤恨情形查該敎會於此詭謀旣是毫無闗係則此惡感甚屬不應現旣憤恨情形愈積愈深或可釀成危險暴動之舉所以必須特别預防在騷擾境内將美國人保護除巳函請江蘇督軍轉飭各該處軍隊長官保護美國人民生命財產外相應函請貴省長轉飭宿遷桃源清江浦海州揚州等縣知事一體出示曉諭居民所有美國傳敎人此次詭謀毫不相干現值洋烟問題大家議論之際此種詭謀致使當地居民對於美國人民發生憤恨惡感所出告示字面上須使居民顯見此種惡感全屬無因也專此布逹即希早日示復爲荷等語除函復外仰卽出示曉諭並妥爲辦理母任誤會滋事 
[昨夜勸業塲又發巨聲]  
　　滬城勸業場於本月二十日及二十二日兩夜被人抛擲炸裂物發生巨聲因均在無人之處故無甚損壞不料昨晚（二十四）九點十五分鐘該場下層影戲場内太平門旁忽又有人抛擲一物轟然一聲秩序頓亂影戲立卽停演電燈亦即發光見有女二人男六人足部受傷鮮血淋漓一區二分署王金山警佐聞耗立卽督同長警王之佐李占魁等到場拘拿抛擲之人巳不知去向立將受傷人分别送往仁濟上海紅十字會等各醫院醫治一面察得被炸之處坐椅已被炸燬而遍尋地上則並無炸裂物所留之痕跡王警佐等卽向各游客安慰數語遂即回署飭令全體長警緝拿抛擲之人務獲嚴究一面據情報告徐警廳長請爲核辦所有受傷人送往仁濟醫院醫治者爲周雙桂年十九歳寗波人在英租界二洋涇橋某報闗行爲夥傷右足又錢家鑫二十三歳蘇州人與周雙桂同行執業傷右足又安徽人高逸亭之母胡氏年八十一歳左脚左腿均傷又妻胡氏二十八歳雙足均傷右足指已炸去送往上海醫院醫治者爲孔阿康二十歳在法租界源記東洋莊執業傷右腿又沈阿弟二十歳無錫人滬城虹橋鴻昌館主傷右足又陳寳章四十三歳上海人邑廟裹園堂倌傷左脚自醫者爲計寳生係沈阿弟之妻弟傷右足腕以上各人均由王警佐親至各醫院調查慰問 
[串同嚇詐之懲治]  
　　揚州人吕鳴柳江北人胡春林因串黨在公共租界内書寫恐嚇信函向殷實店舖居家勒詐被總巡捕房捕頭偵悉派令中西包探將吕胡兩人拘解公共公廨訊供收押在案昨晨由廨復訊據包探邵和鈞投訴查得被告兩人與在逃同黨多人書寫恐嚇信函向南京路福和烟公司索詐巨欵由該公司經理王寳勳飭人將和蘭銀行支票銀二百四十兩照被告信上所約在虹口斐倫路靶子路轉角地址將銀送去果有多人守在該處遂向送往之人取去銀票嗣由吕鳴柳胡春林兩人持票至該銀行領取惟原告先巳知照該銀行如有人來取此項支票請用電話通知故由該銀行通知原告鳴捕將吕胡拘獲查得胡春林前充一千零三十四號華捕現在兆豐路五百二十七號門牌烟廠内做工而吕鳴柳之兄現充一千三百十號華捕據吕兄聲稱吕與胡春林常在一處惟據吕供此項支票係在吳淞路拾來胡春林亦不認有嚇詐之事請爲訊核並由原告代表斐斯律師向原告王寳勳詰明被告三次投函嚇詐最後一次於被告兩人逮案後遞來等語又據見證沈仁卿投訴由經理王寳勳囑令持支票銀二百四十兩至被告等所約地點探望即有多人詰問是否王寳勳囑爾送銀至此遂被將支票取去惟當時人衆是否有被告兩人在内不能指實訊之吕鳴柳供稱呈案之支票係在吳淞路拾來當交一測字人閱看據稱是銀票是以至銀行領取與胡春林並不相識亦無串黨嚇詐情事乞鑒質之胡春林否認串黨嚇詐亦未與吕同至銀行領取適經過是處致遭誤拘求釋會審員王肇之君商之美柯副領事以被告兩人串同嚇詐案巳證實未便推頼判吕胡各押西牢一年呈案之支票一紙交原告領回完案 
[川沙縣境鹽梟拒捕]  
　　上南川緝私第一隊隊長張良臣查得川沙縣屬欽公塘地方現有梟匪衛金山等聚集黨羽二三百人備有槍械秤販私鹽乃於本月十七日派六號及十九號兩巡船率兵開往九團四甲地方梭巡見有小車一輛滿裝私鹽六包又肩挑私鹽六擔由梟匪朱大全張阿炳二人押運當卽上前拘拿詎朱張二匪見兵力單薄卽糾集土匪數十人各執鐵棍鐵鋤包圍兇毆致將舵工楊組山毆傷氣閉正兵朱德發亦被毆傷並刦去村田鎗一桿子彈三十餘粒鎗頭刺刀一柄奪回私鹽小車而逸現已經該隊長將受傷之舵工正兵各一名函送上海醫院醫治並將梟匪拒捕情形報告緝私第二營魏營長請爲核辦昨日魏營長親往川沙謁見景知事告以川境梟匪拒捕各節請派法警協同往拿務獲嚴辦 
[强盜拒傷巡捕]  
　　昨晚八句鐘時美租界新垃圾橋北首公益里某姓家被盜匪多人各執手鎗夥刦財物逃逸時適站立新垃圾橋南堍之老閘捕房五百十一號華捕張耀甫聞警狂吹警笛上前兜拿被盜拒捕開鎗致張捕身中兩彈倒地各盜紛紛兎脫遂由五百二十三號巡捕趕到將張車送仁濟醫院醫治一面歸禀捕頭通飭中西探捕一體跴緝逸盜務獲解究 
[客米亦不許轉口]  
　　本埠南北米巿行銷各貨向以秈米粳米爲大宗梗米以本埠銷場爲最而秈米則由蕪湖等處購運來滬再行轉運出口前往烟臺天津寗波等埠銷售茲聞海闗監督公所及道縣各公署昨奉省電以此項轉口秈米雖由他省而來亦應禁運出省不得轉口等因聞已分致遵照辦理矣 
[最近三日之現銀進出]  
　　兩月以來本埠銀洋陸續流出爲數不少而進口則不敵出口之　長此不巳於各項商業闗係非淺茲悉近三日内各處均有裝來星期一客帮從威海衛來銀一萬兩大連灣來墨洋七萬二千元廣東汕頭來小洋十籲合洋三萬三千元長江來小洋四箱合洋二萬三千元星期二青島大連灣烟台來洋十九萬元銀四千兩廣東來洋一萬元星期三台灣銀行從日本來銀二十一萬兩廣帮從廣東來洋一萬元客帮從天津烟台來洋六萬六千元厦門汕頭來洋三萬四千元至出口方面則有裝往廣東龍洋二萬七千元寗波洋二萬元長江洋三萬元據金融界中人謂此後如不再流出國外則巿面或可鬆動不致有銀荒之虞云 
[財政部對於當票貼用印花之鶻鷄]  
　　江蘇省長公署訓令財政廳長胡翔林文云前據江蘇全省典業公會呈爲當票貼用印花依法自十元起貼仰求轉咨核准等情當即咨請財政部察核辦理去後茲准復開查呈准推廣印花稅額原案各種契約簿據均應自一元以上貼用當票一種前於四年十月間據京兆財政分廳轉據京師當行商會及各省來京典業代表公同擬請凡當本在四元以上遵貼印花一分由各該典舖負擔繳納等情詳請前來本部當以時值當業周敝且其營業情形與貧民生計有闗暫行照准截至民國五年六月底爲限嗣經本部體察情形以巿面金融支絀一再展限截止本年六月底爲止是本部對於當業特予通融當爲商民所共諒上年七月間曾據該公會電請由十元起貼經即電逹貴省長仍照通案辦理茲轉據該公會復申前請自未便率予照准至暫自四元以上貼用一案限滿後應否再予推展之處應俟届時再行察核辦理相應咨請轉行遵照可也等因准此合行令仰該廳長轉令典業公會傳知各典商查照此令 
[否認私售烟土]  
　法捕房十九號西捕在小東門外閔行路四十號門牌已閉某土行門前見有梁寳生由内走出當即拘住抄出值價二元之烟土即將梁帶至該行搜出值洋一千餘元之土一籃解送法公堂請訊梁供此土係向該土行出洋兩元購買是實而該行夥謝裕香則堅稱並非在商人行中售買質之該西捕稱向該行搜土之時及拘入捕房後謝巳兩次承認出售烟土今忽翻供不認尙有他捕可爲見證判謝梁二人交保聽候查明再核 
[不吸捲煙會紀事]  
　　不吸捲烟聮合會自陸治天擔任駐辦以來對於勸導戒吸不遺餘力並聮絡同志於外埠設立支部巳有數處該會前僅設通訊處於英租界寗波路樂安坊尙未有辦事機闗茲於法租界愷自爾路大安里口租賃高大洋房爲不吸捲烟聮合會本部嗣後該會往來信件及開會等事均歸該處辦理並邀請哀鳴君駐部襄助一切至英租界通訊處現設寗波路樂安坊口永祥印刷所内請丁浩君爲駐辦 
現任交總長伍廷芳博士前會在滬設立不吸捲烟會勸導戒吸頗爲盡力日昨伍總長在京親筆書畫扇面兩紙寄至該會函囑付諸石印分贈各員藉資勸導扇上所書爲星星之火可以燎原忍使全國佈滿蒼烟除毒務盡立志惟堅休同紈扇未秋先捐等字畫係畢筆山水上題山清水秀絶烟塵七字 
[英法美日書信館之郵稅]  
　　本埠英法美日各國書信館凡由各該國遞寄包件至上海或由上海遞寄包件出口有應納闗稅者照章歸中華郵務總局海闗騐闗處經征稅銀按月彚總報明海闗監督核收現經結報至本年三月分爲止在案茲悉四月分所收各國書信館進出口包件稅銀計英國七百五十五兩零九分二釐美國一千零零八兩七錢一分三釐法國五百三十五兩六錢七分六釐日本四千一百零七兩九錢四分一釐巳由威稅務司函報施監督查收備核矣 
[匪徒乘間攫飾續誌]  
　　匪徒張志成在永祥銀樓搶刦金戒由店主浦鳳瑞鳴警拘送警廳訊辦已紀昨報茲悉張志成又名范渭三昨午由司法科備文傳同原告函送地方廳經檢察官預審之下以該犯羽黨甚衆判令收押限將所攫金戒交案一面補緝同黨務獲懲辦原告退去候示 
[探警捕獲盜匪續誌]  
　　吳淞鎭六區警署長警查獲盜匪廖炳鈞廖炳章王廣珠（即廖明均廖明正王光柱）三名抄獲軍帽小刀篾彈火把等物巳誌昨報茲悉前日下午已由顔警正派警押解閘北司法科經許科員研訊一過轉解淞滬警察廳請爲核辦 
[國務院敬日之通電]  
本埠軍政各機闗昨奉國務院通電漾日奉大總統令國務總理兼陸軍總長段祺瑞着免去本職外交總長伍廷芳着暫行代理國務總理同日又奉令陸軍次長張士鈺着代理部務又奉令特派王士珍爲京津一帶臨時警備總司令江朝宗陳光遠爲副司令此令等因奉此特電以聞京師地面安靜如常並附及院敬印 
[自由黨致北京電]  
　　北京伍總理鈞鑒榮代國務薄海同欽謹電恭賀聊表歡忱自由黨總部夏芷芳等公叩敬 
[痛陳烟酒公賣之弊害（續昨）]  
　　二保存公賣議論之紕謬公賣章程旣如是之巧取成財煙酒商人遂受剥膚之痛去歳國會重開故有請願改良之舉所擬改良辦法係請將新舊各項煙酒稅則及公賣章程一律廢止另定全國统一稅率以值百抽十五爲度產銷各半征收及裁併機闗五條乃公賣中爪牙駁敝會致議員書持論偏袒主張紕謬有闗煙酒改良前途恐淆觀聽擇要斥駁於左全文主旨不外爲公賣稅項第一節駁敝會主張之謬誤不以敝會主張取消公賣爲是而言取消公賣留存捐稅爲不合敝會請願係請將捐稅公賣一律廢止另定統一稅率今題外作文足見無理可駁且言稅率定百分之十五國家收入不止短少一半夫稅率定百分之十五於五年度煙酒國家收入有盈無絀今將煙酒請願說明書本項之說明節錄於下足見敝會主張之不謬矣試就五年度預算言之煙酒稅捐及牌照五項收入共一千六百四十餘萬元公賣收入一千一百六十八萬元歳支出一百一十餘萬元實收一千萬餘元再就漢口煙酒稅欵言之每灶每年包繳舊稅錢八百四十千牌照稅四十元百分之十二公賣費二千一百六十千本省俱不重征以公賣費與舊照稅牌照稅比例卽爲十二與五之比今擬本省抽七五（產銷分征）比舊稅增加一半以全國煙酒稅捐收入一千六百餘萬元推算之當增八百餘萬元與公賣實收相差不過二百萬餘元然漢酒商所繳百分五之舊稅有撥歸地方用者自不列入國家預算之内今所增舊稅之半盡作國家稅其數决不止八百餘萬元以之抵補五年度公賣收入預算之數實屬有盈無絀此信而有証者也漢口煙葉稅費比率與汾酒不相 
 
 
 

Page 11

 
 
上下至僻遠之區煙酒稅率多有不及百分之二且漏稅者至公賣發生以費重法繁多未實行如能酌定適當稅率竭力整　則施行較易稅收之旺有不可以道里計者（未完） 
[救濟婦孺會請人參觀]  
　　中國救濟婦孺會朱葆三君等通函各界云敬啓者敝會創辦己經五載幸賴各界大善士贊助多方始著成效惟鄙人等智識愚庸辦理不無缺憾茲定於陰曆四月初六日午後二時在江灣留養院特備茶點恭請各界男女來賓賁臨參觀用收集思廣益之效務乞台端届期惠臨指敎一切以匡不逮如蒙邀同親友不吝玉趾尤極歡迎之至（是日派有會員在滬寗車站招待附上來回火車票二紙如有不敷臨時向招待員面索卽奉）朱葆三王一亭魏清濤許默齋徐乾麟袁履登陸維鏞王亦梅謝蘅牕楊叔英丁欽齋周岷源宋漠章田資民錢逹三項如松孫梅堂勞敬修朱鑑堂裴雲卿何秋士樂俊寳吕耀庭王鞠如鄭錦峯公訂 
[絲繭總公所記事三則]  
　　安徽一省向不講究育蠶自經本埠絲繭總公所總理沈鏞竭力提倡以來至今九載風氣漸開育者年有增加現已擴張至青陽貴池銅陵寗國郎溪天長廣德繁昌涇縣南陵宣城當塗旌德績溪等十四縣沈總理對於該省繭巿不辭勞瘁每届新繭上巿必親自前往考察比　蘇浙兩省尤爲注意現在小滿節過繭巿已届本擬照前親往惟擔任上海總商會副會長一席公務甚繁不克分身特請該公所協理黄晋紳代往巳於日前到皖沈總理因皖省宣城旌德郎溪南陵　縣產繭較多最宜注意而黄協理初次赴皖恐有隔閡昨特致函黄協理囑其必須親往考察并將該省今歳新增繭行查明登册以備查考 
　　絲繭總公所現接高郵鹽城等處收繭同業快函大致以繭巿已届各繭商已開會議定收繭事宜禀蒙齊省長核准通飭各該處水陸軍警一體保護現水警署已派有飛划十餘艘在各該處繭行附近停泊保護前日有洋商携欵十萬元自滬而來均由該飛划送至高郵沿途保護極爲認眞 
　　浙省紹興嵊縣一帶新繭巳於舊曆三月二十八日開秤每擔收價五十八元昨日絲繭總公所接繭商自該地來電謂該處育蠶最早因天時過寒生機未暢收成極爲減色自開秤後來貨甚稀現巳漲價至六十二三元一擔尙無貨可收云 
[沈佩貞創設布廠]  
　　沈佩貞女士於本月六日自京來滬紏集股本在法租界貝勒路仁元里第廿九號門牌租赁房屋六幢創辦天祥織布廠專織帆布及條格布等品設機約百餘架現巳從事組織不日即當開工 
[滬寗鐵路分紅之質問]  
滬寗鐵路分給五年度紅利不及工人中華工黨總部據該路工人陳述不公允理由曾致函鐵路局詰詢情形現　久未得覆昨又作第二次之質問原函略謂前據張華浜滬寗鐵路機器廠全體工人函稱貴局分派民國五年度紅利獨使該廠工人向隅殊欠公允勢非要求一律分給不可等語並承貴局託柏烈武先生親至本黨面述尊處意見本黨當即轉商柏公請貴局將分紅偏枯或遺漏緣由宣示大衆以釋工人疑憤并具函詢問眞相迄今未得裁覆而該工人等迭向本黨請求辦法在本黨義不容辭然未便貿然從事據柏公所述尊處意見謂全國鐵路工人向無紅利之可言查寗省鐵路定章工人作工一年多給工資一月而滬杭鐵路亦有百分之八攤派工人此項辦法與分紅似屬同一性質可見鐵路工人未嘗無分紅之例且貴局開辦以來民國五年爲第一次之盈餘從前自無例可援須知工人同爲鐵路辦事之人分利酬勞不當有階級之别據張華浜機器廠工人之報告證以本黨調查所得聞同在工作有某部份得沾分潤某部份則付闕如者工務處車務處機務處待遇各有不同紅利有偏枯之弊實不知依據何種理由本黨殊滋疑惑用特再函貴局務乞迅將分紅辦法詳細示知并請對於該工人所要求之意見明白宣示俾本黨得有所解釋工人等亦得利益均沾想亦貴局所樂從也且尊處有優待職工之盛譽幸勿等閑視之 
[英國之统一紀念]  
　　昨爲英國統一紀念日滬上各機闗及英法兩電車公司電車上均懸掛國旗藉申慶祝 
[廣生行之七週紀念]  
　　南京路廣生行開設巳及七載發行各種化裝品久爲各界所歡迎今日（二十五日）爲該行七周紀念之期先於昨晚分發傳單將各貨一律減價八折出售五天以誌紀念 
[醫生之仁術仁心]  
甬婦徐朱氏被舟子楊某誘拐來滬押於西藏路福源里鴇婦某氏處迫令至勞合路德裕里賣娼嗣因有病送至北河南路廣益善堂醫治經氏將情訴由醫生通知救濟會轉報捕房派探往查屬實將氏送留公廨昨由官媒解至共公廨請示經中西官訊明前情判徐朱氏送往婦孺救濟會安插 
[工商研究會副會長由京回滬]  
　　工商研究會副會長謝復初自南洋吉隆坡華僑推舉爲代表赴京參預選舉參議員後留京巳久茲於日前由津搭乘火車轉道寧垣於前晚抵滬日内即可到會襄助進行 
[焚斃槽坊學徒]  
　　前夜十二時許美租界東有恒路老街口一百七十二三號門牌恒泰槽坊後樓忽肇火災樓梯燒　樓上有學徒二人不及下梯走逃其一從樓窗躍下致受徹傷尙有一十三歳之學徒竟葬身火窟事後經捕房派探往傳該坊經理詰問起火原因再行核辦 
[發現觸電落河之男屍]  
　　昨晨滬杭車站沈家花園五聖堂門前小河中發現男尸一具當由該處二十四保方十二圖地保錢永生查無家屬察得該尸似因竊取電線觸電而死所以五聖堂門前電線割斷巳墮地數丈遂報告地方檢察廳請爲相驗午後該廳委宗檢察官沈檢驗員等蒞場驗得該尸年約四十餘歳尙拖髮辫身着黑布破棉袄藍布衫褲並在衣袋中抄出剪刀一把周身焦黑委係觸電而死落入河中當場填明尸格判由善堂棺殮發封厝壇召屬認領剪刀帶回存庫備查 
[崇明人帶土被獲]  
　　昨日午後有崇明人某甲身懷烟土一大包行經新北門華租交界處正擬入城爲探夥等瞥見以其形跡可疑上前盤詰甲　往西奔跑旋經該探夥等追獲當在身畔檢出烟土一包詰其購自何所據云在法大馬路某土行買來該探夥等遂將人贜帶回該管警署禀請核辦 
[革退誣控鄉董之地保]  
　　本邑引翔鄉前經董王銓運因被該處十三圖地保沈士雲等砌詞揑控詐欺取財由縣移送檢廳訊明誣陷將案註銷而王以名譽攸闗赴縣署禀請查卷檢結治以反坐之罪已誌　報茲悉沈知事以該保沈士雲揑詞誣控旣經檢察廳詳訊明確自應先行斥革爰於昨日飭派二十三保催征吏范某前往吊取所給諭單官戳呈候銷燬另由該圖圖董重舉梱業中應輪承值之人聽候驗明接充 
[奇形怪狀之嬰兒]  
　　住居法新租界聖母院陶家宅地方永興花園内之崇明人周根郎娶妻郁氏現年二十二歳懷孕足月於前日六點鐘產下男孩一口頭形圓而小無額兩目甚大上眼皮突起形如桂圓頂生三角形癅一個一時鄰人謡傳謂該婦產下怪物頭形如龍且生角以致哄動遠近觀者塞途旋爲捕房查知將孩送往　院經醫生騐得該孩實係怪胎仍令周抱回詎周頗懷疑慮不敢抱回仍擲之途旁後由聖母院路吳榮記洗衣作主抱去撫養云 
[老人污辱幼女續誌]  
　　住居公共租界汕頭路德人里六十六號門牌年六十五歳之湖南人康明星因將同居婦人陳李氏（即李陳氏）之十二歳幼女銀弟强行污辱被氏報告老閘捕房派探陳阿根將康與李女一併拘解公共公廨訊供判康押候騐明李女傷勢再行訊核在案昨晨復訊先由中西包探上堂訴明前情繼由廣仁醫院西女醫士投訴二十一號午後捕房送來幼女一口騐得下體受創傷痕鮮明等語並將騐單呈安請察次據李銀弟投訴是日與同伴李巧珠在門前嬉要被康明星曳至擱樓　於床上强剥小衣被污受傷事後訴知母親是實又據見證女子李巧珠投訴年十五歳是日與李銀弟同在一處遊戲康明星先來拖我被我掙脫遂逃至附近五十五號門牌母親即在其家爲傭惟並未將情訴知母親亦不知李銀弟被曳至擱樓上之事又據李陳氏投訴帮備爲生女兒寄宿六十六號門牌擱樓上與李巧珠之母及被告同居一室是日女兒被污受傷訴知婦人卽向被告理論而被告之女卽在德人里爲雉妓者反誣我女竊取銅元該被告且托言呑服洋烟詐死故其女逼令婦人書寫筆據婦人因人命難當故投捕房據實控告現巳得實請爲嚴究又據李巧珠之母李王氏投案證明其女至伊處訴明被告强拖伊女情形訊之被告康明星一味求恩並無他語經會審員王肇之君商之美副領事柯君以被告强姦幼女罪巳成立即於西文案由單上簽判被告押西牢八年王君以會審公堂無判押五年以上罪犯之權乃於華文案由單上簽判押候會商核辦 
[再醮婦原來有夫]  
　　理髮匠王立福係鎭江人其妻魏氏年二十八歳生有一女名毛毛上月中旬王母張氏向婦人張胡氏僞稱家有寡媳現欲再醮請爲作伐胡氏遂介紹於趙張氏之子現在工部局爲小工之趙安二爲室言定身價洋六十元定三月二十八日過門至二十二日王陳氏先去向趙借洋四元届時王魏氏携女毛毛由張胡氏領至趙家交代趙即將身價如數找訖三十日魏氏出外遊玩當晚歸家詎至本月初二日王立福王陳氏母子糾合多人擁至趙家指安二誘佔伊妻遂致互相衝突旋經王立福至閘北警署禀控派警將張胡氏及趙母子一併拘獲於昨午移送地檢廳即由檢察官預審因供詞各執判令分别收押候查明實情再行訊核 
[賣女案又訊一次]  
　　廣東人梁育芝梁李氏夫婦携帶十五歳女子王阿寳乘輪他往被救濟會偵探拘獲解送檢察廳後即有女母王張氏投廳請領經該廳研訊據梁李氏供稱係買該女爲婢而向官察閱賣身契上書有任憑爲娼字樣遂諭該氏等收押梁育芝出外邀契上列名中證各人到案再訊昨巳届期午後經推檢各官開庭復訊梁育芝不到質之梁李氏供稱婦人在押丈夫出外何往不得而知問官以阿寳之母王張氏雖無串冒朦領情事然將女出賣爲娼亦屬不合判與梁李氏等分别還押並命梁李氏函追伊夫到案再行訊核 
[昨日死今日生]  
　　虹口嘉興路一號門牌之楊常春（卽楊箴）因被羅傑律師指控縱火焚燒寫字間並竊取支票手表雨衣等物經公共公廨訊明判楊與同黨林阿榮等分别押辦開釋楊應處五年刑期因共年輕着押兩月期滿交一千元人洋並保准家屬領回管束如五年内再犯刑事併案執行領回後作何處置亦令家屬先行具呈公堂候核在案昨届期滿由捕房將楊常春解廨請示卽據其家屬之代表律師上堂譯稱其家屬擬將常春送至北京陸軍大學或香港大學校肄業並求改交尋常保人等語旋由捕房代表牛門律師投稱被告家屬欲將伊送往香港或北京陸軍大學校肄業照敝律師之意還是送往陸軍大學校爲妥惟送往肄業之期請堂上予以半年爲限云云王崧生襄讞商之美博副領事會同簽判一楊箴兩月押滿交一千元人洋鋪保保伊於五年内不再犯刑事如違除着保交案外罰保人洋一千元一面仰該家屬將楊箴於六個月内送往北京學堂肄業並須報告公堂備案此判 
[管門人毆傷工匠]  
　　美租界北江西路某水木作管門人瞿和尙吳世堂以工人陸招榮未曾工作擅自吃飯將陸扭住兇毆受傷甚重經陸之同伴范慶才等鳴捕將瞿吳兩人連同受傷人帶入捕房禀明捕頭飭探陸云卿將陸送請醫院醫漒瞿等押候解廨訊究 
[自縊遇救]  
　　昨日下午三時半有紹興人張桂泰因被人騙去洋四元五角　不欲生在法新租界祁齊路二號洋房對面樹上縣繩自縊經該洋房内用人瞥見上前解下問明原由當即凑資相助勸勿輕生張感謝而去 
[目不識丁之乞虧]  
　　閘北新民路萬生醬園經理前日囑厨司朱華山將圍牆上所黏戲單廣告扯去詎朱不識文字誤扯官廳發貼之告示當被崗警查見將朱拘入四區警署候訊 
[婦人串放白鴿]  
　　浦東陸家嘴居民李阿松於上月間憑婦人王宋氏郭張氏爲煤續娶浦西董家渡婦人沈薛氏爲繼室當出身價銀七十五元詎該婦過門六日即捲取衣飾私逃事後經李查悉該氏係有夫之婦實爲王宋氏等串放白鴿故於昨日將王宋氏郭張氏等扭控三區警署經解警正略詰一過諭飭押候查明核辦 
[安插江北男兒]  
　　十五歳江北男孩葉慶長近隨隣人來滬習藝前日在滬西檳榔路失散啼哭適美博副領事經過瞥見訽悉前情當即送留靜安寺捕房昨解公共公廨請示諭令暫留候送救濟會安插 
[匪徒丢包騙洋]  
　　住居浦東之紹興婦人孟金氏昨晨擬至四明公所後面伊女處探望詎行至方板橋畔被匪徒用丢包術騙去洋五元三角該氏旋卽覺察報告巡警拘獲匪徒張玉林解送二區警署詰聞供認騙洋不諱並稱同黨白裕才現巳逃逸當由該警署函送地方檢察廳請爲訊究 
[有情人成了眷屬]  
　　前在靜安寺路一百十四號門牌雉妓院内爲娼之王月英欲隨狎客吳錦堂爲妻因鴇婦王老二留難阻止王妓即以王鴇逼娼等情控由捕房解至公共公廨經中西官訊明着王鴇罰洋三十元充公王妓發濟良所留養嗣由吳錦堂延律師代表投廨要求將王妓配爲妻室因　濟良所定章不符判王妓留候查明吳錦堂平素品行再行核奪在案昨由吳之代表律師投廨援引西國俠妓瑪利亞故事請將王妓准吳娶爲妻室旋由濟良所西女董上堂聲明此種辦法實與定章牴觸未便爲所破壞中西官判王妓改發棲流所一月後准予正式婚娶 
[債權人慮有糾葛]  
　　王秋江因前代錢旺卿擔保業巳賠去洋一千餘元具控法公堂將錢拘案押追詎錢挺押不繳故將租地建造之房屋兩間先行拍賣昨有秦洪全投案聲稱錢旺卿所有房屋兩間一間巳抵於商人計銀五百兩今已一併拍去所欠抵本可俟錢釋出歸還惟抵押時所有租地契據均存在商人處因恐地主後來向商人糾葛故將契呈案請核錢供前將房屋一間向秦抵銀五百兩該地係向麥姜兩姓租下自建房屋是實聶讞員判錢還押着秦明白補詞候再核辦 
[清單不能繳案]  
　　唐繼生前至法公堂控稱肉店主朱阿寳前托商人向仁記猪行擔保貨欵被欠洋一千四百八十五元延至上年終分文不理故由商人於本年二月間如數賠出請求訊追朱稱照商人核算祗欠洋三百餘元故又傳到猪行主着將賬簿交案察閱實欠洋一千四百八十五元判着被告將上年終該行所開結欠清單呈候核斷昨已届限朱祗將陸續交易之發票呈案請察中西讞員以清單不能交出顯係情虚遂判按照原告所控之數還洋現交人銀兩保限一個月繳清 
 
[田單抵欵之枝節]  
　　曹寳生前將田單一紙抵於錢文祥計洋二百元迨備本向贖因錢已轉抵於邵立坤核計本利需洋六百七十二元以致取贖無着具控法公堂着錢交單在案詎錢挺押不交昨日曹又投稱邵立坤處需洋六百七十二元方能取贖惟商人亦須還錢洋二百元錢祗須出洋四百七十二元即能贖出判錢還押限十四天繳洋四百七十二元如違禁押西牢 
[兩竊案同時發生]  
　　浦東洋涇鎭南首三杜廟工頭陳姜林家前晚被人挖洞入室竊去金鐲兩副金戒五只及綢皮衣服等物約值一千餘金携贜逃逸同時三杜廟内玉府神偶像亦被剥去紅緞繡花神袍一件及金項圈金鎖等物翌日由事主陳姜林偕同廟祝開單投報三區二分駐所請求飭緝當經馬警佐飭警前往勘明諭飭跴緝贜賊務獲解究 
[淞滬警察廳批示四則]  
　　批蔣吳氏禀據呈已悉查爾媳季氏捲物潛逃前次　審時施明福堅不認有同謀情事惟據稱前作媒妁係妹夫朱雲樵介紹等情業經堂諭交保出外限日將朱尋交核訊在案據呈各節應再嚴追訊辦可也 
　　批朱壽生禀呈悉查本案前據丁氏控告諒非事出無因仍仰該民人自應趕即理處母滋訟累切切 
　　批高元亭禀據呈已悉查用夥謝玉樹旣無非法行爲倘有人藉端拆梢卽屬妨害秩序應准隨時鳴警以憑訊究惟來呈有偵知事係右隣毛松泉挾嫌唆使等情臆度之詞未便據以爲證該商尙其安分營業母庸鰓鰓過慮也所請備案之處應母庸議　　批申玉山禀查該民人與婁德輝等承接羅梅生續辦清潔旣經立有股單自應盈虧與其斷無合股營生盈則歸己虧則歸人之理現在虧短公歀卽據該民人等當庭承認亦有一千四百餘元之多該民人身爲股東即有擔負按股攤還之責何得藉詞推諉致取咎戾仰即遵照庭諭趕速在七日内籌欵措繳清楚違干勒保交案押追不貸此批 
[工巡捐局批示兩則]  
　　批押舖壽昌壽隆禀請免捐由據禀已悉該押舖等旣經閉歇候贖加認公益稅應予免繳惟該押舖等兼做舊貨生理現仍照常營業所有硃認公益稅仍應照章繳納未使一併豁免着即遵批辦理並將積欠公益稅欵尅日掃數繳納母再拖延致干未便切切此批 
　　批黄趙氏禀請暫留執照由禀悉前據公民潘紳禀稱案巳判結請求發還執照等情當將執照發還在案現禀該氏仍須提起上告是本案尙未完全解决候即諭飭潘紳於所爭地點暫緩動工可也此批 
[法捕房記事二則]  
　　法捕房施總巡以天氣漸熱傳諭各捕房中西越各捕於即日起換穿夏季羽毛衣袴惟晚間天氣較凉故於八時起至上午八時止仍穿嗶嘰號衣以重衛生又聞施總巡以各捕出差站崗之時如須攔阻車輛向以舉手爲號茲恐車夫不易着目故特製辦约一尺長之白色警棍於昨日發給各捕着於攔阻車輛之時將棍擎高俾易注意云 
訊中華職業敎育社通訊 
[調查花邊報告]  
　　花邊之傳習於中國猶自近數年始也然其銷路之發展實有一日千里可驚可羨之狀况女子手工而爲今日社會所最需要者孰有過於此耶考花邊之製創自比利時而風行於歐美各國初僅用以爲婦女衣飾其後則門帘檯毯等項無不需此其用途甚繁其種類亦不一總名之曰手織花邊以純用手工編織非機器可代也歐美婦女都能自製因其工價昻貴不若購自他國之價值較廉故爭向工價抵廉之處購求此品菲律濱敎育局至專設花邊股以經理之每年花邊之輸入美國至不可以計其爲需要可知吾國向無此項出品前有山東敎會中人自比返國授此技於敎會婦女名曰編織花邊青州曁烟台附近之敎會中婦女以其易習而利厚也無不爭習此業此爲花邊傳入中國之始嗣後廣州汕頭有抽絲手工之倣造　西徐家滙有鈎結花邊之發明至是花邊乃盛行於中國據上年海闗報告册烟台汕頭兩處花邊出口數逹千餘萬元而徐家滙之出產亦不少皆銷售於美國茲以歐戰不停比國之來源巳絶法意德奥等國出品亦稀業花邊者競向吾國定貨至有求過於供之勢加以上海京津一帶之婦女酷慕歐風亦有以此爲衣飾者於是用途益繁銷路益廣而花邊營業遂爲吾國婦女闢一新生計也川沙僅一彈丸地而其婦女之恃花邊以爲生活者奚止萬計每月所收工資統計可得二萬年聞之有不歆羨者誰耶吾國生計之困難於婦女爲尤甚從前猶可恃紡織以爲生今則窮一日之力織成一布其利至不能圖一飽較之習花邊者多則日可得五六百文少亦可賺二三百文霄壞懸矣故花邊一業實足以救濟今日婦女之窮困成本旣輕獲厚利又而又簡便易學能治針黹之女子無不能者使果推廣及於各地則其有利於貧民者寗可量耶茲得調查所得記其大略如左（未完） 
雜評二 
[撒烟案謡諑之離奇（庸）]  
　　當江北各縣發見匪徒私撒烟種之際記者卽力主澈究主名務窮眞相以破奸宄之隠謀乃不謂各縣處理是案率多含糊結束暗中之黑幕初未大白民間遂多誤會致有疑及敎會之事夫以敎會中人素重人道且以拯人沉溺爲天職何肯爲此鬼蜮之伎以獲罪於上天况外人協助禁烟以敎徒爲最多而亦最力故在明白事理者必不妄相揣測然一邑之中智者少而愚者多彼等味於常識輾轉傳訛遂寖爲街談巷議之資惟謡諑之來旣由不明眞相所致則欲屏息浮言袪除糾葛仍當從本案着想庶幾罪人斯獲眞相大明而社會無稽之斕言亦不闢而自息敢以告當道者 
來函 
[良濟醫局周鳴岐函]  
　　啓者閱五月二十三日申報本埠新聞欄内載有南巿利川弄口設攤醫生師徒大鬧共和樓一節查該醫姓氏適與鄙人相同鄙人原籍四明向在二馬路開設良濟醫局並無設攤情事恐閱報諸君悮會特此辯明英租界二馬路新旅社隔壁良濟醫局周嗚岐啓 
[工商研究會來函]  
　　頃閱貴報見有敵會徵求會友章程一段查此項草章已經作廢祈爲聲明以免誤會中華工商研究會謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名與藥石（三）] [  罪我]  
　　紅樹佩壬丁悚冰心逃虚鴻圖鵑魂少芹紫蘇防已辛夷地骨營實蟬蛻犀角大棗擯倭孤衷寄塵野鶴呆人瘦碧一鳴樂志阿魏百合没石地龍訶子雄黄獨活歸身率公嘯虎頑鐵天鐸召侯蝶影佐白楓隠訶子牽牛鬱金雷丸附子麝香雄黄木通老范服諸鐵華黑子影沈洗心香佛常覺枯陳貫衆金汁青皮香附遠志慈姑早休天絳鐵兒寄枝力學子浪游生烏蟄廬胡我生地黄貝母没藥威靈仙續隨子鶯栗殻使君子 
[自由談人名與藥石（五）] [  郭衍蕃]  
　　小青天父老蘭子顯遇春罪我頑鐵秋夢大黄雲母淡竹女貞欵冬寄奴鬱金冬葵東園寒楓筑公抱甇小蝶一帆麟書谷水南星澤蘭茯神滑石文蛤三稜蜂房熟地天芳建人梅夢似春白雲經當風雩道三地榆附子竹茹半夏青黛續隨雷丸貫衆彬甫四未玉球濟氏桐廬逃虚雨林呆人木通百合石英寄生蘆薈楮實天麻訶子警衆小研竹庵鴻梁吳瑛非我倦鶴蝶仙商陸細辛蕓臺犀角胡荽防巳僵蠶龍骨 
家庭常識 
　　棉花有微黄色者攤蓆上任其日曬夜露則不漂亦能潔白取黑棗核用廚刀剖開棗之一面置砧板上再用刀扁而扑之核即鬆脫可自其刀剖處拈出 
芥茶滷煑落花生多食能消痰止咳神效莫與比倫 
玻罩煤油燈點而置於風前則火輒滅莫妙以紙捲成一囱高尺許黏於玻罩上可免風來吹滅之弊 
蠶豆楷燒灰浸水洗滌衣服可代肥皂 
日記家居逐日揭下日曆於其背面空白處隨手記錄事略積至年終依日月之次序裝訂成册迨後一檢往事即得亦廢物利用之一也 
　　蟲蛀齒痛剪下桃枝以棉布條裹其一端蘸菜油於燈上薰熱置痛齒上炙其一端如是者日數次至蟲斃痛止爲止屢試歷驗[  讓竹]  
肝胃氣痛患之者婦女爲多當發時血滯氣阻危殆異常茲得秘方於痛時用雞蛋糕（多少不拘可酌量用之）置瓦上焙焦研末以鮮佛手泡茶（若無佛手開水亦可）送下味旣香甜適口而服後亦痛可立止若再於痛止後連服一次且能斷根已試多人未見復發者[  衷漱]  
金飾金飾一類一經戴舊其色走淡可用香燻之再以胭脂水洗過則即宛然如新 
珍珠珍珠戴過易受油膩可以蘿蔔切絲用手巾一方將珠與蘿匐絲包入巾中揑擦數分鐘油膩盡去則光耀奪目 
治胸痛余於未成童時曾患胸痛痛苦不堪投以百藥一無效果後由巿井探得單方一味以三年陳水獺肝（愈陳愈好藥店有售）煆灰用黄酒呑服痛果止迄今十餘年亦尙未復發一次[  子身]  
工業須知 
[製綿簡法（三）] [  經常]  
（三）煑練及藥品 
未煑之先將原料裝入麻布袋内（稀布亦可）缚緊預浸清水中使繭層透濕约一句鐘取起絞乾待水溶解一定之藥品沸騰時投入之上覆以蓋時時倒轉麻袋及經標準時問展開袋口檢視原料如巳適度即當取出（原料煑練過度則繭層壞絲質劣不足則繭層硬解舒難）平鋪板上澆以清水使藥液流去煑練藥品祗用二種重曹及灰汁是也其分量之多少依原料之種類品質而異詳標準表如後 
（煑繭標準表） 
　　接重曹即重炭酸曹逹（亦稱炭酸鈉）西洋譯名蘇打各藥房均有出售惟表上雖以重曹與灰汁並立而練時只用一種可也（四）製造 
製綿原料煑巳純熟即將木桶木蓋張架齊備併於木桶中注以温和水製造者順取一繭在水中翻開繭層取出蛹衣除去污屑然後將兩手之食指與拇指插入繭内順勢張開繭層掛於張架之四釘上務使四邊均匀無厚薄多少爲要如是連張十五顆或二十顆卽成絲綿一扣置於陰凉室　晾乾可也 
按温和水宜時時調換否則水欠潔淨绵色亦難純白矣（完） 
短篇小說 
[言情短篇文字因緣（續）] [  瘦鵑]  
　　當下我便聽得靈芬夫人嬌聲嬾氣的說道唉士郎求你恕我這一年來我委實哄着你委實設着個騙　世上並没薛苕華這麽一個女子薛苕華便是你出妻靈芬的化名說到出妻兩字那嬌聲已啞了士明却緋紅了臉一聲兒不響半晌靈芬夫人又道士郎這一回的事你總須恕我要知我使這一條苦肉計實是萬不得已的事一年前我觸犯了你大歸母家雖没有正式離婚也和離婚没有甚麽分别我回到了母家好不難堪父母兄弟親戚朋友都不理會我說我是個不賢的女子就是隣舍人家也把我當做们話柄往往說了許多不中聽的話一句句送到我耳中他们敎訓女兒總說别學那王家的女孩子嫁了丈夫又退回母家來咧我天天受了自家人的冷淡又聽了人家的議論就不知不覺的懊悔起來一天到晚暗暗彈着眼涙很想革面洗心和你重調琴瑟但是覆水難收怎能再進你家的門這樣捱笑駡辦痛苦捱了一個多月我一顆心幾乎迸得粉碎百無　賴之中我却得了個計較想你正當着那報館的主筆平時原歡迎投稿的從前我在學堂讀書時一向喜歡弄筆墨無論詩文小說都要試他一試同學们見了很有稱讚我的現在我何不做幾篇論說小說投到你報館裹你見了或者也像那同學们一般稱讚我幾聲如此來日方長或者有破鏡重圓的希望打定主意便悄悄地動起筆來先做了一篇論說和一篇小說去央一個最知己的同學謄錄了又造了個薛苕華的假名署了上去於是暪着家人背地裹寄給你不上三天竟在報上登了出來你又寄了封信來稱議得甚麽似的我心中甚是快藥便天天在筆墨中討生活任是瀝乾了心血也一百二十個情願以後我又在信中露些情思故意逗引着你你夢中可也想不到有這種事竟漸漸上我鈎兒來了士明聽到這裹止不住笑將起來一面說道我那裹知道是你足足害了一年的相思病咧靈芬夫人微喟着說道唉一年前的事還請你恕我要知我在家中時父母嬌養慣了女孩兒家口没遮攔甚麽話都會說將出來不論甚麽芝麻般大的小事也想佔些便宜我只爲了這個便吃了一輩子的大虧一年以來也已吃盡痛苦你可能寛恕了我使我做一個賢妻麽士明道恕你恕你我的靈芬我的薛苕華說罷速正眼都不向我一瞧逕自扶着他夫人出公園去了那時黄金色的斜陽照着他们夫婦雙影頭並着頭肩傍着肩彼此好似黏合在一起咧（完） 
投函諸君鑒來函如須答復務請繕就回片同時寄下以便填註付郵因篇幅有限而來函甚多殊不使於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之交通 
[論内地將購設火輪車路（見本報壬申年十月二十八日）]  
　　陸路之有火輪車猶水路之有火輪船也火輪船可行於長江而火輪車獨不可行於内地乎論者或以設險阻置要隘之說謂鐵路一開則守無可守矣是固不然歐洲無國無鐵路而其所謂險阻要隘者自在也豈闗乎鐵路之開不開乎是又過慮之談矣然華人於是役也雖習聞其說而未嘗親見其制度親試其便利則亦無怪乎疑惑而未敢輕試也夫以一點鐘之時而能行二三百里之路則以其水脚之價目例之寗不甚廉乎哉即以其往返之人事例之不更甚便乎哉是即拘牽成法駭異新式者見之尙得謂其上無大助於國家之政下無廣振於貿易之道耶誠使各路通行則州縣省驛站之費而文報無阻其利一也差使免供應之煩而威福難作其利二也轉運減車牛之擾而糧餉無缺其利三也官事無稽滯之虞而頃刻力辦其利四也其有闗係於國家之政者誠非淺鮮惟是國家大事不可率爾舉行也閭閻大利亦不可頗爲變易也斯民可與圖成難與謀始是在創議者之不避謗毁不辭艱難以成此大利益之事也惟必須確實採訪察看眞知有利而無害有益而無損方可舉行否則無以服衆論即無以持獨見也茲聞巳擬定購造鐵路以爲樣式如實有裨益於國家之政有助乎貿易之道則從此可仿而行之使徧於東西南朔之通衢孔道焉現尙隠秘其謀未宣示於大衆故西字日報所述亦未得其詳也但云先命往泰西各國之副欽使名相藍者國家已簡派往英國購辦所需用之各料物器機等具足以造數百里遠之路者相藍業已赴程數月之後定可購就來華再議興築焉雖然其火輪車路將置於何處則西報未述也姑揆而度之則又在天津抵京都之一帶路間也其利益尤在附貨便搭客之捷則合内地人當無不樂之而稱爲美事焉以此益見中國朝廷之加意民生實爲萬世之利耳 
尊聞閣筆記 
[癡兒女（見本報壬申四月二十三日）]  
　　直隸東光縣首富某者農人子也家素温館其父某甲與某乙爲鄰乙亦素豐家也甲僅一子乙僅一女年相若貌相等門户亦相當也兩家本擬訂婚甲因其子好博不務正業是以彼此雖均有其意而亦未嘗明言女年已及笄不免有摽梅之感一日俄見兩驢交尾遂至春心蕩漾氣鬱如已死者乙夫婦謂女已死哭之甚哀亦無如何買棺成殮因心頭尙温故未蓋棺甲之子博負面回將竊物以償博債其母見而詈曰某乙女端莊勤謹宜邀天佑反至無疾而終若爾之懶惰游蕩日赴博場早應天誅而爾偏不死某無言而退往時某負歸竊物母詈之而某常反肆惡言今詈而不答其母甚喜因私度其或因而悔過也不意某口雖不言而心已得計矣初乙夫婦痛女之暴亡也意以年將半百只此一女不幸夭亡遂將女所有之首飾衣物盡納入棺　某心度其必然也思竊其殯殮諸物以償博負且可再供博資計亦良得延至夜半赴乙家詭言代爲照料勸乙夫婦就寢乙感其美意竟入臥内暫息某遂先取其首飾　物次將褫其衣服思盡得其物可以遠遁他鄉暢所欲爲乃摸其肢體尙柔捫其心胸温思先姦而後盜豈不甚善遂褫女衣狎之女因有所欲而氣閉得遂所欲面鬱開初能呻吟繼能言語矣詢某係何人某以實對恐事覺彼此無顔或至分散乃謀同他遁始可長偕魚水遂偕逃暫匿隣村再决行止次日甲不見子乙不見女尸互相懷疑彼此爭競竟赴公庭焉某與女聞知恐致弋獲復遁往山東某縣初猶　殮具以供衣食後竟至乞丐以謀生日則周流村郭夜則無地棲遲適某村有大姓搆屋數進園囿俱全時方落成即多怪異至無人敢宿其中者宅遂廢爲空曠某與女丐爲夜宿之所大姓初猶恐傷其生不允所請某與女力言生無所圖尙不如死倘遭怪斃乞一領席裹而埋之可也大姓憐其意而許之某夫婦入居其室是夜將半忽有紅面金甲者數人出入數次亦不擾及其室某於月下窺見悸甚不敢出亦不敢言女竟携其所用丐杖出户相逐及至後園冉冉入地而没女欲窮其究竟以丐杖標識其地曙後夫婦共入園中掘地尋覓蹤跡甫尺許有一石板掀　内皆不動尊也夫婦喜甚同謀所以處此者因託言有舊親友過此憐伊窮困欣助錢數千文令伊學習負販可免丐乞經營年餘巳小康又數年竟作大賈乞購大姓之屋大姓不疑謂其夫婦勤苦所致並謂其怪異不擾必有大福竟以微資售與居之先是兩家父母搆訟數年獄不能明官遂懸爲疑案至是連歳旱蝗收穫大歉温飽之家竟成窮黎流離轉徙亦至其地父子翁婿母女夫婦遂得團聚焉 
警世寓言 
[某乙（見本報甲戌年四月十九日）]  
　　某乙者不詳其里居口操南音以吳越間人爲人陰險異常而才幹敏捷足以濟其爲惡少即無賴初入杜翁錢舖爲學徒一年盡得其欵要遇事尤謹慎不敢稍越範圍杜翁愛之使司出納數年以來出入賬目井井有條絲毫不紊後杜寢疾乃托孤於乙乙指天誓日泣涕自任杜殁之後凡一切身後經紀不遺餘力人皆嘆乙之賢而服杜之能知人善任也杜繼妻樊貌極醜陋而年尙輕乙托咨白家事日嘗出入閨闥百計引誘樊不能持遂爲所染由是益見信任言無不聽乙漸易其舊夥而引用己之私人陽呑陰騙禾兩載耗其資大半乃托故亡去親族或勸樊訟之官樊雖盡悉其奸然以内愧於心不肯追究乙遂居然設肆他縣稱富豪矣性慳吝食無兼味親率家人咽粗　或勸自奉稍豐則目睒睒怒如牛家人亦遂聽之但私巿甘脆俟其出門而後啖晚年貪得益甚夤緣充董勸捐又勾通書吏擅作威福任意指派雖擔負謀生無得免者有不當意輙陷以法道路側目莫可如何所得資半歸私囊以是益富無子有一女美而慧與中表某甲有私後竟隨甲逸去甲故無賴復貪重金售女於烟花中送舊迎新聲名大噪一日有白袷少年來貌頗温婉留連數夕頗極繾綣久之情益深誓訂嫁娶少年資不甚豐不能常至女恒盜他客金助之乙自失女後氣鬱成疾而死乙妻日夜遣人四出訪女蹤跡後知在某院中具金贖之以歸欲與論婚女輒不願曰兒已與人有約不可負也問其姓名不覺大駭則少年實杜翁之子也因泣曰爾父當日實負杜翁德不圖今日汝乃以身報之數不可違當爲子了此夙願並以懺爾父宿孽遂逹書於樊告以顛末樊自乙遁後家計日落貧不能爲子娶婦頗悔恨得書乃使子就婚乙家乙妻日思故鄉乃盡載其資以歸與樊合居杜子由是日務上進加以營運今遂爲其邑首富云 
神話 
[某甲（見本報甲戍四年二月二十四日）]  
　　金陵有東花園者明南院故址也亂前畫樓水榭曲逕通幽於金迷紙醉之中别開異境癸丑之禍屋宇榷燒略盡舊日歌舞之地惟餘蔓草荒烟一二土著結茅而居多以灌園爲業此即昔賢所謂荒園一種瓢兒菜猶占帮淮舊日春之光景也園有池四圍砌以石爲唐顔魯公放生處某甲居其旁插柳於岸編欄於池以爲養鴨之所每當夕陽在山千條萬縷弄瞑摇晴野鳥窺魚時時掠波飛去池水極爲清淺可以鑒人毛髮及至薄靄籠樹烟水空漾眞熱惱場中一服清凉散也一日午後某甲赶鴨撲池中不起同伴以爲戲不之怪也久之不見動靜殆共入水掖之起則神亡氣絶巳占滅頂之凶矣聞甲素善泅且水深不及三尺不知何以竟罹其厄或謂赭宼入城時池内填尸幾滿今甲之死爲故鬼討替也 
 
 
 

Page 18

 
 
   
 
