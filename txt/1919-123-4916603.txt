# 1919 - 123 - 4916603

 

Page 1

 
 
   
 
 

Page 2

 
 
   
 
 

Page 3

 
 
時評 
[成敗之關鍵（冷）]  
　　今日全國之人慷慨悲痛以爭國權其成敗之關鍵惟在純潔之心而已純潔之心非他惟國權之是爭而不涉以政爭之他念也且能因是互相團結而消滅以前一切之政爭也則所爭之國權無有不能逹其目的者以前造成此種罪孼之人出其良心當先自改悔自罷其權位自棄其利祿以去舉國一致之障碍其餘之人更當悉捐舊嫌赤心共事何有於南北何有於新舊何有於文武更何有於已未與安福研究與交通若然則所爭之目的即不立逹而國基定矣况乎有此决心所爭之國權亦無有不能逹其目的者 
[命令]  
　　五月七日大總統令壽鵬飛金紹城張汝鈞均給予二等寳光嘉禾章張訓欽勞勤餘均給予三等寳光嘉禾章馬其則給予五等寳光嘉禾章此令 
　　又令劉棣蔚給予二等大綬嘉禾章此令 
　　又令鄧邦述曾厚章均給予二等嘉禾章此令 
　　五月八日大總統令派錢承鋕兼充文官高等懲戒委員會委員此令 
　　又令敎育總長傳增湘呈江蘇敎育廳廳長陳潤霖懇請辭職陳潤霖准免本職此令 
　　又令調任胡家祺爲江蘇敎育廳廳長此令 
　　又令陸軍總長靳雲鵬呈請任命劉良蘊爲陸軍第十六師砲兵第十六團副軍械官應照准此令 
　　又令陸軍總長靳雲鵬呈准綏遠都統蔡成動咨請以書綿崇裕陞補佐領均照准此令 
[專電]  
　　香港電兩院議長促請上海和會從事討論懲辦賣國賊（十日下午三鐘） 
　　香港電莫榮新因桂省米價甚貴請糧食救濟會撥滬米二百萬擔至桂辦理平糶粤米雖不敷用仍照允（十日下午三鐘） 
　　馬尼刺電遠東運動會日本田徑賽跑選手十五人今日抵此參與運動會日本未派棒球隊來此斐列濱棒球隊因無與競爭者故得奪標（十日） 
[各通信社電]  
　　濟南電七日此間各界開國恥紀念會到三萬餘人决議分電政府及巴黎專使力爭靑島誓逹目的魯省人民願犧牲生命財産爲政府後盾（九日） 
　　西安電士紳要求張瑞璣暫勿返京會同陳樹藩于右任商籌清匪賑災等辦法（十日） 
　　香港電廣州財政支絀軍政各費無着參部大與財廳爲難財廳因此辭職（十日） 
　　以上中孚通訊社電 
　　東京電日外務省小村曰東京中國留學生之騷擾乃起於極純美之愛國心故對此將從寛處置惟國法上仍須行相當處分云（十日） 
　　日本赴美視察綢業團於昨日歸日據團員云美國綢絲需要甚盛日本不足供給故中國蠶業開發實爲美國綢業所最注目（十日） 
　　以上共同通信社電 
[美國無線電]  
　　巴黎八日電協約及共同作戰之二十七國所訂和約今日在萬歲里交與德國代表全文長八千字分十五節經各委員會及專門員一千餘人用三個半月之功夫始造成此世界未有之大約此約用英法文字並行印刷此兩種文字被認爲有同等性質　又爲擔保德國不再攻擊法國起見威爾遜總統擔任親向美國上院提議如德再無理攻法則美當以國際同盟行政院之意見立即助法以抗德英首相亦擔任向英國會提出同樣之防備法 
路透電 
[和會與膠州問題之經過]  
　　二十三日巴黎電（遲到）四國會議未甚注意開於凡爾塞談判之詳則問題且未議决和約應如何交與德代表　威爾遜總統克勒满沙氏喬治氏開會兩次幾全注力於膠州問題此事今第一次提出和會日本要求無條件交讓膠州中國願直接向德收回牧野男爵與中國代表均堅持要求主張於德代表抵凡爾塞前解决之中國代表謂中國對德宣戰後膠州租借條約業已作廢故膠州租借地應交還中國晨間會議日代表曾詣會宣佈意見午後中國代表曾詣會宣佈意見今尙無决議 
　　二十四日巴黎電（遲到）三代表會議解决山東半島問題無甚進步中日代表現相持不下日本代表非俟和會切實承認山東德人之權利悉歸日本之主義則似不欲考慮德代表抵凡爾塞事及以和約交與德代表事 
　　二十四日巴黎電（遲到）山東讓與日本一節已引起中國代表之抗議謂山東乃中國之聖域且爲中國文明發源之地若日本代德有之則日本將握有自北京通出之三大幹路而北京將處外國土地之圍中如和會因保全國際同盟會之故承認日本之要求則是以中國爲高尙王義之犧牲云云 
　　二十九日巴黎電國際同盟委員會今日開重要會議威爾遜總統提出修正之草案即經一致通過 
　　衆皆注意牧野男爵之演說初恐日本如堅主於同盟約章序言中加入種族平等條文則將引起糾葛迨聞男爵最後數言爲之一慰其言曰吾人今不力迫和會採納此項主義惟日本人民以國際同盟委員會未允承認其正當要求深爲抱憾將來仍將堅主之云云 
　　三國會議今日討論膠州問題似將採納决議使德國對日放棄其山東之權利日本於是將與中國談判解决辦法惟須先將所擬辦法之要領通告協約國 
　　三十日巴黎電日本似已備有公文擬於今晨提交三大國詳切允約以膠州歸還中國如和會之决議利於日本而有損於中國則中國將於新成立之國際同盟會申訴以威爾遜總統二十四大綱及日本二十一條要求爲證 
　　五日倫敦電牧野男爵告路透電社謂日本擬以山東半島有完全之主權者交還中國日本僅保留中國許給德國之經濟讓與權及在靑島設立居留地之權至於該地之鐵路將爲中日合辦之事業僅用特别警察以保路務之安寗此項警察將招華人充之而以日人爲敎練員敎練員由鐵路總辦聘用並由中政府任命 
　　六日巴黎電中國代表懇請威爾遜總統反對授和約與德代表之辦法蓋按照所定辦法中國暹邏等諸小國均不能入和會議室也據謂僅戰中出力之國得與斯禮即共同作戰之列强英國屬地印度日本比利時巴西希臘葡萄牙塞維亞波蘭羅馬尼亞㨗克斯拉夫是也 
[和會進行之近狀]  
　　二日巴黎電今日三大國外交大員開會討論德國海底電線問題 
　　三十日巴黎電德代表至凡爾塞以聆協約國之媾和條件者其最後一批已於昨晚抵凡爾塞以外交總長藍超氏爲主任 
　　二日巴黎電茲已切實議决於星期三日在協約國陸海軍專家福煦上將維爾森將軍維來斯海軍大將及高等軍事議會主席克勒满沙氏之前之莊嚴之禮將和約授與德國全權代表和約訂成一巨册計三百五十頁 
　　二日巴黎電巴黎政界估計德國將失其鐵礦百分之七十煤百分之三十　輕養百分之二十 
　　三十日巴黎電瑞士總統現在巴黎與和會討論許永遠守中立之國加入國際同盟方法 
[各國近事雜聞]  
　　二日巴黎電五朔節日法國全境尙稱安靜午後巴黎稍有騷亂示威者一隊多屬少年血氣之徒與軍警交閧道中衆用手槍施擊死十八歲之少年一人警察受重傷者二百五十人 
　　六日華盛頓電政府已取銷戰時禁止現銀出口 
之命令 
　　六日倫敦電吉特士爵士今日在下院宣稱派員調查遠東疋頭市面事目下正在考慮中遠東市面之外國竸爭連日人在内當然爲此項委員團所應處置之問題之一關於派員及委員團若何組織事目下尙無切實决議惟此事將於七日孟哲斯特會議討論之如有與絲業有關之人願提出海外調查之建議彼殊樂爲愼加考慮云 
[公電]  
　　泰州公民來電各報曁和會各省縣鑒靑島危國將亡非盡起死爭不足挽救非矢志不渝不能貫澈賣國賊産吾江浙實爲桑梓奇辱亟應籌法對付以絶禍根而洩公憤北京學生澈倡義舉民國之魂也何物政府欲肆摧殘自壤長城莫此爲甚凡我國民均宜舉旛擊鼓以張後盾尤期和會蠲除意見一致對外垂亡之國庶有豸乎泰縣洪揖侯孫鏡湖王保三仲彬潘春齡等萬二千人同叩 
　　蕪湖各校學生電申報館轉各報館唐朱二總代表曁各省敎育會省議會各學校商會農會及各團體幷轉廣州軍政府參衆兩院公鑒北京各大學學生爲靑島交涉事被捕警耗傅來不勝駭詫竊以事近激烈情出熱忱大意昭然足徵人心未死轉懇速電力爭以伸公道而維國是無任翹企之至安徽蕪湖第二農校第五中學第二女子師範蕪關中學聖雅各學校萃文書院全體學生叩灰 
　　南京省議員來電申報時墊報轉全國商會報館鑒吾國工業日漸發逹已足供社會需要望乘人民勃發愛國心之時機積極提倡以挽利權蘇省議員田震東張書紳孟鈞 
國外要聞 
[巴黎特别通信（一）（康）]  
　　日本與平和日本議和會代表領袖西園寺侯爵近在各報宣言如下日本對於建設正當不偏且鞏固的和平之議完全表示同情日本對於全世界及東亞之舉動純本斯旨而行是以最近半世紀以來日本爲保維和平從事干戈者已屢次矣今也人道主義得放微光抑何幸歟雖然人道主義仍嫌幼稚總之此爲一公理超乎强權之新世紀也該侯爵又謂中國應體諒日本之正當主張完全與日本携手以保持和平以使東亞之文明日有進步也云云說者謂中國正當之主張日本亦須體諒以靑島問題論主張究竟孰爲正當各國應有公評耳 
　　威爾遜之宣言美國威爾遜總統對於新聞記者團宣言此次重返巴黎對於領土各問題定擬由萬國聯合會確切解决之格洛古里將軍此次亦隨威總統來巴黎任爲議和會之顧問官其臨行時在布魯克林商會演說謂美國之商業事件對於他國决不能離政治事件而獨行且尤與萬國聯合會並行不悖也云 
　　威爾遜氏之演說三月四日晚威爾遜總統在歐貝拉首府爲一痛快淋漓之演說是晚聽衆出席者爲政治與財政兩界爲多其餘復有工商兩界代表及各大公司人員更有多數女子列席是會前總統塔虎托氏略有演說繼即威氏發言茲譯其演說如左予於諸事未完之前决不能返國如蒙上帝保佈則世界平和問題當早日决定予將欲對歐民言之第一事卽吾美人民大多數贊成組織萬國聯合會各黨皆表贊同予深幸得與塔虎托先生携手共襄盛舉予心益喜蓋以組織萬國聯合會之事非一黨之竟見實全體人民之意見也無論何黨不得專有此思想且亦無論何黨無權反對此事萬國聯合會之主要條件已逐條由塔虎托先生解釋矣茲無庸複贅試將此中普通意思爲諸君言之在此酷烈戰爭中中歐列國之凶惡計劃諸君所知者也中歐列强之呑併政策試觀世界地圖諸君應注意矣又試即自布來姆至巴格逹線而觀察之則中歐列强之野心諸君當亦見之使歐洲各大國早相聯合則德國必不敢遽開戰端也蓋以戰端一自彼開彼知必不見容於全世界焉萬國聯合會之成立正所以使此等國對於擾亂世界平和之事知所警戒也歐洲之所以有此次慘劇者實由於各國執政人物不早知民意之所致屬於奥德土三國在專制下之各國人民徒呼救援無有應者各國外交復置之不理然則萬國聯合會之組織實不啻民族之魂有所寄托公理與公理的和平將發現於世界矣然竟有人對萬國聯合主義出力反對一若對於世界人心之趨勢毫無感觸者吾不知若輩果受何等影響竟盲目若是耶然吾　知若輩對於新人道主義之潮流尙未之知也予欲以誠意說於若輩之前曰此不可抵抗之潮流如海水之潮流至有勢力其來也靜而無聲凡當此潮流之路者皆隨流而逝焉蓋民國家之組成非所以對政治上若干之竸勝人物謀安全幸福而實爲國家之男女老幼而謀也是以無論何國何族不得使其利益高出乎他國他族之利益之上也吾美合衆國自建國以來即實行此人道主義以提倡正理與自由然尙未逹於極致也今世界正待美國之提挈焉使美國不出世界將絶望矣予已曾對歐洲人民表示此意知此次奮力而不告成功將來必仍歸於殘酷戰爭之域當吾美士卒派遺於海外之時非僅爲戰勝德國已也實欲表示吾美擁護公理之苦心故敵人深悉此精神勢力强於肉體勢力遂席捲而退吾美士卒遂得長驅直入精神益壯所獲尺寸地悉爲人道而計者也諸君試想予豈肯自退與吾士卒以先例耶當此新十字軍告厥成功而後予又豈能委縮於吾諸英雄之後耶是以予敢對諸君再復進一言曰如世界平和不完成予將决不復返於諸君之前予嘗想及歐洲一般政治人物過尙實際初未信理想可以統馭世界也予知現在此輩人物飽經此次四年之大事眼光不免稍被眩暈且無人不欲自巴黎歸前作幾許事業表其名於和約之上蓋以現在此等人物皆知和約不由萬國聯合會署名直等於拭汚紙而已一般最懹疑派復明白此際和約與萬國聯合會搆成一體各締約者不得脫除其範團久矣夫歐洲之政治人物皆以吾美國人爲一種理想的性質不能現諸事實乃自千九百十七年四月以來歐人始開其眼注視自海外來之美國人衆而言曰美國民族是爲仁義之師誠哉然也於今全世界皆對吾美國有信用矣雖然美國人中固有二三自私自利之輩而大多數之美國人皆欲犧牲於理想之中焉前曾有人深恐美國與他國結成新同盟予曾回答云美國决不能自異於他國而結同盟良以自此除萬國聯合會外别無所謂同盟焉且自此萬國聯合所以攻擊爲虐之國也全美之思想敢云與予之思想相一致此予之深幸者也關於萬國聯合會之細目間或有與予之意見不同者然其目的與思想則恒不改變自予返美後其事實愈顯著而無疑且予敢言此思想尤深入於列席和會各政治人物之腦筋中此等政治人物復曉惟一之鞏固某本則爲公理凡違乎公理者悉屏而去之蓋以人類决不能出乎正義範圍之外而存在也當予在義大利時曾有一般傷兵近予之前異常親切幷交予以請願書極力贊同萬國聯合會予更歷歐洲各都市一切人衆無不向予爲贊成之喧呼老病婦孺復贈予以花卉予對於彼等幷無何等餽贈實以此等人民皆對予若有莫大公理與和平之希望耳吾美人民對於世界豈宜放棄責任使上帝佑吾得將萬國聯合會告厥成功克發展此宏大之思想實行其主義緃有若何之犧牲弗之計也蓋以吾美人民愛公理愛自由故耳 
 
 

Page 4

 
 
   
 
 

Page 5

 
 
   
 
 

Page 6

 
 
[歐洲媾和草約之槪要（二）（續）]  
　　路透社七日倫敦電訊 
　　該委員會於公民會議投票後以所得結果報告五大國附以關於界線之建議一俟界線已定新地方官已設其職務即告終止五協約國與共同作戰國將訂定規則使東普魯士得以充分公允通入及航用維斯土拉河波蘭德國丹齊日後商訂條約規定越過波蘭丹齊間往斯土拉河右岸德境之相當鐵路交通其條文由協約國與共同作戰國决定之波蘭應許由東普魯士逹日耳曼本境之自由通過東普魯士東北隅之美末爾地方由德國割讓與共同作戰國德國允承認關於居民國籍種種之解决丹齊丹齊及其四園緊接之地構成丹齊自由城歸國際同盟會保障 
　　同盟會所派駐於丹齊之大員應依正常舉定丹齊代表意見編擬憲法並應首先處置丹齊與波蘭間所發生之各種爭點丹齊城之實在疆界應由於和約簽定後六個月内所派之委員會畫定之此項委員會由協約國與共同作戰國選出三代表並由德國與波蘭各選一代表組成之波蘭與丹齊應訂一條約其條文由五協約國與共同作戰國决定之此約應規定丹齊雖爲自由區域然列於波蘭稅關疆界之内此約當確使波蘭得利用丹齊所有之水道船塢與他種之口岸便利並管理經過丹齊之鐵路與維斯土拉河以及波蘭與丹齊問電報與電話之交通此約當規定波蘭人民在丹齊城内不受歧異之待遇並責成波蘭擔負丹齊之對外關係與加於在外丹齊人民之外交上保護丹麥德國與丹麥間之疆界須依照當地人民之志願而决定之此項民意由北部施勒斯維克全境與中部施勒斯維克數處之市區投票表定之自和約簽定後十日内德國軍隊與官吏必須退出自施里河口沿愛爾白河直至唐寗以南之北海一線北面之境凡境内所有之勞兵議會必須解散在投票之際該境由國際委員會管理之該會以五人組成瑙威與瑞典可派二人該會暫時有行政之全權投票之結果旣經宣布丹麥政府可占領投票傾向丹麥之土地德國對於此項土地應放棄主權然後居民除在特例者外可入丹麥國籍希里戈倫希里戈倫與特維那島所有之砲臺軍事設備與海港應由協約國監視以德國之人力與財力拆毁之以後不許再築此項或同樣之工程俄國德國須承認並尊重各土地前爲俄羅斯帝國部份者之完全獨立德國須切實承認取銷白萊斯特里土夫斯克條約以及自一九一七年十一月俄國革命後德國與俄政府或政黨所訂各種契約協約國有權可爲俄國依據本約之主義向德國索取賠償及满意辦法 
　　第四節歐洲外之政治條欵德國在歐洲外之政治權利德國在歐洲外自有土地及聯盟國土地内之各項權利所有權與特權均放棄以予協約國與共同作戰國五協約國關於此事所訂之任何辦法德國允承認之殖民地與海外屬地德國放棄其海外屬地及屬地内之各項權利與所有權以予協約國及共同作戰國凡屬於德匣及任何德之聯邦之動産與不動産均應屬於操該地治權之政府此項政府得訂遣送德人之任何適當辦法及歐種德人僑寓置産經商之條件自一九○○年一月一日至一九一四年一月一日喀麥隆或該地邊隅之法人因德國文武官員及個人之行爲所受損失應由德國賠償德國放棄一九一一年十一月四日及一九一二年九月二十八日條約所得之各項權利並允按照法國提出經賠償委員會核准之清單以此項條約所載之各項質品債項豫付之欵種種交與法國德國允承認及遵守協約國與共同作戰國所訂斐洲軍械與烈酒貿易規則並一八八五年之柏林條例與一八九○年之不魯塞條例前德國殖民地之居民由操該地治權之政府給予外交保護中國（已見九日報）暹邏德國承認凡德國與暹邏所訂之種契約連治外法權均於一九一七年七月二十二日斷絶所有德國公共産業除領署與外交房屋外皆讓與暹邏免予賠償德人私産則依經濟條欵處置之德人對於其船隻之被扣留充公與財産被清理及人民被幽禁不得向暹邏有所要求里比利惡（西斐黑種民國）德國放棄因一九一二年所定關於里比利亞之國際條約而得之權利尤放棄其指派稅關收稅員之權並不與聞里比利亞將來善後之任何談判德國取銷與里比利亞所定之各項商約與合同並承認里比利亞有决定境内德人地位與狀况之權摩洛哥德國放棄其基於亞爾基細拉斯條約一九○九年與一九一一年法德條約及與施里芬政府所定各條約各合同而得之各項權利所有權與特權德國允不干涉法國與他國問關於摩洛哥之任何談判承認法國對摩洛哥保護權之各種結束並放棄特别條約施里芬政府對於德人有行動之完全自由凡德國所保護之人民應服從普通法律所有德人財産不分動産與不動産連礦權在内可撥歸政府（此處有闕文）從賠欵内扣除德國並放棄其在摩洛哥國家銀行之利益摩洛哥各種貨品運入德國應如法國貨品享有同樣之特别利益埃及德國承認英國於一九一四年十一月十八日所宣告加於埃及之保護權並允於自一九一四年八月四日起放棄德國與埃及所定之特别條約及各種條約與合同德國允不干涉英國與他國間關於埃及之任何談判此條附載關於德人與財産受裁判權及公債委員會如有改變德人毫無異言之規定德國允將前所給與土國前皇可在蘇彝士河自由航行之權讓與英國埃及境内德人所有之産業其處置方法悉照摩洛哥等國所行者辦理英埃及之貨品運入德境應如英貨享有同樣之待遇土國與布國協約國及共民作戰國與土國布國所訂之各種辦法關於德國或其人民前在土布兩國所有之權利特權或利益者德國允承認之山東（已見九口報） 
　　第五節陸海天空條欵爲便利各國開始實行限制軍備起見德國允即履行下述陸海天空條欵陸軍和約簽定兩個月内德國解除動員並施行其他之軍事限制此爲萬國裁減軍備之初步德國境内取銷强迫軍役德國軍制採用基於自由之徵兵條例規定下級士官與兵士服役年限至少須連接十二年軍官須服役二十五年非至四十五歲不得退伍不許有後備級軍官德國軍隊總額限定十萬人其中軍官不得逾四千員在此額外不許有他種軍官稅關與森林之官吏與警察其數不許加增尤不許加以軍事之訓練德國軍官之職務限於維持國内治安與管轄邊界總司令限於執行職務不許有參謀部凡陸軍部與同樣機關之文職人員須照一九一三年人數減至十分之一步兵不得逾七師騎兵不得逾三師工程隊不得逾二師餘多之陸軍學校士官學校等皆須裁廢未裁之軍事學校留心訓練軍官者其　招之學生人數以軍營中缺額爲限德國軍備軍火軍器之製造以認爲陸軍必需之數爲限現有之軍備槍砲器用超過限定之額者須交與協約國處置之不得私留不得製造或輸入毒氣或火液或湯克砲車或武裝車德國須以製造軍火之廠名及其産額等詳情告知協約國以便核准德國應裁撤官辦兵工廠並遣散其職員砲壘應用之子彈以十生的邁當半口徑砲位每尊有彈一千五百枚更大口徑砲位每尊有彈五百枚爲限德國不許代外國製造軍械軍火亦不許由外運入德國不許在距來因河以東不足五十基洛邁當處保存或建築任何砲臺並不許上述境内永久或暫時屯駐武裝軍隊至於德國原有南疆之砲臺現狀則可保存德國不得舉行軍事之操演亦不得保留可助動員之永久工程限三個月内拆毁砲臺海軍海軍條欵規定兩個月内德國之　役海軍僅可有德意志倫式或洛慈林根式之戰圖艦六艘輕巡洋艦六艘驅逐艦與魚雷艇各十二艘不得加入潛行艇其他軍艦則留待後用或改作商船德國右遣用限定數目之掃雷艦俟北海與波羅的海指定區域内水雷掃清時爲止兩個月後德國海軍人員總額不得逾一萬五千人其中軍官與下士至多以一千五百人爲限德國之水面軍艦被扣留於協約國或中立國之口岸者終須由德國讓交而和約所載之後批軍艦刻在德國口岸者亦須於兩個月内在協約國口岸由德國讓交所有德國水面軍艦刻尙未造成者德國必須拆毁之輔助巡洋艦須解去武裝用爲商船　有德國潛行艇海底撈救艇與潛艇船塢之能自動或被曳行者皆須於一個月内送交協約國口岸所餘者及未　成者德國須於三個月内拆毁之德艦拆下之材料除實業外不得用於他途除經特别規定供抵償者外不得售與外國德國不許建築或維致任何軍艦尤不准建造或羅致任何潛行艇軍艦所需之軍械彈藥及軍器皆有限額逾出限額者悉須繳出不許收藏海軍人員必全依自願軍役制而募集之軍官與下士至少須接連服役二十五年兵士至少須接連服役十二年德國爲擔保人波羅的海之自由航路起見允不在指定區域内興築砲臺亦不裝置砲位以控制波羅的海與北海間之航路該區域内現有之砲臺皆須拆毁而砲位亦須移去其他防禦工程在德國海岸五十基洛邁當以内或在德國海島之上者可視爲防衛性質而保存之惟不得建築新砲臺亦不得增置砲位　此項防禦工程所需之彈藥皆有最高之限額四寸一以下口徑之砲每尊有彈一千五百枚更大口徑之砲每尊五百枚德國無線電臺設干勞安漢洛佛與柏林三處者在三個月内苟未得協約國之許可不得用以傅遞海陸軍事或政治之消息但僅可在檢查下傅發商業消息德國在此三個月内不得趕築電力更大之無線電臺德國可修理其已被割斷而目前未爲協約國利用之海底電線及被割斷後業已撤去或目前未爲作何協約國與共民作戰國利用之一部分海底電線凡海底電線或一部分海底電線之被撤去或被利用者仍爲協約國與共同作戰國之産業故指定之十四條海底電線或局部海底電線不復交還德國 
　　天空天空條欵規定德國武裝軍中不許有陸海之航空隊但德國在一九一九年十月一日以前至多可維持無武裝之水面飛機一百架專用以搜尋水下水雷德國於兩個月内須解散航空隊全體人員僅留一千人連軍官在内至本年十月一日止　如一九二三年一月十三日以前德國未加入國際同盟或加入國際天空條約則協約國與共同作戰國之飛行器有完全自由可飛過或落在德國之領土與領海直至一九二三年一月十三日爲止德國全境在六個月内不許製造飛行器或飛行器之部份　德國在三個月内須將所有之陸海飛行器連同氣球與航空器品除指定之一百架水面飛機外一律繳與協約國與共同作戰國普通條欵普通條欵規定修改德國法律以適合上述各欵本約所載之各項條欵由德國實行之而受協約國與共同作戰國特派聯合委員會之監督德政府對於該委員會應供給必要之便利並擔任維持之經費陸海天空監督季員會之職務皆有詳細之規定 
　　第六節戰俘（已見九日報） 
　　第七節戰爭罪惡之責任協約國公訴前皇維廉侵害國際道德與條約尊嚴之至大罪行擬請荷蘭政府引渡前皇並由五大國各派裁判官一員組織特别法庭該法庭將受國際政策最高原則之指導而有判定應加懲罰之責任協約國將設軍事法庭審訊被控違北戰爭法律與習慣諸人德政府應交出被控之諸人協約國各將設同類之法庭審訊施於該國人民之罪行被控者得自延律師辯護德政府應供給必要之公文與消息（未完） 
國内要聞 
[北京通信（桂生）]  
　　山東問題之最近消息　三大强國之判斷國民仍須努力 
　　昨日國民大會雖未能在中央公園開會與生雖已釋出國民對於山東問題仍極注意非逹到最後之目的不止各界人士頃擬聯合共商種種辦法非徒發幾通對外電報已也今午（八日）晤某要人言官場最近得有巴黎確實消息（官場二字不知係指政府抑指各國使館告者不肯明言）關於山東問題自意大利退出和會後已由英美法三大强國共派專門委員若干名調查山東問題種種内容然後再由三大强國判斷其如何處置辦法今已由三大强國判斷矣其判斷點共分兩層其（一）政治權利其（二）經濟權利關於山東問題之政治權利主張交還中國除靑島應交還中國外所有日本軍隊駐紥靑島及膠濟鐵道沿線各地方者　　　限一律撤退關於山東問題之經濟權利應歸日本享有蓋英法意曾與日本結有密約承認對於山東問題許爲日本助力而日本之攻靑島又不能無所獲也若果照此判斷則中日新約關於靑島交還之條件所謂許日本在靑島另闢一專管居留地及一切公共建築場所應歸日本各條當然槪作無效固不待討諭惟所謂（經濟權利）四字究以何爲範圍乎此不能含糊者也專指已成之膠濟鐵道乎指已草約之濟須高徐鐵道乎抑指上列各鐵道而幷含其他礦山等權利乎若果如此以靑島一隅之政治權利與山東全省之經濟權利比較其輕重大小又何如乎僅僅收回靑島一隅之政治權利而犧牲山東全省之經濟權利豈吾國民力爭山東問題之本意乎吾國又豈能承認者乎吾民主張山東問題不特靑島應爲無條件的直接交還而膠濟鐵道合辦換文濟須高徐借欵草約應全無效今如三大强國之判斷非所以尊重中國之民意亦非吾國民所希望於和會者也日本之攻靑島雖不無微勞然充其量吾國但能承認賠償其軍費爲止其他則非所知惟最感困難者則膠濟鐵道合辦換文與濟順高徐借欵草約爲現政府經手與日本成立者今我欲將此等換文草約取消第（一）須將濟順高徐借欵之三千萬元設法籌還第（二）須將現政府從新改造蓋非改造政府則此事爲現政府經手之事不特不便與人交涉且恐其中尙有人不願有此交涉而從旁阻撓也故此消息傅到北京一部分人士之主張以爲欲逹力爭山東問題之最後目的固頼全國民之最後努力然非先從改造現政府下手不可云云此等議論在最近之將來或終成爲事實也况現政府今日之情狀已在飄摇之中曹汝霖不敢到部惟暗中在日華同仁醫院辦公日華同仁醫院已變成中國之交通部龔心湛亦有辭職說故無論山東問題結果如何現政府均不免爲衆矢之的遲早終難倖免何如卽今改造以謝國民使山東問題尙有多少轉　之餘地乎聞昨日國務會議决定全體閣員今日提出總辭職呈文之說不知確否吾人且觀其後可也 
[失敗中之山東問題]  
　　新聞編譯社消息云確聞政府昨晚接三十日我代表在巴黎發之電告大致謂靑島問題中日兩國代表之主張處於極端英美法三國因欲在和會中解决此項問題免他日中日之糾葛不能完全容納一方主張惟有以三國之意會議决定其前提則旣須不背國際聯盟盟約土地主權不相侵犯之原則而以英法曾與日本訂有密約之故又不能不踐日本一部之希望其結果遂决定令德人完全放棄靑島山東之權利由日人將靑島山東土地主權完全交還中國而與日本以經濟上一部之利益其詳細辦法尙未議定此係美英法三國調停之决定辦法中日代表再有異議則三國亦將推却不問此事而中日直接交涉之結果恐受害更大云云 
　　亞東新聞云山東問題形勢日從險惡我國雖與論沸騰而當局外交微弱講和委員亦無折衝樽俎之才致野心勃勃之日人博得完全勝利據東報最近所載則巴黎和會關於山東問題在三大國會議美英兩國委員議論甚激至四月三十日威爾遜氏之態度急轉直下抛棄其理想的主張而承認如左各條（一）日本一旦接受租借地而後還附中國（二）　靑島海港爲商港（三）海底電線山東鐵路（中日合辦）礦山採掘權及德國官有財産之全部悉歸日本但租借地之性質不久當消滅同時山東鐵道沿線治外法權之性質亦消滅祇因鐵路守備之中國警察制度未能完全满足故得招聘日本警察敎官及山東鐵路會社代表陳述其意見嗚呼山東已矣 
　　京　載東報消息息云三日日本外務省接到關於山東問題解决之電甚多均係報告二十六日以後巴黎之形勢者編成一册有四百餘頁之多幣原次官晨間招集署中高等官嚴禁發表此項電文現探悉公電之内容如下最先之電報告四月二十日以後之形勢云英法兩國因其土地割讓及償金獲得之　望爲美總統所妨害心中甚爲不懌英相喬治因親美政策招本國與論之反對自覺其政治的地位可危乃一變態度而與法國提携日思對待美國之策適值義國問題日本聞發題生以爲有機可乘義相返國即遠送車站以資聯絡義國與　　　　　英法似已　　　　而出從事調停義國亦引英法自重英國對於山東問題之手段亦與前同一筆法山東問題會議始於四月二十六日終於三十日午後威爾遜氏旣不承認千九百十五年及千九百十八年之日華條約對於山東鐵路條約中聘用日人爲警察敎官一欵尤極力反對謂侵害中國之主權二十六七兩日與牧野珍田兩委員論戰甚烈法國方而對於該問題緘口不言二十八日喬氏提出仲裁案說明云英國私立會社及船廠有警察權者甚多山東警察敎官可視爲山東鐵路會社（日華合辦）之警察照英國習慣解釋之然威爾遜堅執理想諭謂此爲英國情形與他國不同二十八日會議竟無結果二十九日喬治氏再與威爾遜氏辯諭一方面迫牧野男爵承認仲裁案三十日威爾遜始抛棄理想諭關於警察問題認爲山東鐵路會社重役聘用警察敎官妥協案遂因是成立第二會議停滯之原因爲關於山東問題之發表事件二十八日威爾遜氏邀請巴黎各新聞記者表示發表山東問題之意作成草案英國外務大臣巴爾法氏亦作成一種草案然牧野並不置重於發表以爲面告新聞記者已足無庸發表二十九日威爾遜見巴爾法之草案又復辯論大起山東問題乃因此小問題形勢一時甚屬不佳三十日威氏復行屈從僅將巴爾法之案稍加修正即行通過决定不日在巴黎發表又三十日午前七時巴爾法氏用電話邀牧野男爵議事然三十日之詳細情形尙未探悉實因外務省電報課人員因過勞罹病者極多電文山積直至三日夜間尙未譯出要之談判終歸日本之勝利英法已打破威爾遜之理想主義而開一新局面日本要求各欵均已如願解决（一）租借地暫行讓與日本然後交還中國（一）開放靑島作爲商埠（一）海底電線山東鐵路採鑛權及德國官有財産全歸日本所有唯關於警察敎官招聘一欵因山東鐵路已失治外法權之性質乃以中國警察制度不良爲理由聲明須聘日本警察敎官而山東鐵路會社對於用人得述意見日本之讓步不過如是譬諸學校考試日本外交已可得九十八分續得消息云四月三十日四大國會議依日本之要求决定插入左記條文於對德講和條約中（德國應將因於一千八百九十八年德華條約所得膠州灣租借地及山東省内鐵路採礦一切權利讓與日本）準據上文之大綱山東及膠州灣德國權利及官有財産均依千九百十五年及千九百十八年之日華協約處置之其他條項由日華兩國酌定以上决議將在總會議爲形式的審議其時中國必極力反對然恐難挽回云 
　　華北明星報八日北京電云據頃方接到之巴黎中國代表來電觀之中國代表刻在和會外交戰場中與日本交綏甚烈和會所派討論山東問題之專家委員會已向和會報告主張將山東一切政治權交還中國山東省内之日兵限其撤退山東之德人特别利益則交與日本中國代表是否承認此議今尙未知中政府是否將令代表承認之現亦未定云 
　　中美新聞社云山東問題關係中國土地五萬五千九百八十四方里今巴黎和約竟將膠州及山東全省權利割讓於日本實鑄一大錯中國人士接四月二十三日巴黎電異常憤怒當和會决定此問題之前六日英美法意四國代表會議此事美代表藍辛謂美國不欲獨自擔任解决此事亦不願任何他國解决之故提議由五大國協同解决並經關係國之同意日代表西園寺答稱日本以後尙須有所陳述云云其後始知所謂陳述者不過一種恫嚇謂日本之要求若不被允許彼將退出利會西園寺旣發表此項恐嚇於是威爾遜總統勞合喬治克勒满沙不得不卒從日本之意而解决此問題矣日人且恐美代表以後再助中國故又發表一恫嚇之詞謂威爾遜總統如對於山東事件亦發表一與意國阜姆問題相同之宣言日本將立即出會中國代表顧維鈞因三大國提出之兩辦法中國如承認之均與中國不利故又提出四條如下（一）膠州交五大國管理（二）和約簽字後一年五大國將膠州歸還中國日本應　從此辦法（三）中國承認日本以武力佔領靑島之行動允許付還日本攻佔靑島所用之一切軍費（四）膠州對萬國商業而開放任何一國不得在該處設立租借地聞此提議已交與一特别委員會討論該會　何决斷此間　　消息惟望三大國或能　示同意也倘和會各　　　以一　而　　中國　日何不可肆行恫嚇謂如中國之公正要求不得　過中國亦退出和會蓋中國之加入協約國對德作戰目的在恢復山東之權利並不願日本繼承此權利彼之派代表赴和會豈爲割讓權利於敵人哉倘和會可以此種高壓手段解决大問題則國際糾紛更不能免中國要求之正當三大國代表皆知之顧因三大國皆先與日本有密約遂不恤慷中國之慨有是理乎據中政府所接海電謂英代表勞合喬治直認贊同中國之要求惟英國因條約束縛不能不助日本但又允許將來爲中國援助云云此次協約國之武斷解决中國事件已使中國人對於國際同盟不能無欵夫英法意三國與日本所訂密約中國皆未之知今竟據以解决中國之問題此等密約居然有效則此次協約國所作戰之主羲究竟何在而英法美意四大國人民所標榜之人道正義又安在哉 
[北京最近之政潮内閣總辭職說]  
　　昨日午後國務院開會討論時局至三小時之久幷討論傅曹二總長辭職事最後全體决議同時提出辭職原因則以内政外交在在棘手又有此次風潮内閣應引咎負責總辭職呈聞昨日已送府東海對此態度如何尙未判明或謂政府最近接得巴黎來電山東問題已畢露失敗之象閣員因避攻擊故特出此或謂由於新國會各黨互相竸爭之結果將有彈劾案出現故先行辭職云 
　　據新民交通社消息最近山東問題在巴黎和會中正當緊急關頭各方面已借外交題目爲倒閣之運動内閣遂於昨日在閣議席上决定先自引咎全體同辭總統尙未允諾閣員之意則甚堅决繼任有段合肥說錢幹臣昨日下午曾親訪合肥已表示不願 
　　又據日人消息錢總理因學生事件及外交問題决計負責辭職七日謁見總統陳述辭職之意當時總統極力慰留惟錢氏辭意頗爲堅决恐終不能挽回特招段祺瑞氏懇請其組織後繼内閣段氏表示拒絶一方面錢總理日昨特向各閣員露示辭意各閣員亦以此際連袂辭職爲是遂於日昨午后四時再面謁總統捧呈内閣總辭職表 
[北京學生事件之餘聞]  
　　北京學生之被捕與釋放種種經過情形業載前報茲又據某當事者談及此事尤爲詳切特述之如下四日當學生被捕至總廳後諸要人即在警廳中開緊急會議列席者有司法朱總長交通曹次長大理院姚院長段總司令芝貴李統領吳總監憲兵陳司令（興亞）等會商處置學生方法衆議不一有主張最激烈者立送交法字院審究主使以爲必受有何種運動非從嚴懲辦不可其時有人以兩種例證告吳總監謂日本前首相桂太郎因撲次茅斯講和失敗之謡被東京市民焚燬私邸僅以身免及民國五年公民團擾亂議院事皆未移交法庭今茲事同一律辦法未便歧異吳納其說始拘置廳内學生等被拘之第一日完全失去行動自由不得交言三十餘人共居一小屋内飲食亦惡劣異常至次日警備司令部軍法處長虞維鐸因聞學生有虐待情形到廳察視被拘學生幷告吳總監應准各學校看視以息浮言即由虞電告蔡校長派職員胡君工業專門學校派職員夏君由吳總監領至看守所看視看守者乃急將學生移至一較大之室諸事亦稍爲優待然亦不得自由至校長方面則在大學召集北京高等以上十一校長開一校長會議議决由校長全體向政府保釋學生於是到警廳敎育部等處奔走而政府始終疑學生等受他人指使未許斯時各校長見在外學生益形憤慨恐有他項變故於是復堅請於敎育部是時適有局外人某某當局等向政府保釋學生政府益覺此事之有主使至六日校長等復請虞處長面吳總監段總司令爲最後之疏通謂現在羣情憤慨已極加以明日爲國恥紀念若今日學生等不得釋放則明日市面秩序萬難維持云云政府意稍活動虞處長並到警廳欲坐候釋放經總監力任疏通始去總監乃於公府居仁堂開臨時會議决請總統下令將學生移交法庭後再行保釋時各校長又赴警廳候訊而總監偕王京兆尹傅總長來廳與諸校長會議總監主張即照 
 
 

Page 7

 
 
國務會議議决從緩保釋校長等仍懇即行釋放雙方磋商旣久最後總監提出兩種要求（一）明日不許學生赴國民大會（一）明日須全體上課如此二者校長能擔保辦到則學生即可保釋當時蔡陳姚各校長及虞處長願以身家作保於是决義次日早由虞處長先到各校勸學生上課後再赴廳保釋此六日之情形也七日晨虞處長至北京大學學生已經校長勸說允許上課　更演說略謂此次學生行動可爲眞正民意之表示雖有誤會之處亦可爲政府外交之後援學生聞之均表满意虞同時並宣佈政府復陸使電之大意又聞此次學生舉動有人誤疑爲受某會某派所指使然據知其原委者云四日事端全出於自動事前並示與外界有所計議故至曹宅時竟未能以精密之手腕搜得曹氏與其證據蓋學生爲愛國心所迫一感而動有人疑爲某會所指使實則該會歷次集會各學校學生皆未列席云 
　　七日上午九點餘鐘被拘之學生旣然釋放當由各校各備汽車往警察廳迎接將近十點鐘齊到北京大學然後各回歸本校當時北京大學學生及職敎員全體在門外迎候彼此一見喜極而涕旋由校長蔡君率領大衆進去又過一時蔡校長方召集同學至操場訓話謂諸君今日於精神上身體上必然有些困乏自然當略爲休息况且今日又是國恥紀念何必就急急上課諸君或者疑我不諒人情實則此次舉動我居間有無數的苦衷所以不得不望諸君稍爲原諒自已略受些委曲並且還望諸君以後只須堅持冷靜態度不可由我們大學有何項主張云云北京高等師範的向大光等八人約十點鐘乘汽車至該核大門當由職敎員及同學出外迎接者有七八百人之多沿途相送者亦不下百餘人掌聲如雷並齊呼愛國同學萬歲北京商等師範學校萬歲中華民國萬歲各同學又將被拘之八人用手托起合撮一影以誌紀念旣而由本校備特餐同宴八人下午課畢由四時起至七時該校即全體開慰勞大會會場在校内風雨操場外懸慰勞大會四字内懸歡迎二字設備非常整齊開會秩序首由音樂隊奏樂次主席報告次被拘同學等報告被拘情形次職敎員演說次同學演說皆言辭懇切於慰勞之餘寓一種勉勵之意又該校各班同學及各省同鄕學友皆於晚間特開慰勞會以表示對於被拘同學格外欽佩之意其餘若高等工業中國大學匯文大學法政專門各校的情形大略相同惟獨北京大學因諸同學過於勞乏慰勞會擬過一二日再開 
　　自學生事件發生後敎育部日前特頒一訓令分令京内中等以上學校略謂查學生在校修業期間一切行爲言動自當束身法則之中不得軼出規範以外乃本月四日因外交問題本京各校學生聚集一二千人開會游行竟至釀成事端殊堪驚駭本部爲維持秩序嚴整學風起見用特切實通令各校對於學生當嚴盡管理之責其有不遵約束者應即立予開除不得姑寛以敦士習云云國務院方面前日閣議本决定將被捕之學生由警廳送交法庭並頒發明令嗣經傅總長力爭而各方面又一致請求保釋此議始罷命令亦於昨晚撤回茲據日人順天時報載有此項令稿原文如下據内務總長錢能訓轉據京師警察廳總監吳炳湘呈稱本月四日有北京大學等十三校學生三千餘名手持白旗陸續到天安門前集議定列隊游行先至東交民巷西口經使館巡捕攔阻遂至交通總長曹汝霖住宅持磗亂擲執木毆人兵警攔阻均置不理嗣將臨街後窗擊破　擁而入砍毁什物燃燒窗户並毆擊保安隊兵致有重傷駐日公使章宗祥被其攢毆傷勢尤重經當場拿獲滋事學生多名白廳預審送交法庭訊辦等語學校之設所以培養人材爲國家異日之用在校各生方在靑年質性未定自當專心學業豈宜干涉政治擾及公安所有當場逮捕滋事之人旣由該廳送交法庭應卽由法庭依法辦理至京師爲首善之區各校學風亟應力求整飭著該部查明此次滋事確情呈候核辦幷隨時認眞督察切實牑導務使各率訓誡勉爲成材毋負國家作育英髦之意此令 
[歐美同學會遞各公使書]  
　　陳述山東問題 
　　歐美同學會七日開會情形已誌昨報茲得其致各公使關於山東問題意見書原文如下各公使均鑒敬啓者竊以此次之進謁足下與乎一國之國民與外交團之尋常交際逈乎不同蓋含有特别精神者甚願公等垂聽一切秉公理以裁奞焉當歐戰之時國際平等之主義呼聲甚高而各國民族之應互相提携以謀幸福尤爲當今之等務吾中國爲各大民族之一步諸英美法意先進國之後塵參入戰事以拒中歐諸國之强權主義而期與新主義相應於萬一也自和議簽字後和會設於巴黎此新精神益覺顯明而時時流露於各巨子言語之間是則將來和會必將種種爭端融會並修改一切秉執公理以定最後之局我中國人民旣爲參戰份子尤應接踵他國人民而求公理之决斷也夫今之陳訴於足下者非獨我中國人民欲求貫澈其主義也吾輩旣得享爱歐西大國之文化於敎育風俗亦素有研究且在法律最高文化最盛諸邦歷有年所愍我國民之沉淪不振亟思所以喚醒之以期與各大民族互相聯絡而爲我國民之鈐鍵是乃吾輩之天職此其所以敢請於足下也現今和會所最當注意者即以後處置德國在山東之權利也其經過之歷史似無庸再議其享受利權者亦非他國而戰時日本之暫有此權利亦無庸詳說而日本所以得享此權利者不過協約國欲暫時假手於日本也但日本忽改變其委託性質亟欲據爲已有且强迫我政府簽約種種恫嚇情形想俱在睿鑑中然歐會則未嘗以日本之要求山東爲正理其所以一時難以解决者蓋以尙無定法使山東交還中國而與中國主權無絲毫損害也雖然中國遠在東亞又以交通之阻隔雖有同情然實無機會以求直逹貴國政府茲擬定暫時辦法數條敬求轉逹以表我國民之大意其最後解决則宜俟諸國際聯盟會之判斷也（一）現時日本獨任委託之職務應改由五國共設委員會管理之（二）戰時日本所要求之條約應完全取消（三）五國委員會在管理期内於最後解决時應指定一條即將德國前有之山東權利及日本在山東所有增加權利交還中國以上各項意見應請貴公使轉逹貴國政府而貴國與我中國素稱親善當不致不重視我國之要求當此存亡之際予以臂助是則我中國之大幸也中國歐美留學同人謹啓 
[北京女學界之奮起]  
　　昨日協和女醫學校協和女子大學協和看護學校女子師範學校尙義師範學校貝满中學校培華女子學校附屬中學第一中學慕正中學要央女學培遠女學培德女學篤志女學各女學生在哈逹門大街一百八十五號洋樓陳楊玉潔女士家開會到者各校代表共四十餘人午後三時由主席胡學恒女士宣告開會宗旨次討論聯絡全國女界抵制日貨以及致電巴黎和平會議中國專使等力爭國權旋又捐欵共得四百餘元以爲打電報散布白話小册子及各種運動之用至五時散會其致巴黎和平會議各國代表電云貴會謀萬國和平關於世界國際問題均於會中解决申公理抑强權所以消弭後患者甚至獨日本對於靑島問題尙持異議不特敝國人民萬難承認抑且違反貴會主旨異日亞東局勢險惡於諸友邦亦難期和平也竭誠呼籲惟貴會圖之又致巴黎和會我國專使電云聞日本要求承受德人在山東權利將通過祈力爭勿簽字又致上海南北和平會議電云山東問題危迫祈諸公開誠布公早成和議一致對外 
[京華短簡]  
　　昨日（八日）星期四國務會議交通曹總長敎育傳總長未出席其他閣員均到討論外交問題内容秘密此外有財政農商兩部會合提出之吉黑森林採金局權限劃分辦法案當已决定通過 
　　聞章宗祥連日經日本醫官診治後傷處頗見回復惟腦部受有震擊非二三星期不能見效曹汝霖現亦住在醫院惟無甚重病該醫院防衛非常嚴秘有日本憲兵數名及中國警廳所派警兵輪流保衛 
　　自學生事件發生以後交通部通知各電報局停發關於此事之電報日昨外交協會以學生之毆駐日公使章宗祥皆因山東問題而起係我國外交上最緊迫之事擬將章氏被毆詳情通告各國以申民氣因中國電局旣難拍電祇得由外國電報局拍發昨已發出多件政府昨接駐日留學生監督江庸來電云留日學生因山東問題擬　七日齊集使館開開庸與學生感情素洽未能阻止惟有引咎辭職應請速派員來替以免貽誤日本留學生監督江庸叩六日 
　　某方面得庫倫二日電訊謝米諾夫已表示獨立態度以哥薩克政府命名與沃莫斯克之全俄政府脫離昨特行文恰克圖之俄稅關請即交出歸謝管理日内並擬佔據俄亞銀行（即道勝銀行）以裕軍需自恰克圖至伊爾庫斯克電線已不通 
　　中行則例風潮尙未平靜而增加股本之議又起近日財部咨中國銀行云中行營業日臻發逹擬再增加股本以圖擴張其增加額满足二千萬元或三千萬元槪以中行京券八股云云聞該行得財部公文已着手召集股東大會表决此問題 
　　韓國獨立風潮被拿者三萬餘人傷斃者三千餘人表面雖稍平靜暗中仍極活動漢城元山各屬商業仍未開市吉省延琿大東溝一帶韓僑仍竭力進行幷欲聯絡俄境韓僑假道進攻韓京我政府以外交關係電飭吉督轉飭延琿等處官吏軍警隨時嚴防勸阻 
[紀南京之國民大會]  
　　寗垣各學校前日爲北京大學生被捕特在鷄嗚寺會議及各界對於此事之憤激情形已誌前報昨日（九日）爲國恥紀念日本界舉行國民大會民日晨八時寗垣各學校學生齊至小營演武廳會集齊向國旗行三鞠躬禮首由省立法政學校長鍾叔慶演說云諸君熱心國事非常欽佩尤望秩序嚴肅舉動文明次由陶知行云今日國恥紀念有二種觀念甲快樂乙悲痛所謂快樂者何今　紀念之舉動熱心文明爲向來所未有也悲痛者何　望合羣一致進行愛國熱誠出於個人之自動果能堅持到底不改初志尊重人格爲最要也劉伯銘云希望諸君精神决心一致救國演畢全體三呼民國萬歲各校按照次序先至軍署李督因病未能接見各代表特派王副官石副官趙副官在軍署頭門招待各代表並備茶水招待各學生敎會學校代表劉毅　在軍署門首破指血書速還靑島四字書於白布之上見者無不動容敎會學校男女學生約二千餘人省立各校約四千餘人手持五色旗及各種愛國字句白旗甚多十一時由軍署起行至十二時到省長公署公舉代表晋謁省長齊迎入會客廳省長云各學生舉動文明均係各敎員熱心敎育所致對於政府當然電請力爭語畢各代表退出蔡政務廳長湯内務科長敎育科長各科科員均在頭門招待並備茶桌兩張各生經過省署門口大喊還我靑島取消密約等語午後一時集合於王府園然後復結隊游行由敱樓往下關過三牌樓英美領事署齊呼友邦協助還我靑島英美二領事均親出善言安慰謂公理與强權爭终必有逹最後勝利之一日各學生遂繞行下關一週至晚六時乘火車入城分道而散各校學生游行動作非常文明是日又有講演團分别在貢院及水漢西門聚寳門儀鳳門外演說聞者鼓掌聲震耳 
　　八日代表會議决遊行辦法如下（一）五月九日上午八時齊集小營八時三十分結隊出發風雨無阻（二）有制服者一律穿制服幷於襟前一律佩國民請願和會符號（符號由本會事務所製就分發昨議由靑年會分發之議已取銷）（三）齊集後先由鍾叔進陶知事劉伯明先生演說演說畢全體攝影（四）結隊出發時先大鼓隊次旗幟（一國旗二國恥紀念旗三國民請願旗）次主任部次通信隊次代表團次各機關（各機關先後以電報列名先後爲序）魚貫進行（五）進行路線（暫定如後）走太平橋過督署出大行宮過中正街内橋直到三山街到省公署再至省署東街王府園鼓樓省議會英美領事署下關散（六）各機關各備請願書兩分一呈督軍一呈省長（七）各機關各舉代表二人一人遞呈督軍請願一人遞呈省長請願書（八）結隊進行時如有妨碍秩序事項發生一面務以嚴整忍耐之精神極力維持一面由通信隊卽速報告主任部相機處理（九）推趙厚生劉伯明先生爲接見督軍代表領袖陶知行張永訓先生爲接見省長領袖各代表遞時由二總代表分别引率進署（十）各機關對於國恥紀念會籌備事宜如有意見務於本日下午八時前通知本事務所代表會議决再行報告或於明晨小營會集時報告主任部（十）（一）各校游行學生可手執小國旗一如有白旗書字者聽措詞勿過激烈（十）（二）結隊游行至軍民兩署　各機關代表於省公署聚集由領袖代表引率至英美領事署發表游行意見（十）（三）各機關參與人員各自預備食物（十）（四）各機關代表請於明日上午八時在小營演武廳前聚集以上各條聞有爲今日代表會議决補入者合併聲明 
　　致北京電北京大總統國務院均鑒山東問題關係國家命脈曁世界永久和平除逕電巴黎和會陸使力爭到底外敬請尊重民意力予主持南京中等以上各學校職員學生曁基督敎徒全體同叩齊 
　　致巴黎和會電巴黎和會中國各專使鑒山東問題關係國家命脈曁世界永久和平乞力爭到底並將國民公意轉逹和會英美法等國代表南京中等以上各校職員學生曁基督徒等同叩 
[江浙之紀念國恥與爭靑島]  
　　南京寗垣學界於五月九日聯開國恥紀念大會隨即整隊游行街市除赴軍民兩署請願下列五項（一）力爭靑鳧島（二）宣佈及廢除中日密約（三）尊重我專使在巴黎和會上地位及尊嚴（四）要求維持北京大學及釋放被捕學生（五）敦促南北和會速行解决各種重大問題外各校幷舉代表多人向英美兩領事要求電告各該國政府對於中日交涉主持公道以上各條均印有白話傅單散佈各界茲錄力爭靑島一節如下靑島本是我們中國的土地自從前清光緒二十四年外交失敗被德國覇佔了歐戰開始的頭一年（民國三年）日本藉口維持東亞和平就打敗靑島的德人便把靑島佔下那時中國還没有加入協約不便同他爭執日本政府也說過等歐戰停止後交還中國誰曉得現在日本不肯認賬了前幾天還說什麽五國共同管理現在簡直就說要中日直接交涉諸位呀靑島是山東的咽喉山東是中國最重要的省會日本是世界上維一的野心國家他覇佔靑島就是要覇佔山東山東北面靠近京城南面順着鐵路可以直逹南京况且又是我們孔聖人的故鄕墳墓所在的地方我們如爭不回靑島山東簡直就完了中國也就完了諸位呀那時國家都完了我們還有太平的日子過麽所以我們現在要誓死力爭靑島作我們政府以及歐洲和會代表的後盾務必逹到直接交還靑島目的 
　　山東旅寗學生會快郵代電云本會齊日電大總統國務院文曰大總統國務院鈞鑒靑島問題愈趨愈惡魯急國危懇電專使據理力爭萬勿簽字等語素仰貴報尊重公道主持與論際此危迫險急之時定能振作民氣還我主權中國幸甚山東幸甚山東旅寗學生會佳 
　　蘇州五月九日爲國恥紀念日蘇垣大小各學校以此次靑島問題關係全國命脈均異常激昂書業同業停業一天申衙前培養國民學校於是日齊集全體學生排隊游行街市每生執白旗一面上書還我靑島討賣國賊等字樣並將山東之事外交失敗情節編成白話一篇刋印（警告）數千張令各學生沿途散發東吳大學全體學生除電上總統國務院請立釋被拘學生外復於八日晚復開學生全體大會議商於明日午後一時半舉行游行會連夜派代珍分赴各校接洽九日晨各校代表集會於遂園計到者省立二中桃塢晏成萃英英華東吳等六校議定再由合城各校聯電政府大致言和會外交失敗寗撤專使不簽喪失國權之約武人不諳政治强行干政權奸得試其技宜從此嚴禁以清禍源請釋學生懲奸以謝天下散會後下午一時半晏成英華桃塢萃英東吳五校學生遂同由公共體育場出發繞城游行各校學生皆手執小旗上書俗語短句或繪淺顯圖畫並紛發傅單其文曰五月九日國恥（甲）二十一條條欵中華民國四年曹汝霖簽約（乙）海陸軍協約中華民國七年章宗祥簽約日人奪我靑島之理由（甲）根據二十一條條欵（乙）根據海陸軍協約北京學生之愛國舉動（甲）毁曹汝霖宅（乙）傷章宗祥北京學生近日之痛苦（甲）學生被囚（乙）國立大學將解散愛國同胞猛省猛省云云是日省立第一師範第二農業培養小學迪新小學東吳惠寒小學亦出持旗游行並散發傅單其餘各校皆茹素一日以示誓不忘恥云云 
　　無錫收回靑島喧傅失敗而後一般國民憤慨異常咸欲作政府之後盾樹國民外交之先聲無錫各團體特先期聯合定於本月九日紀念國恥幷在老城隍廟開國民大會召集各界討論一切 
　　揚州本屆國恥紀念日各校均集生徒演說四年日本要求中國二十餘欵之大恥幷唱紀念歌第八中學並令全體生徒敎職員茹素一日又聞八中及第五師範商業中學勸學所等於八日晚公電北京請釋被捕學生本埠敎育界憤慨靑島外交失敗復聯合全城各學校學生擬於今日聯合運動會後整隊游行示威 
　　嘉定五月九日爲國恥紀念日先期由縣敎育會通告各學校略謂五月九日之國恥凡我國民鐫印至深今者靑島風雲益復緊迫國脈維持惟民氣是賴各校應於是日特開大會集學生全體爲深切著明之訓話或製國恥旗幟列隊遊行市街以喚起國民覺悟云云是日成内各校如縣立第一高等小學私立普通國民學校啓良國民學校企雲國民學校市立第一第三國民學校乙種商業學校均特開紀念會由各校職敎員學生等演說語多激昂聞者動聽縣立第一高小普通啓良三校於開會後又執旗列隊遊行街市旗幟上多書還我河山人心未死力爭靑島民氣猶存堅持到底誓雪國恥等字樣沿途由童子軍維持秩序觀者俱爲感動並聞全邑各界將有同樣之表示紛電各處力爭靑島 
　　松江八日下午市立學校聯合運動會將次散會時本邑巡廻演講員朱君集合各校學生演講此次外交失敗情形講畢即以白旗數十面分給各校旗上書還我靑島無忘國恥等字樣即由各校學生執旗整隊巡行城内外一周而散同時有學界份子朱久望等聯合張芝沈調陽葉瑞鍾葉人騘王紹文顧葆康沈康沈璇馮國安楊前烈倪世昌王烈文鄒維垣沈一嗚周鑄葉苦侯宗文尹錫麟等於九日上午分電北京總統及北京大學其文如下（一）急北京大總統鑒章曹賣國北京學生本愛國熱忱銖鋤國賊有功無罪懇鈞座令飭將被拘學生一律釋放迫切上呈（二）急北京大學諸君鑒公等此舉義憤燭天謹懇諸君提出曹氏罪狀訴諸法庭以快人心 
　　省立第三中學校每逢國恥日茹素一天並開會紀念本屆二年級生趙富基憤靑島之失敗日本之蔑視邦交特於開會時演說情辭激昂聲淚俱下遽將食掻嚙破血書毋忘國恥四大字在會諸人亦莫不義憤塡膺必欲一洗此恥而後快 
　　嘉興嘉興各學校對於北京學生示威運動被拘一節咸以各學生此舉實本於愛國熱忱無可加罪且憤靑島交涉之失敗特於八日由秀州書字發起通告各校定於國恥紀念日齊集城中講演廳舉行國恥大會下午全體學生遊行城内同時隨地講演以引起人民愛國心一面發電致中央要求釋放學生並請政府力爭靑島速電專使萬勿簽字自秀州書院學生於八日通告全城各校定九日開學生大會後屆時各校學生若第二師範第二中學第一第二兩高小商業校第一國民曁愼遠北麗城北塘灣等國民學校及女師範女高小等學生均於是日下午一時齊集城中講演廳推舉秀州書院學生朱孝澄爲臨時主席並由秀州二中二師等每校推定學生二人登臺演說甚爲激昂演說畢各學生向國旗行三鞠躬禮次由軍樂隊前導行游街市由集街經北大街出北城門走塘灣街經西河街過馬路進東城門至縣署前始散學生均手執白旗一方或書毋忘國恥或書甯爲玉碎毋爲瓦全或書時日曷喪或書一息尙在此志不容稍懈或書勿祇五分鐘之愛國等種種字樣不一而足游街時並沿途講演是日到會人數約在千人以上沿途觀者如堵皆敬服學生之愛國現禾邑對於正金銀行鈔票各商號於本日起已不適用日貨消路亦呆 
　　紹興各學校以此次和會上外交失敗國民同憤决議於國恥日開大會演說經過情形一面並電北京請釋學生而爭靑島其文如下（一）北京學界諸君鑒義舉欽佩諸君之意見即某等之意見諸君之行爲即某等中心之行爲毋過激毋畏難保持愛國精神某等願爲後盾浙江第五中校第五師範紹興越材中學全體學生公叩佳（二）北京徐總統鑒自靑島問題失敗之惡耗傅來舉國駭憤而在京學界諸子本愛國熱忱作示威舉動焚曹毆章出於一時憤激不謂竟有嚴懲等謡夫際此人心憤激士氣方盛之際正當利用之以爲後盾若必屈抑則士氣怒而國家之擾亂將從此始某等憂國危時不忍緘默謹陳區區幸　　幸浙江第五中學第五　　紹興越材中學全體學生公叩佳 
[南京快信]  
　　北政府電李督齊省長轉知致巴黎陸專使堅持勿簽字之兩訓電囑傅論各界勿滋悞會 
　　北京國務院覆各省軍民兩長及地方各法團電稱支日（四日）被捕學生已於齊日（八日）一律釋放知念奉聞 
　　省議會昨日上午開審查會下午開國恥紀念會各校推舉代表五十餘人到會各議員均佩國恥紀念白綾符號游行 
　　昨日調查省議會在省議員尙祗六十餘人日内大會尙難足法定人數開議 
　　南京總商會以靑島問題擬明日開緊急大會籌議一切進行事宜 
　　軍署參謀長何恩溥昨日午車由京回寗聞接洽事未得要領 
　　陸武嗚代表鈕傅善尙留寗聞陸有電來促鈕回南寗譚浩明代表張其煌昨日晚車回滬 
　　省長公署准農商部咨請派員調查烟草現已委任科員祁慶墀前往徐屬切實調查不日卽行首途 
地方通信 
[蘇州]  
　　絲繭委員來蘇本邑新繭將次登塲繭行開秤在即而財政廳對於絲繭專稅歷年必派員來蘇會辦茲悉蘇城洞庭山兩處絲繭稅務已委唐紹堯辦理該委員於昨日來蘇會晤錢師韓稅務所長籌商一切 
　　小學聯合學藝會之籌備吳縣小學聯合學藝會已舉行兩次茲勸學所就各市響國民學校之四年級生組織第三次聯合學藝會擬具辦法送請各區學務委員於五月十四日以前將所轄市鄕國民學校之四年生姓名聞單送所以憑編號備卷並定於十五日下午開會集議一切茲將學藝會辦法錄下此次學藝會就各鄕分路舉行之（一）除光福香山西華善人橋東西山另行辦理外計分四路第一路唯亭沺涇陸墓五業涇湘城第二路角直周莊陳墓車坊斜塘第三路横涇木凟蠡市尹山郭巷第四路滸關金墅黄埭南北橋東橋（一）職員每路三人各就分路周歷行之請勸學員及學務委員擔任第一路勸學員衛顧德學務委員潘承桐王昭任之第二路勸學員彭應昌學務委員蔡章斐宋銘仁任之第三路勸學員胡如玉學務委員馮澤恩祝紀常任之第四路勸學員袁培學務委員汪增祚王國昌任之（一）職員每到一市鄕得察地勢之便利或召集二校以上集合行之或逕赴一校單獨行之（一）舉行日用自五月十九日起隨到隨行每路至多以二星期爲限（一）舉行之日如非星期以使學校不必停課爲原則（一）職員舟車飯食等費實用實支但每路至多不得過二十元（一）其他各項均查照第一次第二次辦法行之 
[松江]  
　　市立學校之運動松江市立十六國民學校於五月八日繼縣立學校聯合運動會之後仍假公共體育場開市立學校聯合運動會運動時間自下午一時始五時止運動種類均係團體大致分爲游技國技普通操三種每校各演兩節共三十二節加入來賓運動者自聶氏恒德景賢三女校及新橋鄕立第一國民學校來賓多至萬人軍警各界均有代表到會省視學章伯英及體育視察員王小峯發表此次運動會之意見及將來進行之方法意主平均發逹小學以多加游戲勿務高深尤宜普及全體勿偏重選手云云終乃合攝一影而散 
雜評一 
[認定主義（默）]  
　　此次靑島之爭國人當認定三種心理其一當認定此事爲我民萬不獲已之責任而不當視爲個人出風頭之機也其二當認定此事爲發於各人本有之良心而不能視爲不得已之應酬品也其三當認定此事必逹到目的而後止而更不能視爲一時間熱度之狂動也蓋必知此國家危急之事即爲個人危急之事而後國民之一言一動自然本於至誠持以堅决不出於客氣即不致有以 
上三者之弊矣 
　　不然所謂發電開會宣言演說無往而非風頭主義應酬主義與五分鐘之主義而已不如其已 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[和會續開之第三十二日]  
　　平和通信社消息本日上午南北總分代表齊集前德國總會開談話會曾就所有各問題隨意互談因鑒於外交緊急國會案已不能再事捱延彼此商量許久認爲在此一二日將案提出討論聞下星期一日國會案或可正式提出云又一消息南代表方面已開列此次要求之全案送交北代表以便定期會議國會問題亦在其内聞内容甚爲重要云平和期成會聯合會今日推定代表張之銳戴丹誠諸君赴唐朱兩總代表寓所投剌後閽人言擋駕不見該會代表晉謁之意在希望和議早决一致對外乃兩總代表竟學尹邢之避面豈因窮於答覆耶 
　　聯合通信社消息十日上午兩方代表至場開各别審查會下午開共同會議研究和議迅速進行之方法嗣南北兩代表又各開豫備會議各謀會議迅速進行之準備某通信社所謂總代表將更換吳鼎昌之說經從各方面切實調查尙無所聞 
　　廣州林森等來電（其一）唐總代表曁代表諸公鑒陽庚兩電均悉和會續開各問題作一次提出旣欽偉略尤佩苦心北廷如能悔禍當有解决辦法惟輕重緩急之間森等略有商榷竊此次西南護法旣以毁法啓其端當以復法爲其鑰國會完全自由行使職權實爲和議中根本之問題若不得完满解决則其他各問題縱能如我要求亦不過敷衍苟且决非長久治安之計蓋民主國之精神厥維法律法之不存國無所附約法爲國家根本大法破壞約法即摇動國家之根本故議和中之先决問題莫如國會國會如能完全自由行使職權則根本旣固其他枝葉問題皆不難迎刃而解近聞有人主張國會用恢復字樣其意似嫌舍混蓋國會依約法成立旣不受非法之解散何待法外之恢復質諸我公當表同情尙希大力堅持勿爲奸言淆惑是所盼禱專電布臆幸賜察納林森吳景濓禇輔成文印（其二）唐總代表曁代表諸公均鋻約法失效毁及國會西南與師正名護法曾經軍府迭次宣言不攙絲毫他種性質大義懍然中外共見前者和議開始軍府曾以國會完全自由行使職權列爲議和大綱第一條良以國會問題關係護法主旨無復有削損磋商之餘地近和議復開於此主要問題尙未解决風傅南代表中有主張遷就讓步者竊意必係奸人造謡冀圖中傷護法要人阻撓公等計畫以灰志士之心而長他人之燄同人對此决不之信然或因中外人士均以和平相呼籲而國會問題又遭北代表之反對公等恐過形堅執致和議再行停頓失去中外之同情故有退讓之表示乎不知中外人士所呼籲者爲合法之和平與永久之和平耳若犧牲法律以求一時和平此後横暴武力隨時皆得援引先例憑藉武力毁法造法是今日辛苦所求之和平不移時又演分離割據之象遷就苟和去和愈遠蓋法律統系一壤雖有經世長才對此國事恐亦無從着手一年來護法戢亂之謂何以護法始以毁法終則已喪之生靈及未來之禍患其責任皆由和會負之矣同人所爭者爲國會機關問題非爲議員本身問題但得法紀不壤憲政循軌區區個人何適而不可昩者不察疑爲國會之爭係議員自身問題果爾則當日一屈節一降志未嘗不可如願以償何至搶地呼天自取侮辱於父老昆弟之前乎務望公等顧念軍府委託之重國人屬望之殷對於法律問題堅持到底倘此重要問題不得圓满解决其他議案槪拒簽字即使和議决裂國人爲貫澈護法初衷起見當起而爲公等後援而公等光明磊落之心亦可大白於天下願勿自擾勿自餒國家之命脈法治之軌範憲法政史上之光榮均惟公等是賴敢布區區敬候明敎林森吳景濓禇輔成（以下銜略）叩宥 
　　廣州國會議員高振霄等來電唐總代表各代表鑒歷年變亂皆由毁法法爲國本西南興師血戰兩年皆爲此根本問題直接護法間接即爲對外試問北方所結各種密約斷送我列祖列宗之大好山河所餘有幾將來欲求挽回非有約法上之國會孰能爭於國際國人望永久和平我公受軍府重託乞爲民國前途計爲個人名譽計堅持到底否則西南不免爲土匪中國不免爲朝鮮千鈞一髮敢布區區高振霄李文治　　錦勘 
[各界對於外交失敗之表示]  
　　淞滬警察廳長徐國樑近因有人發起抵制日貨在各處分發傅單誠恐各長警未知來歷或有上前干涉等情是以通傅各區署所警正佐隊長等到廳會議對付方法大旨以學界中發起此事固爲熱心起見各該長警無須干涉如所發傅單語涉激烈有違警章者方可注意查詢以盡保衛地方治安之天職云云 
　　本埠各糖行同業因靑島交涉失敗商民憤激主張抵制日貨經轉運業商准商會自本月十五日起對於各種日貨槪不經手報裝該業近年所售車糖雖以日貨爲多縱不經售猶有英商太古車糖等可以抵銷於營業前途尙無大礙惟調查各同業事前與日商預定之貨統計有六七十萬包之多現旣停止裝運銷售亟須設法解除定約以免後來糾葛究應同業結合團體一致進行抑由各行自向日商商辦事關重大未便草率現擬齊集同行即日開會公議辦法以維商業 
　　楊樹浦恒豐紗廠於五月七日大書白紙黑字二大張貼於廠之大門左曰國恥紀念日右曰禁止日本人進廠又於八日晚八時開一全體大會研究抵制辦法並宣告自今日以後與日本人斷絶工商關係前與日商某某等洋行所訂之一切交易合同槪行廢止茲將開會情形略述如下（一）由盧天牧報告開會宗旨（二）推定周如波爲臨時書記（三）　黄首民略述日人屢次與中國人交涉無不如願以償實由國民之愛國心薄弱以養成之故今日之會實欲提起國人之愛國觀念且尤貴乎能自實行始克令人感動故本廠此次預備擴充加紗錠萬錘所需一切機器本擬購英國貨因該貨係由某洋行經理决意改用美國機器也其次馬子靜伍惠渠朱晦霖　樹滋周如波盧天牧各有主張旋即議定辦法數條（一）推舉黄首民爲代表與外界聯絡一致進行紗廠方面亦由黄君代表與華商紗廠聯合會磋商辦法積極進行（二）組織幹事會監督廠員及工人之購辦日用器皿凡以前所買就者由幹事檢查識别如係日貨予以標記並將物主之姓名件數一一登記簿中以免以後之誤購及藉辭推諉免罰散會後聞該廠之學生及職員中之熱度高者立即返室將所有之日貨全行毁棄叮噹之聲同時並作云 
愛華製藥社通啓云同胞均鑒此次外交失敗全國悲憤然國民苟能一致對外各循其職業地位爲相當之行動則不難雪恥以圖强鄙人厠身藥房敢勸同業此後切弗　銷某國之丸散膏丹本社自本年國恥紀念後各埠同業委辦東洋各種丸散膏丹槪不代辦以示决心幸垂察焉上海南市華商愛華製藥會社楊瑞葆痛告 
　　昨日上午　學界中十餘人分赴城内外勸令各商號不批日貨不售日貨務須堅持到底如有預進日貨最好付之一炬設或資本關係目下須將該日貨暫行擱置等語迨到小東門附近見某號貨橱中陳列各貨悉出日本乃向之勸導乃該號執事人聲稱我等皆中華國民一份子抵制日貨雖則應盡義務然我國民只有五分鐘最多十分鐘熱度歷來辦事均有始無終君等何得耀武揚威云云該生等遂將櫃上所陳日貨投之於地該執事以被汚穢訴知崗警該警以其自取其咎置之不睬 
　　工界同人昨發傅單云工界列同胞　我們國家現在有一椿極了不得的事情就是山東省的靑島快要歸日本人了山東省的人民權利快要歸日本人管理了我們的國家恐怕眞正要亡國了這椿亡國大禍的事情列位還恐怕不大清楚待在下的將大槪說出來並將前日國民大會所决定的辦法告訴諸君可同心一致對付日本救我們的國家原來靑島本是我們中國山東的地方從前德國人向我們中國租借去作商場自從大前年德國與各國開戰日本人乘勢强佔靑島原約候歐洲戰事結果將靑島歸還我們中國現在德國爲各國打敗歐洲戰事亦停了各國都派委員在歐洲法國京城巴黎開一個大和會我們中國派了陸徵祥王正廷願維鈞三人做委員提議出來山東靑島應該歸還中國並取消民國四年五月七日之二十一條條件及去年九月二十四日曹汝霖陸宗與章宗祥等不經國會通過的秘密條件這本是正當的辦法徧徧日本委員反對他說要歸日本國管理要照條約履行列位呀如果依日本人要求各國照樣起來你也要一省他也要一省這簡直是實行瓜分我們中國我們中國豈不馬上京有亡國之禍麽反以國人同伸公憤要想法子救國早幾天北京全體學生痛山東靑島之喪失亡國大禍之由來乃賣國賊曹汝霖章宗祥陸宗與三人於是數千學生跑到曹汝霖家中將曹賊房子燒了章宗祥打了一個半死半活我們上海地方各團體各界男女同胞於前天也發起一個國民大會在西門公共體育場開會到會的同胞共有二萬餘人所議定救國辦法共有三條（一）打電報到歐洲和會請各國公使主持公道不承認日本人要求並告訴和會中我們中國陸顧王三委員要他們三人力爭萬勿簽字（二）今日到會全體國民同往南北和會要求唐朱兩總代表打電北京釋放學生並要重辦賣國賊曹陸章諸人（三）通電我國全國國民都要各盡其救國的能力務必要將山東靑島爭回取消四年五月七日七年七月二十四日兩次亡國秘密條件不逹目的我國國民與日本人一切往來暫時斷絶關係大槪就是不用他的紙幣不買他提貨物不作他的工以上所議的都是正當辦法現在各界都已照此辦法去做想我們工界同是國民自然應該熱心照所决議辦法共同救國倘不如此去做各界都要笑我同胞是凉血動物甘作亡國奴了昨日又有人將印刷品白話傅單在市間分發標其題曰哭告同胞不用東洋貨今將該傅單抄錄如下唉現在我們所用的東西差不多皆是東洋發銅錢爲日本人騙去不知幾萬萬到了今天靑島將爲日本人佔去就像我們喉嚨被他勒住的樣子怎見得靑島這個地方不獨是海運的要路幷且是戰國的最好軍港如海底電線鐵路等等佈置還算是第二重要所好的這種條件我們中國還沒有承認現各處協力共抵當將來取消此議亦未可知但我們抵制的一個法子人人倣得到毫不爲難祇要行之永久保可絶他性命究竟是個這麽法子呢這個法子就是不用東洋貨我們細心的想想看貨色之好處在精美在便宜要說精美首推西洋要說耐用而便宜就是我國如東洋貨旣不耐用不便宜（與國貨較）又不精美（與西洋較）我們拿我中華有信任之國寳去換他惡劣不堪的貨色直可算是世界最愚鈍的人之所爲非我中華四萬萬同胞之所爲諸君還是不是同胞還是不是中華的大國民 
[商人對於總商會之責難]  
　　上海總商會佳日致北京電對於靑島問題之主張與一般國民心理逈異昨日已引起商人之詰難茲錄此項函稿於下 
　　商業公團函商業公團聯合會昨致總商會函云敬啓者頃閱報登貴總會分呈大總統國務院外交農商部佳電不勝疑訝查靑島問題我全國主張請求歐洲和議由德國直接交還並取消二十一條及各種密約此萬口一聲天下皆知者也今讀佳電一則曰請遴派大使尅日起程逕與日廷磋商交還手續再則曰由中國派員與日本直接交涉等語是我全國人民所誓死堅拒而日本所求之不得者河以貴總會佳電違反民意適如該國之願本會同人至愚不解所謂紛紛來函詢問應請高明詳晰見復以釋羣疑是所切禱該團又致北京電云北京大總統國務院外交農商部鈞鑒上海總商會佳電主張靑島與日本直接交涉本公團極端否認幷請轉電巴黎專使商業公團聯合會五十六公團叩蒸 
　　沈卓吾函頃見報戴貴會對於靑島問題所發之佳電言人所不忍言此種獨得之見解究出誰人之主張且佳電之責任抑僅貴會會長負之耶抑此外有無代爲負責之人也事關國家不得不有以奉詢務祈明示爲禱 
　　趙錫恩函總商商會主任幹事曁諸君大鑒所貴乎商商者以法定之機關爲商人之保障謀利源之發展助國家之富强事至繁任至重也今我中國大勢亟矣外侮紛乘其目的在奪我商人之生活内亂蠭起其結果亦以我商人爲犧牲商人於此宜如何奮身自衛靳免刀俎商介於此更宜如何竭智代謀翼護同類乃我觀於我上海之總商會則有慚駭悚懼大惑不解者如靑島問題關係我國在歐參預和議之成敗亦即關係我商業前途之存亡失此不爭轉瞬爲商麗之續我商人生計行見剝奪以盡北京學生集合奮興共擊誤國之官全國學生聞風繼起商業團體聯合會已於靑島問題學后風潮有所建議實力能及之舉動亦已沈毅進行獨我總商會徘徊瞻顧若恐一經表示卽致開罪於强鄰者報紙喧傅　商會重要分子多欲顧全與日本人之私交雅不顧其手掌中之商會有違日本人之片面親善主義其言雖未可盡信要之國人多數認我商會爲麻木不仁之形式機關益證以此次之態度固已無可諱飾者也鄙人亦商會一分子誠欲湔雪此恥敢示諸公振作精神遠圖自白今日報載我商會上政府電主張派使赴日爭同靑島是不啻與虎謀皮外人仍疑我商會暗助日本貫澈其中日自决之主張脫離歐洲和會公理之拘束是雖勉發一電仍未足饜人望愚見以爲我商會當此讉詬叢集之時宜速召集全體大會共同研究挽回主權隠保商業之策或電懇我國駐歐議和代表向列强要求直接收回靑島撤廢二十一條苛約如不得請則拂袖徑歸以示公理之不可屈伏義憤所激或能感動和會中人之良心力持正誼保全中國或更分電歐美各國大商會表示我國商人之意思痛陳中日交涉之不平歐美各國商人不乏愛慕公道之士度能出一言以爲聲援此外更須警告日本商會曉以利害使知兩國人民惡感愈深日本商人將不能立足於中國彼等怵於生計之喪失當必苦勸政府改變政策一面由我商會提倡相當禦侮之法以促返省苟能同心戮力持久不懈而謂毫無效果可收者吾不信也惟事機萬急稍縱即逝鄙人本責備賢者之義所以切望於我商會者至重急不擇言諸希鑒察 
[世界和平共進會致廣州電]  
　　世界和平會徐紹楨等致廣州電云廣州世界和平共進會諸公鑒巴黎來電和會關於膠州之决議予日本承繼山東德人權利較德人原有者尤甚幷予日本以政治上之優勢足爲中國主權與土地完全之危害京師學生示威運動想粤中已有所聞上海於國恥紀念日開國民大會各團體各學校各商會無不加入已通電巴黎各使力爭爭而不得寗勿簽字昨商民又遍　警告同胞之公告自五月九日起執行之事一不進日貨二不裝日船三不用日鈔一致堅持到底以我國國勢之弱非民氣發逹决無可以自存之理本會不可無所表示望通電巴黎各使各軍政府國國粤中各團體各機關急起力爭總期全國一致挽此千鈞一髮之危機尤望各以毅力維持勿使人笑僅有最先五分鐘熱度爲要本會代表徐紹楨丁象謙焦易堂叩蒸 
[學生力爭靑島電]  
　　學生聯合會電巴黎中國公使館轉各專使鑒靑島問題請以死爭否則以頸　諸公中華民國學生聯合會叩 
　　震旦大學全體學生電巴黎和會中國專使鈞鑒山東問題國命所繫請誓死力爭切勿簽亡國條件生等願爲後盾震旦大學全體學生叩 
[留東學生被拘之電請交涉]  
　　（電一）萬急北京大總統國務院外交部均電留東學生因國恥紀念被日警毆傷數人捕拘十餘人恥電飛來憤火中熾國恥紀念學生等當然表示不忘正如吳受越辱夫差使人日呼其名以警不忘之意日警干涉並施行毆捕手段國權喪失莫此爲最萬懇嚴重交涉速解學生國民對日外交後援會李齊民等公叩靑 
（電二）萬急各省敎育會轉各團體報館均鑒我國留東學生因國恥紀念被日警毆捕十餘人恥電飛來五内犇裂除已電政府嚴重交涉外務乞貴會籌對付方法國民對日外交後援會李齊民等公叩靑 
[再紀各學校之紀念國恥]  
　　神州女校神州女校於九日開國恥紀念大會時來賓有張繼丁象謙石蒼石吳竹師李傑諸君均相繼演說張繼君略謂吾　謂中國從前爲一種（柔性的敎育）故國民皆柔弱性成至國家有事下焉者畏縮無論矣即上焉者亦惟痛哭流涕甚至斷指轿書其熱忱固屬可嘉然於國家究無實在補益是即柔性之表示也吾人宜去其柔性而爲剛性之國民勿被人欺勿受人辱同心協力同濟艱難則庶幾矣然是必由敎育上　之今貴校爲一優尖女校諸君受此剛性之敎育也久矣將來出以救國必得佳果切勿以爲女校女學生不能肩此重任而餒其志氣也觀夫昔日之北京大學與今日之北京大學其效可見矣昔日之大學學生無非以文憑爲目的求官爲宗旨祇知一已之富貴不顧國家之興亡是非今昔學生有異也乃敎育之有良不良耳計北京大學校長蔡孑民称生受職不過三年而學生感其敎育行爲大反於前此次風潮諸君知之是皆敎育之效也故欲救中國必先從敎育着手欲改良敎育必造成剛性的凡事以自决爲心無倚賴他人爲事然而中國之人作事大都一出口卽曰（難）或曰（沒有方法）要知此語爲亡國大夫之言非吾等所應出口也吾等當易其語曰總有方法的盡力爲之可耳如此則自然化難爲易靑島被日本所佔是眞中國生死問題蓋靑島爲中國沿海良港宜吾國民羣起抵死力爭諸君中今後當抱定剛性的宗旨實力做去中國有不能挽回者吾决不信云云次由丁象謙吳竹師石蘊由李傑舒　楨女士演說閉會後通過實行抵抗强權之方法兩條（一）使用純粹的國貨或西洋貨（二）靑島未爭回以前同學應各從良心上覺悟合羣爲國中純正團體之後盾並將以上兩條具書通告親友 
　　城東女校九日城東女校開國恥演講會首由校長報告繼請葉楚傖蔣夢麟邵仲輝三君演說略謂學生於平時功課之外須留心國事各盡其責且於提倡國貨更爲女子救國之急務云 
浙江旅滬公學新閘路浙江旅滬公學前日停課一天幷於一午九時開國恥紀念會學生全體到校首由主任錢蔭岐宣布開會旨趣大要謂國恥固宜不忘尤當各謀所以雪恥之法繼由敎職員陳連孫吳宦東張岱靑何秉忱相繼演說散會後每生發給油印品一紙令各粘於課桌以誌不忘 
　　務實中學五月九日牯嶺路務實中學於上午八時開國恥紀念會首由五校長南柯報告開會宗旨次由方主任星垣演講民國四年日人要求中國二十一條欵之大恥及今日之靑島問題嗣有學生葉子才至家中搜集東洋各貨携至會場當衆焚毁嗣唱國恥歌閉會 
　　聖保羅學校北四川路聖保羅學校九日停課開國恥紀念會首全體唱國歌次由該校主任鄭君演講國恥紀念之意義幷述其起點及條件之眞相與對付之方法更有翟徐二君相繼演說以毋忘國恥各盡已責爲宗旨演說畢全體歡呼民國萬歲末由該校童子軍及全體向國旗行宣誓禮而散 
[約翰學生退學風潮續紀]  
　　聖約翰中學學生退風潮事已誌前報茲悉各生决議要求將被開除之周生惠智曁勒令停課三星期之章生益復令回校而在學校方面則欲各生咸具悔過書然後准回各執一詞相持不决若不於此急事挽回則不獨不學生全數改進南洋復旦諸校即大學各級二百餘人恐亦將有四分之三隨之俱去是聖約翰四十年來之成續聲譽將毁諸一旦也溯約翰校自卜舫濟博士經辦以來二十六年之中絶未聞有事變發生今那敦氏甫於美國學成來華適該校大學中學兩部分理那氏遂接長中學未及一年而竟酿此意外風潮不可謂非大不幸矣此時最覺左右爲難最感無形之痛苦者實惟卜舫濟博士一人因全校今日正直大發展之良機而卜校長畢生心血之所蓄積亦正期以此時大著明效但以最近學校學生雙方之意見言似巳各走極端若非得有調人使各平心靜氣而爲學校聲譽與成績設想恐亦難得一稍可满意之良果矣即如同校主席董事郭主敎最近宣言所謂（學校所以範圍學生學生非以範圍學校）等語原屬合乎情當乎理者若設身處地而爲身居董理重任之人設想處此難關舍姑作此語外似亦别無他法若設身處地更爲卜校長設想則卜君此時對學校不能自爲調人對學生不能加以援助旁皇瞻顧其心尤苦居今最足任調人者莫如已經畢業與母校結成永遠關係之同學會員聞各會員將於下星期一（五月十二日）開緊急會議設法調停維持母校云 
[華僑兩團體開會紀]  
　　前日（九號）下午三時華僑聯合會華僑平和期成會在靶子路一百三十五號開歡迎會歡迎暹羅華僑代表陳沅劉宗堯二君及爪哇華僑丘心榮到會者有林又松胡仲英吳惕民謝復安蘇君明周楚年鄒　　程秉春鄭浩然等及該會幹事共五十餘人由幹事長李登輝主席宣布歡迎誠意並謂本會對於暹羅虐待華僑事極爲注意曾經數次討論對待方法現陳君到滬望將暹羅虐待華僑情形詳細示知藉資討論繼陳沅君起立道謝歡迎盛意並言願代表暹羅華僑加入聯合會衆鼓掌贊成陳君因歷舉暹羅政府近四五年來對待華僑事實約分四項第一法律不平等第二敎育不平等第三强迫華僑子弟當兵第四稅法不平等云云繼丘心榮演說中國現在最當注意者爲銀行與航船二事鄙人現正從事二者下手以拯救祖國之困厄繼林又松言對待暹羅方法惟有在國内多開辦工場及振興各項實業又謝碧田演說當誘勸暹羅華僑子弟多回國就學次朱遐九謝復初胡道南演說次由李登輝主張三條辦法（一）電致南北政府要求迅速交涉（二）電告海外華僑各機關致籌對待方法（三）將暹羅苛待華僑種種事實宣布國内外俾全世界判斷其是非繼討論靑島問題一致主張用極文明極嚴厲之方法爲最後之對待並討論海參崴華商被俄人慘殺事當由朱遐九君擬就致南北政府電稿經衆贊成立時拍發鐘嗚七下遂散會茲將三電照錄如下 
（其一）北京大總統理鈞鑒暹羅政府苛待華僑滅絶公理前經暹羅華僑代表陳沅劉宗堯到京面陳蒙允交涉惟事變日迫水深火熱亟待救援懇迅速交涉以保全我三百萬華僑生命立候電復上海華僑聯合會華僑平和期成會（其二）廣州軍政府諸總裁鈞鑒（詞與上電略同）（其三）北京大總統總理廣州諸總裁鈞鑒海參崴華商被任人殘殺慘無人道懇迅速設法保護向任使嚴重交涉上海華僑聯合會華僑平和期成會叩灰 
[葡公使起和回國]  
　　駐華葡國公使何禮德氏由京來滬回國等情巳誌前報昨日爲葡公使由滬出發之期上午十一時交涉員楊小川因與公使有交誼特帶同譯買楊小堂卓健伯躬送公使至法輪船公司碼頭並經楊交涉員令譯員楊卓二君陪同公使渡輪至楊樹浦換乘法郵船何雷茄號直至鼓輪始脫帽歡呼而返 
[美國取銷限制銀市令]  
　　字林報云滬地接有消息謂美政府所定銀價最大之率（每盎司美金洋一元零一分半）業已取銷由美運銀出口之令亦取銷易言之銀市今後自由其價將隨求供常律而漲落紐約銀價每盎司已漲至美金洋一元零四分又四分之三倫敦今雖尙未隨之漲價但終必漲起非至印度政计佈告其政策時銀市前途未便逆料目前鑄造羅卜勢須虧本印度政府將爲時勢所迫而全盤籌劃財政制度云 
[一週間之金融調查]  
　　自本月四日至昨日（十日）止此一星期間本埠各外國銀行並無銀洋曁大條銀進出口惟中國交通鹽業等銀行與南亦造幣廠往來洋銀日有五六萬次爲繭商裝赴浙之寗紹龍洋五次共念萬元杭嘉湖十餘萬元漢口烟臺等埠皆無銀洋來往天津來洋九十三萬元茲將逐日細數綠下（五日）鹽業銀行從南京來洋二萬元去銀二萬兩中國銀行來洋四萬元又裝赴南京銀三萬兩（六日）中交兩銀行由南京各來洋三萬元又交通裝去銀三萬兩又中國裝往銀二萬兩交通又裝蘇州去洋三萬元（七日）中交兩銀行又從南京各來洋四萬元又各裝去寳銀三萬兩（八日）中國銀行由南京來洋十萬元交通裝南京去銀三萬兩中國又裝去銀三萬兩（九日）客帮田天津裝來洋六十三萬元又南京來洋二十萬元交通中國兩銀行各從南京來洋四萬元客帮裝往南京去寳銀二十萬兩中交兩行又裝去寳銀各三萬兩繭帮五次裝赴寗紹去洋二十萬元又裝赴杭州去洋十萬元又裝嘉興去洋六萬元（十日）交通銀行從天津來洋二十萬元客帮由津浦火車來洋十萬元中國銀行從南京來國幣四萬元又裝去銀三萬兩交通亦裝兩京去銀六萬兩又鹽業裝去銀四萬兩 
　　國幣與鷹洋上届調查時價爲七錢三分五釐半厥後 
 
 

Page 11

 
 
市價有增無減蓋因美英法商此一月中購辦絲經甚旺各絲商以新貨將次上市莫不平價爭先脱手籌備現洋爲收繭之用所以九日午前洋釐已漲至七錢三分四釐半旋因正金臺灣等洋行收買現洋午後頓增至七錢四分二釐昨日尙未見鬆英洋午後收盤爲七錢四分一釐半國幣反加二毫半爲七錢四分一釐七毫半街底存银因洋已易銀較前爲富足故銀拆已小至三分 
　　鎊價本在五先令半辦士自五日至十日忽縮忽長一日數更但較上届已長二辦士計五先令二辦士半東洋匯水亦從四錢三分七五至昨跌至四錢二分更奇者大條銀價自歐洲戰事以來每日升降最多爲一二辦士昨日來電忽長四辦士八七五計五十三辦士半爲從來未見之驟漲可知世界現銀受戰事之影響甚大也 
　　五月份標金因先關係亦漲跌無定一日數變業此者竟無把握受虧耗者多獲利者少八日之前三日爲滬上西商春賽之期金價常在二百十一二兩嗣後逐步見跌其中最高之價九日上午開過二百十一兩最小十日二百零五兩收盤二百零五兩五錢是日大條銀驟長鎊價亦改長半辦士東匯小至四錢二分該業中人理想金價須小至二百兩上下豈知收盤爲二百零五兩五錢一般做空頭者咸未逹其目的稍受損失中法銀行是晨售出八月份先令一萬五千磅價五先令二辦士二五菲律濱亦賣二萬磅（期同上）價五先令二辦士又七月份一萬磅價五先令二辦士半又六月份五千磅價五先令二辦士六二五臺灣買進九月份五千磅價五先令二辦士五又進八月份一萬二千五百磅價五先令二辦士又進七月份五千磅價五先令二辦士七五較上日均放長七五至一辦士不等 
　　烚赤現條連日銷場呆滯緣泰　源恒孚永豐餘等金號買進花旗金磅數萬枚價較烚赤爲合算所以昨日收盤爲二百六十九兩左右 
　　昨爲星期六調查中外各銀行所存銀洋大條銀確數列下麥加利存銀二百零一萬洋八十七萬匯豐存銀九百零六萬洋二百十四萬大條十三條正金存銀二百二十四萬洋一百三十三萬道勝存銀二百五十萬洋五十七萬通商存銀三十五萬洋四十萬東方存銀一百九十二萬洋七十二萬花旗存銀一百八十二萬洋一百十七萬華比存銀六十二萬洋二十二萬和囒存銀二十萬洋八十六萬中國存銀一百二十四萬洋四百三十萬臺灣存銀九十八萬洋四十萬住友存銀五十萬洋七萬各錢莊存銀一百七十萬洋六百六十萬交通存銀五十萬洋二百十五萬有利存銀三十六萬洋二十萬三井存銀三十四萬洋十三萬三菱存銀三十一萬洋二十二萬朝鮮存銀二十二萬洋十二萬中法存銀九十三萬洋五十五萬友華存銀二十萬洋三十五萬菲律濱存銀二十萬洋十二萬總計存銀二千八百二十萬洋二千一百四十九萬大條銀十三條較三日少存銀五十萬多存洋一百二十二萬大條銀無上落其中華商銀行共存洋一千三百四十五萬元銀三百七十九　兩尙有聚興誠匯業鹽業興業等十餘家所存銀洋　　其内 
[一星期之鎔銀數]  
　　查本月五日至昨日止泰　源等各銀號共烊出寳紋一千二百十七只核計規元六萬五千二百三十一兩此項鎔品由粤省運來老寶及廢銀等鑄就較之上星期多出四百餘隻 
[新繭上市之預聞]  
　　呈請軍警保護江浙皖三省絲繭業總公所因立夏節過新繭轉瞬上市本埠華洋各商之前赴三省内地收繭者將次出發銀貨往來均關重要昨特援照歷年成案分呈三省軍民長官請予飭屬保護以維營業茲將該公所呈江浙督軍省長條陳照錄於下謹將擬請保護江蘇繭商銀貨詳情擬具條陳伏候鑒核迅賜分飭施行中外商人莫名感戴須至條陳者計開（一）各縣繭行本屆查有新設謹將新設舊設凡江蘇設立繭行之各縣開更於後其陽曆五月二十二號至六月十二號爲現銀運送之期其乾繭成包裝運到各廠大槪以陽曆七月一號爲止凡此四十天爲全省繭業請求保護之期伏祈通飭各該縣知事曁水陸防營警察隨時隨處妥爲保護凡保護之處如有繭業分公所可以隨時接洽（二保護事宜分爲七節）（第一節）吳縣之洞庭東西二山准於陽曆五月十六號至三十一號止由止海火車裝運現銀到蘇請飭淺水兵輪一艘先在蘇州守候隨時裝银運至東西二山繭行分儲並求飭知蘇州水陸警察於卸車裝輪時妥爲保護（第二節）陽曆五月二十二號至六月十五號此二十五天爲各縣繭商裝運現銀之期凡蘇州無錫横林常州丹陽鎭江南京松江金山楓涇各車站以及常熟江陰靖江南通海門等縣曁吳江縣之平望鎭各輪埠均有現銀裝卸請飭軍隊照料其無軍隊之處由各該縣知事專派警察至車站輪埠防衛以免疏虞（第三節）蘇州無錫常州丹陽鎭江松江金山常熟江陰靖江南通海門各縣境内錢店銀號等類繭市必有繭商現銀存儲伏祈飭知各該縣警察不分畫夜嚴密防範（第四節）吳江縣嚴墓鎭向有華綸恒升繭行二家該行招接洋商前往辦繭惟該處濱臨太湖爲盜匪出沒之所伏祈預飭兵輪管帶遣派兵輪一艘准於五月二十二號起駛赴該處游巡（第五節）向例由總所請派兵輪飛划分赴各處保護繭商本屆淺水兵輪除第一第四二節請派二艘外伏祈飭知管帶准於五月二十二號再派四艘均赴無錫一駐車站游巡至高橋止一駐楊婆圩游巡至高橋止一駐白湯圩游巡至江陰大靑陽止一駐直塘游巡至常州戚墅堰止每日至駐在之所停泊數小時其餘時間不分畫夜游巡各處以壯聲威（第六節）飛划一項最爲便㨗中外各繭商携欵出入均可尾隨輪後本屆請飭管帶於五月二十二號小满節後陸續調撥如下黄埠墩無錫繭業公所四十號常州武進繭業分所二十號大靑陽江陰繭業分所二十號宜興徐舍鎭繭業分所十號溧陽縣溧陽繭業分所十號金壇縣金壇繭業分所十號楓涇鎭松金繭業分所十號以上總計一百二十號楓涇十艘逕往與該處繭董接洽外其餘由無錫公所支配向來現銀由上海裝至無錫車站卸車分運各縣均係水道即令飛划押同起運較爲周密本總所今年已函致以上各公所屆時需用均至無錫公所請撥應請管帶酌撥若干艘駐紥無錫車站餘泊黄埠墩繭業公所河下以便隨時招呼總之蘇省産繭各縣以無錫爲集會之所請管帶時與無錫繭董斟酌施行免致隔閡（三）各縣知事曁就地軍警均有保護客袖商之責伏祈通飭各縣知事軍警自五月二十二號至七月一號此四十天内爲各國商人銀貨往來時間無論倘途轉運以及繭行儲欵地點查照第二條各節不分畫夜悉心嚴防保護繭商即所以消弭交涉中外商人莫名感激（四）各縣産繭地方均已設立繭業公所遇有緊要事件隨時由繭董函商知事或軍警兩界准於立即施行間有少數地方尙未設立公所逕由繭商求見伏祈飭知一體遵行而免桿格（五）凡有鄕僻之所向無警察又無軍隊伏祈預飭該知事查明調撥本署警察前往照料或請酌撥軍隊即由該縣知事擇定要隘借屋駐紥均須預爲籌備免得遇事張皇到蹈危險（六）繭市時間短促每有借販繭之各糾約數十人至繭行强賣乘勢發生不法行爲伏祈飭知各縣知事遴派差役常駐繭行妥爲彈壓如有小販白拉露天經紀掮皮箱各種惡習早先出示嚴行禁止以遏亂萌以上各條伏乞通飭施行如有未盡事宜由各縣就地繭董隨時函請地方官廳妥愼辦理而期周密　附錄蘇省開設繭行各縣名　無錫　武進　江陰　宜興　溧陽　金壇　吳縣　吳江　崑山　太倉　嘉定　寳山　靖江　丹陽　江寗　揚中　丹徒　江都　儀徵　句容　常熟　松江　金山　奉賢　上海　南通　海門　如阜　泰興　泰縣　淮陰　鹽城　高郵　六合　寳應　泗陽　漣水 
　　浙省春蠶消息江浙皖三省春蠶上山作繭向推浙之舊紹興府屬各縣爲最早而各縣中尤以新昌嵊縣兩處爲最先紹興蕭山兩縣次之今各縣頭蠶大帮已經上山豐收可望本埠各繭商之前往收繭者已於前日（九號）大批起程比諸上年分增多四家云舊杭州府屬之海寗縣蠶汛收成亦早收繭者准於今日出發近數年來該縣養蠶事業極有進步滬商之往彼收繭者前年僅止九家上年已增至十餘家今屆同鄕户育蠶異常興盛新繭産出必豐故往收者縣加至二十四家亦可見該縣繭市之發逹矣 
　　繭莊定期開秤本埠華洋各絲廠接杭州來電謂新繭刻已上市石門閘口拱宸筧橋等處繭莊准定本月十四日開秤收繭請速派夥來浙採購等語故各絲廠已於昨日分派夥友前往石門等處收購新繭 
　　皖省之開市期皖省蠶汛遲早雖與蘇浙大略相同惟收繭者因皖省路途較遠故歷届出發均提前啓行以免臨時勿促誤事現據該省各絲繭分所報告本月二十五六日新繭即可開市爲期已迫故華洋各商 
均在從事籌辦再遲一二日後即須陸續起程矣 
　　車站搭建機房滬杭鐵路上海南車站因繭市在即特於空地搭建竹篷爲臨時堆繭機房現悉該路局長因預防陰雨地濕損及乾繭昨特飭知工程處於地而遍鋪舊枕木然後再鋪木板以免潮濕惟需用枕木爲數甚多特於昨日（十號）早晨五時特開專車前往梅家弄一帶將所存舊枕木全行運滬計有四車之多至各站所儲存者陸續由各列車掛來以備應用 
　　稅所派員稽查每年乾繭上市爲江浙兩省稅收之大宗除由該兩省財政廳會委稽查委員來滬稽查外本年並由上海稅務所長特派沈子樑等七人分駐滬杭鐵路之上海北站南站滬寗鐵路之叉袋角車站協同鐵路稽查以及路警隨時稽察以防繭包漏稅私運昨由上海稅務所長將所委各員開單知照兩路管 
理局轉飭各站長查照 
[漢口新茶卽將上市]  
　　吾國所産紅茶（祁門寗州）之銷售洋莊者新貨業已採收到漢昨日各茶機接到漢口快郵知於二十號以前即須開盤交易故謙泰昌謙順安恒記洪源永榮吉祥等五機已遣派通事夥友機司等人即晚乘長江商 
輪上水出發矣 
[交部擬辦航業公司之說帖]  
　　交通部以歐告終各國趨重商務我國商業甫正萌芽即可乘此時機設立航運公司推廣海外貿易以興商務而挽權利是以備具說帖及招股章程呈請大總統鑒核並咨交國務會議通過先從上海設立總公司着手進行茲將交通部原擬說帖照錄於左竊歐戰發生以來各國之戰略多趨重於航運之通塞論者以協約國最後勝利胥歸功於航運今者世界革進政策又以航運爲首圖是航運關於國家存亡盛哀固如是其重且大也本部統轄路電郵航四政其中路電郵三者雖未完備亦已略具規模惟航政一端舍招商外幾無可言該局設立四十餘年輸船航線猶囿於近江近海無力經營遠洋以致我國出口客貨處處受制於外人工商交病金融窒塞輪路未能完全聯絡郵傅因之遲延海外華僑迫於外力感受激刺尤深時冀一瞻祖國船幟爲榮即我國使節往來歐美附乘異邦輪舶亦不免受人拘束有損國光近年國中有識之士踵起建議剏興遠洋航業欲以挽回利權開拓富源惟茲事體大條理萬端資本不易籌措而船舶碼頭堆棧之購備亦頗需時日用是躊躇討論多年未得具體辦法自對德奥宣戰以後我國沒收保管該二國海洋汽船十艘長江汽船二艘内河小輪躉船十餘艘碼頭堆棧七處所有海洋長江汽船均經租與協約各國及中外航業公司訂明歐戰停止後六個月可以收回此外内河船棧碼頭亦經分别租出隨時可以退租特因零星分散氣脈不貫收益甚微勢難持久頃自歐美各國征調商船陸續釋放海洋汽船租價亦必逐漸低落默察世界趨勢我國所收前項船棧擬可將次收回本部現擬就此基礎合官商之力組織一航業公司藉樹遠洋航渡之先聲兼補近海長江内河商船之不逮庶幾水陸運輪貫通無阻郵傅實業不爲外力牽製以慰國人喁喁之望相應擬具說帖提出會議敬候公决俾得及早成立至紉公誼 
[由港來滬輪船之騐疫]  
　　近來香港發現疫症故江海關遇有香港輪船抵埠時須登輪查騐有無染疫之病人及傅染器物等事前昨兩日太古公司行駛香港之潁州新疆兩輪抵埠先泊江心經海關人員協同醫生登輪查騐尙無傅染病人發現 
[輪船上查獲烟土]  
　　太古公司行駛天津等處之通州輪於昨日上午十時許抵埠停泊浦東公司碼頭經海關緝私隊循例登輪搜查在火艙間内抄出烟土兩麻袋當將該輪生火頭目粤人二名看守一面用電話通知水巡捕房經梅捕頭飭派中西探捕乘坐小輪前往迎提當押登小輪時内有一人乘問脫逃當經急嗚警笛召集碼頭巡丁帮同追獲旋即拘解捕房押候轉解内地法庭訊辦烟土則由緝私隊帮往海關儲候燬 
　　文匯報云星期四日海關當道在事白斯克號船上搜出鴉片一百五十磅此項鴉片係藏於一汽鍋中裹以舊衣 
[吳淞水産學校之佳况]  
　　吳淞水産學校今年自製漁船一對由漁撈科生漁捕南洋黄花魚共獲魚三百三十餘擔售銀千七百餘元現漁汛已過改漁大黄魚等尙未有報告該校製造科所出各品成績亦佳其罐頭一項在此次寗省聯合運動會場内不及三日售去千二百餘罐得銀二百四十元許需要者仍多向隅該科三年級生由校長張公鏐實習敎員張楚卿等率領於今夜乘淞航實習船往馬蹟島校外實習場實習乾製鹽藏等法即以漁撈科所獲者爲原料云 
[顧聚霖認辦屠稅之撤消]  
　　滬甯蘇三帮肉店同業反對該業認包屠宰稅之顧聚霖一事業經該三帮同業公舉榮銀和接辦呈請縣商會轉呈上海縣知事公署歸榮承辦代徵稅欵已誌前報茲聞已經沈知事核准照辦所有舊認商顧聚霖現經縣商會函請沈知事查案撤銷認稅名義矣 
[犯案葡人已在澳門定罪]  
　　前年十二月間本埠葡萄牙股票商人迦尼洛氏騙取股票數近百萬元事後偕其同謀者二人逃往日本未幾被擒經本埠葡總領事向日本磋商數月解回上海送交澳門法庭審判茲據路透社五月九日澳門來電云迦尼洛業已定罪發充狄摩爾島（馬來羣島之一）以六年爲期同謀二人亦判徙狄摩爾島期限三年並罰繳堂費云 
 [P春暄里發生刦案> 
　　探捕追獲匪徒兩名 
　　昨晨九時許有盜匪四五人身藏利器擁入虹口愛爾近路小菜場附近春暄里五百四十六號門牌居人毛根賢家袖出手槍利刃嚇禁聲張用繩將毛妻捆綁旋即登樓入室翻箱倒篋將價值二千元之金珠飾物現洋搜刦而逸時在白畫被鄰人所聞急卽告知巡街捕飛報該管捕房捕頭立飭西探目潘林士華探目馬阿美包探陸連奎王桂亭玉桂生金福壽等馳往兜拿當場追獲兩匪抄出尖刀兩把及原贓珠花等物帶回捕房盤詰口供一過押候星期一解廨研訊 
[毛全福押候再訊]  
　　崇明人毛全福於陽曆一月十一號晚隨同業已正法之盜匪陶和夫陳阿三毛杏春管金貴等侵入住居楊樹浦路一千三百號門牌婦人李陳氏家搶刦值洋四百元之綢皮衣物逃逸業經匯山捕房中西探目獲解公共公堂迭次訊供收押等情已誌本報昨晨由廨提訊卽據承辦此案之華探目蔣榮生西探目柏生分别上堂禀稱調查手續未完請再展期等語中日兩讞員核禀諭將毛仍帶回捕房於下禮拜六解訊 
[包探偵獲恐嚇勒詐之寓客]  
　　老閘捕房專查特别事件之華探目陳雲忠包探王長根偵悉寓居公共租界福建路一百三十八號門牌蘇寗旅館五號房間内之西人黄鶴臨（即歐陽哲夫）與同黨湖南人張運坤袁項文等專寫恐嚇信函向公共租界内各富商大賈索詐巨欵於前日禀明捕頭協同西探目壳羅香前往將以上三人拿獲搜出信稿等證據一併帶入捕房押至昨晨解送公共公廨請究卽據中西探目相繼上堂禀稱被告等專寫恐嚇信函向人勒詐現其所犯一案尙未調查清楚請爲展期容俟查明再行解訊言至此卽將搜獲之信稿等件呈案請察兪襄讞得禀　之英包副領事判被告三人仍帶回捕房候展期一禮拜開審 
[車夫串黨搶物之懲儆]  
　　李少康於日前晚間八點時由滬杭火車站雇吳利成所拉这黄包車至某處詎該車夫心起不良將李拉至法新租界辣斐德路僻靜之處串黨熊阿四潘高同等以鐵練套在李頸項内强搶手上金戒一只貢緞四尺及洋傘等物而逸李投報捕房旋爲包探韓邦逹程富生偵悉該匪等匿跡南市一區一分駐所地方故由該探前往南市報告警廳派探協同將吳等一伥拘獲帶回法捕房管押候究等情已誌前報昨將吳等解送法公堂請究先據原告上堂禀稱商人日前雇坐吳車詎吳將商人拉至荒野之處當時見勢不佳囑令停車甫經停歇卽有同黨上前以鐵練套在商人頸項並將手足綑縛强將金戒等物搶去而逸今蒙拘案請求重究詰之吳等供認串黨强搶物件不諱中西讞員判吳押西牢五年熊潘各押四年期满一併永遠逐出租界 
[德婦由滬赴哈]  
　　德婦來乃外把由滬赴哈爾濱曾經禀請楊交涉員核准給照幷由楊交涉員派檢查所譯員護送該德婦至日郵船取具平安離境證書回署備查 
[華北海陸電線中阻]  
　　大北電報公司稱上海至烟台與北華之海陸電報交通目前不通故大北公司暫時不收拍往北方之電信凡拍往大連靑島及满洲等處之電報由日本轉者可以收發云 
[今日之祈禱大會]  
　　基督敎徒張永訓週有榮蔡式之兪宗周袁恕庵周亮亭等發起之祈禱和平大會卽於今日下午三時在三馬路雲南路口慕爾堂舉行先日由臨時文牘員袁恕庵牧師柬邀南北和議代表及本地官紳與會參禮預定禮節極爲鄭重靑年會全體職員擔任招待中西女塾清心女校生徒奏樂唱歌在滬中西敎士均須蒞會非基督徒亦得入内聽禱云 
[崇正學校定期開校友會]  
　　大南門外送子庵浜市立崇正國民義務小學於清季時滬道創立民國紀元改隸市立歷在該校畢業人數頗衆茲定於舊曆四月十九日就校開校友會由籌備處發出通啓云我崇正學校自改歸市立以來同學之散處四方者不下數百餘人或就工商或轉學也處從無統一團體俾諸同門共聚一堂舊雨聯歡殊難如顧茲由第一二兩届畢業生發起組織校友會專以聯絡感情交換智識爲宗旨曾於本年舊曆正月初九並三月二十六兩日午後就校開談話會二次刻定於夏正四月十九日午後一時邀集同門在母校開成立大會集商一切選舉職員修訂章程及全體攝影以誌紀念凡我同門届時祈撥冗早臨毋事他却曷勝盼幸之至 
[西商春季賽馬跳浜紀]  
　　昨爲旅滬西商春季賽馬跳浜之期上午十一時半預賽西人 
咸各整　集於南京咱跑馬塲内追風逐電賽至薄暮五時共計九次得標者如下第一次七馬西人大格立師代祥茂洋行黄衣黑帽白馬勝　第二次十二馬西人愛極爾代沙遜洋行紅衣帽黑馬勝　第三次八馬西人利逹代沙遜洋行紅衣帽白馬勝　第四次七馬西人野漢代怡和洋行黑衣帽靑馬勝　第五次六馬跳浜西人海思湖色衣帽白馬勝　第六次七馬西人海爾代瑞記洋行藍衣帽黑馬勝　第七次八馬新康洋行西人愛極爾醬色衣帽灰馬勝　第八次七馬工部局西員史賓斐黄衣紅帽白馬勝　第九次十馬馬夫阿四代西人愛極爾醬色衣帽黄馬勝 
[女孩交母領回]  
　　揚州婦人王李氏串拐新閘路二百九十四號門牌居人聶孔氏之七歲女孩秋林帶往嘉興販賣被控捕房由探將王李氏拘解公共公廨訊供押候移提秋林到案再核在案茲經捕房派探持文前往嘉興協同該處警區將秋林查獲提回昨解公堂質訊先由原告投訴前情並據女供當由被告伴同前往等語訊之被告供不承認堅稱係在逃之某甲帶來寄留求宥中西官核供判王李氏從寛開釋女交其母領回完案 
[假名騙洋之判押]  
　　向在法新租界白爾路爲小販之袁鴻春昨至法公堂控稱日前有素議之王子卿至民人處稱荐民人至某戲館爲茶房每月薪水頗豐民人信以爲眞王稱尙須出洋四元七角購買號衣當即將洋如數給付詎王一去不來直至日前始行遇見扭案請求訊究詰之五供認騙洋不諱中西官判押一月外還原告洋五元以儆 
[犯婦病斃]  
　　西鄕塘灣婦人陳王氏前因私帶烟土爲巡警拘送地方檢察廳訊押在案日來該氏在押患病發送新普育堂醫治無效延至昨晨斃命由堂報告檢廳委派李檢察官毛檢騐員蒞堂騐明陳王氏委係病死論令趕着尸屬來堂棺殮 
[垃圾夫不顧衞生]  
　　滬南工巡捐局姚局長近據路政處報告城内各處垃圾夫每將所車之垃圾並不直運浦濱裝船每在小南門外附近浜基任意傾棄以致穢氣四佈有碍衞生等因爰特函致淞滬警察廳長請轉飭所屬清道員督率查察毋得再在沿浜等處傾堆以重衞生 
[流氓搶土兩則]  
　　潮州人周逸卿於昨日上午十一時許手携大皮夾一隻内儲邊土坧百兩值洋一千八百元行經新開河民國路突來流氓六七人上前將周堂胸一拳即將皮來攫取而去周雖被搶不敢報告自投醫院求治又山東人某甲於午刻手携包袱内藏靑島大土雨隻由北市携往洋行街經永安街轉角處亦被流氓搶去甲遂訴請和記洋行出而報告法捕房請緝 
[陸也香被控案近訊]  
　　北橋鄕經董辦事員陸也香近囚房租糾葛被伊嬸陸華氏命子雪松在上海地方審判廳提起民事訴訟由廳迭次飭傅陸托故不到並將證人鈕某等之傅票匿不轉送昨日復由地審廳在合議庭公開辯論被告與證人仍不到案旋由原告律師具狀陳述被告抗匿證人傅票聲請由廳派吏直接傅訊等情當經民庭長决定准予派吏下鄕直接票傅一干人證並勒令被告陸也香親自到案以便定期集訊 
[搜捕朱阿蘭同黨]  
　　水警第三隊日前飭探在浦東秦家鎭拘獲土枭朱阿蘭等八人經王隊長送由第一區轉解南滙縣公署訊辨後昨日該隊又接該鎭紳士函稱朱阿蘭等雖已逮捕而其黨羽盤踞該鎭仍復不少應請速爲設法驅逐以保治安等情即經王隊長派令警士前往搜捕時該黨早已遠颺旋在宋阿蘭家内查獲槍彈十餘粒由五隊長送請南邑備究 
[巡捕查獲煙犯]  
　　張促清昨至法租界某烟膏店購得烟膏六盒携回家中途經唐家弄被一千二百五十號等華印名捕查見以其有違禁令拘入捕房禀明捕頭押候解廨訊究 
[失妻扭控阿舅]  
　　湖北人鄭本立之妻董氏前日歸寗母家至晚未歸前往尋覓杳無踪跡因疑妻兄董長德藏匿扭控四區二分所倪警佐偮命解司法科請究 
[流氓攫取金項圈]  
　　閘北胡家木橋劉懹珍家六歲男孩小德子昨在門前玩嬉頸際繫有金項圏被流氓胡小三子强攫而去由五區三分所巡警顾同追獲轉解司法科請究 
[道署批示照錄]  
　　滬海道尹公署昨批崇明外沙公民黄堯天等呈爲外沙盜案迭出環請令縣迅即撥欸建署簡官蒞任俾靖地方由呈悉仰即逕赴縣署呈請查照議决善後各辦法迅予實行毋庸來道屢凟 
[誌謝]  
　　昨承商務印書館贈第六卷第五號學生雜誌一册又中華書局贈英文週報第六期一册謝謝 
雜評二 
[混沌之和議（庸）]  
　　南北和議續開以來以守絶對之秘密討論情形外間不知其詳惟聞所議及者大率皆善後問題而大借欵一事尤爲會中唯一之急務對釀成南北兵爭之法律問題反置諸不論不議之列外間不满和會者遂有分贓會議之誚吾人雖不敢謂代表諸公汲汲於南北權利之分配而政爭　結反視爲緩圖然一觀和會之現象如此與論之評駡如彼國民信任代表之心似較停頓以前不無稍變則亦無可諱者也 
　　和平聯合會因外交急迫推舉代表往訪和會當局要求速决法律問題以便和議早日　事該會此種舉動凡屬國民同此願望乃和會當局之答覆含糊閃爍簡直無要領可言秘密會議已啓一般之揣測今於秘密之中又加含混若有難言之隠和會混沌至此國又焉得不懹疑而失望耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十七）] [  一之]  
　　旅美爲寓公旣非生乎斯長乎聚族乎斯者往不能深悉美國整理屋字之方法其以獨力租賃全所樓屋者甚鮮其較簡便之法不外下述三途（一）就各户聚處之『公寓式大樓』Apartmenatn訂賃一開間以一年爲期各室井然無參雜燃料飲料取給甚便此其法之最上者可不必受他人之干涉也（二）爲『庖定屋』Boardinggonse居停以房主兼庖厨每日有定餐不勞房客之過問亦若甚安適但在一千九百十七年美國加入歐戰後百物騰貴房價隨之倍增房主每以　有房客不易速令加價輒以種種方法窘之推論其原不能離一「火」字民非水火不生而在美國「火」之問題似較「水」爲更難也如在冬季室中非熱蒸氣不温而房主或驟停其蒸汽爐之「煤火」使客感寒瑟縮不可一日居又如晚間室中非煤氣燈不明而房主亦竟能設法使煤燈忽燃忽暗使房客對此不明不滅之「火」困悶萬狀乃不得不激而相率他徒房主因此可得其他之新房客即不難利市三倍矣此種黑暗情形以美京及諸大都市爲最甚我中國留美通學之大學生每親嘗此等之苦况也（三）爲尋常舊式樓而房客常得自理炊事但其困阻視上述兩端爲巨甚西半球風習本與我東亞大陸不同盥浴常以冷水飲啖不離冰凍晨起未及早餐可啓鮮牛乳之瓶一舉而盡一器夕歸怠於晚炊可以冷肉冷麵包冰茶氷琪琳數事果腹牛排火候未足可帶血而肆大嚼番菜煎炒過多非凉水不足潤喉舌沁心脾是以美國居户一日不舉火絶不足爲奇也若我華人當之則日用居處無論飲啖盥沐火功不到即覺隨處不能自適也故今華人與美人同居燃料一端必生齟　齬若居樓而則更不自由矣 
老申報 
[驅狐被讉（見光緖二年六月十三日）]  
　　揚州敎場一衣舖爲旌德戴某開設已多年矣戴之家屬寓於東關街宅有狐時多虐謔戴某於朔望必以鷄蛋燒酒祀之行之旣久狐亦感其意凡火燭盜賊等必隨時照料戴之小孩尤保護彼此遂相安焉近以戴某逝世其子惜小費燒酒鷄蛋悉裁去或有戒之者戴反大詬於是狐患復熾戴憤極控於城隍廟夜聞兩狐大笑曰我直彼此何患焉且我已有訴辭矣即誇誦之殊語語動聽越數日狐益肆戴復控於武帝廟入夜聞狐又大笑曰一狀紙而先有八個别字其餘辭句費解處更難枚舉似此拙手强弄刀筆吾恐其反遭帝怒矣言已復吃吃笑不止戴某果昏睡一畫夜比醒兩頰靑腫形神悠甚家人詢其故始呻吟而語曰武帝閱呈後以狐久占民居發郡廟神飭即遷去我因文義欠通以爲大不敬着掌責五十板得不死亦幸矣哉由是戴旋愈而狐亦無動靜此戴之胞姪大華官告之於人故得悉其原委如此 
 
[北京西山岫雲寺山門（古蹟圖八十六）]  
新拾遺 
[亞馬孫河之槪况] [  君豪]  
　　譯TheRoyalKeaderV. 
　　自秘魯Pern京城利馬出發過埃丹而東北行歷百二十英里之路程旅人逹一著名之銀礦山於拔斯哥拔斯哥者世界最高城也城之近旁爲哥迭萊那城城有湖而積約一萬四千尺位於積雪之下此小湖即巨川亞馬孫河TheAmazonRiver之發源地其始也若細流瀑布激　石山谷北趨八百英里而迄愛交得旅客過此沿海岸行横過廣大之樹林可延亘而至於遥遠之大西洋哥迭萊那之西奇峯高　東北方有二小島爲　立柔那與奇愛那其南方有平坦之陸地及延長之山脈即不乃柔也山谷横障可及歐洲陸地之半亞馬孫之支流流過羣山其積幾幷歐洲諸川而超過之斯川之幹部與轉曲之小流約四千英里其流域分上下兩部中間以黑人河（西班牙文爲RioNegro）上游地頗荒野稍具文化者恐幾不能立足大氣停滯而　暑氣候頗礙人生然土質冲積值物豐富樹木　葱遠過於下流黑人河四百英里之上四季皆可航船但於雨季則其危險無情潮水挾連綿不絶之斷根樹以俱下兩岸多被冲毁傾入河中作嘎嘎聲甚可懼也下游之狀態則大水茫茫微帶黄色小島至夥富於植物膽小之牡鹿時爲虎（Jaguar非Tiger）所迫則求一安身地於此等島中早夜之間鸚　往來不絶嗚聲粗笨而海鷗則飛羯沙岸幷造其居焉海豚與水牛亦時露其背於水間蓋斯類動物常滑走河中龐大之鰐魚每張其顎曝日於岸時或悠然長逝黑人河爲亞馬孫河北部之支川其路程不下於中歐之東柳不河起於新格蘭拉大經蘭羅地方約一千五百英里而滙於亞馬孫河其支流之一係源於奥泥羅可河合兩大河之航路而成一循環之水道黑人河六十英里之下有莫的拉河爲亞馬孫南而之港河聚其瀉流血逹於大川發源於波立未埃其長幾與亞馬孫河相　但自其口之五百英里中難於駛船自河之本身觀之兩岸樹木蔭　俱山河之浸潤自河口流四百英里逹俄必得海峽峽頗狹溢僅能行二千步横過此峽開航路前進其深處約六呎而盤繞曲折愈增其險隘未入大西洋之處水面有五十英里之闊對岸不能相望出口處流潮奔騰爲勢頗急每日至少有兩次之激戰浪花擊高逹一百八十尺第其平時若有神人爲之排解故水手航駛南美未及見陸地時先下其喞簡引進清水因在安得斯地方水勢頗弱也如此之组合良奇亞馬孫河上游平坦其支流廻環曲折而成水路航道紛亂但土人能熟知之最狹處樹木遮敝僅可見一線天旅客每乘橇以過美禽坐簇葉上釐飾其羽毛或馳飛東西作啾啾之怪聲有時水　爲湖春季時大水注之是等湖中游魚無數甲魚鱔類尤多水鷄則居於岸奇花異卉當湖水沈清時落英浮其上亞馬孫流域於内地商業良有裨益但土人性惰僑民又無商船亦僅見非若密是失必河之輪舶無數也冒險事業則從未聞良以土人無堅忍心試翻閱地圖除齊力及巴太過立兩地方外餘如南美各部無論間接與直接其商業從未發展至地大物博風景之佳直頂上之樂園世界之貯藏所也設亞馬孫流域吝其物産則世界恐不能踵事增華其最著者如魚鷄家禽及他項動物皆供給不盡他如王蜀黍棉花烟草香蕉香料藥材染料金銀等皆爲必需之品又如佳木可以製美術品良材可以造船及房屋　觀亞馬孫河流域富饒之地棄而不用但是種良田苟加以有文化者施其近世的企業則最佳之成績當可立致矣 
按亞馬孫河爲南美巨川猶我國長江也當　難不及我而險隘則過之斯篇叙述頗譯因遥譯之以告與地家君豪附註 
雜錄 
[美國軍人之過去談（三）] [  楊潛]  
　　軍人之自豪語美國係徵兵制度故戰將所募集軍人皆屬優良之退伍國民深知國家大義富有軍人智識非若我國臨時所募集之下等遊民　觀其言語舉動莫不出之於文明觀念自豪談笑驟聽之雖有傲慢自大之氣然非洞悉天下大勢明乎國内軍情者不敢出此茲擇其一二述之彼等謂此次加入戰團具有挽回公理之决心無論德奥如何專横誓必置之於公理之軌跡而後已且美國受上帝之命抱人道主義懲罪魁禍首故有上帝之保護能置兇猛之德人於死地爲殘殺無辜者戒又謂德奥對於戰事上在外觀果有進無退察内情已有恐慌現象蓋糧食與軍械將近告終軍人日死亡相繼乏人遂人於悲觀狀態恐不能持久矣回視協約方面雖有同等之危狀然以吾國加入戰團故軍械與糧食可源源接濟使愛國健兒毫無内顧之憂悉心拒外力戰沙塲非惟此也且又加入數十萬如狼如虎之得力軍人與之俱戰敵人聞之而寒心吾軍知这益奮發當此千鈞一髮之際經出人意外之變雖欲不敗其可得耶形將德奥兇奴共驅於協約國境外柏林城下痛飲有期諸君其待之可也 
小說 
[壁上怪影] [  雄倡]  
　　夫人氣咽曰幸勿謔浪事滋凶險惜君未能盡悉耳柏累堪正色對曰无人此言乃適得其反下走具悉其事之凶險將必有經人發其覆而不堪下塲者（隠指奸徒）夫人第授我以主權凡我所發命令須一一遵從毋問其他即似非理而亦不問夫人曰吾百事盡以奉屬所求者惟爲我力拯亞卿當憶至下次遇着者爲第三度矣柏曰吾親愛之夫人聽之公子當不至更受第三次之震恐設不能免者公子亦决不生夫人曰奈何曰試　待覘之未昏以前吾儕無能爲也是日中夫人頗極焦憂惟柏累堪則靳不明示其指但蕭然居藏書室中觀書吸　無算然在雅知其爲人者固識其中心初無寗貼也迨晚餐時柏累堪忽嚮夫人請示相距最邇之藥肆所在則謂五英里外一村市中柏取片楮草數行書授夫人且曰如是煩擾吾乃甚歡夫人能爲我遣一忠信可恃之僕爲致是物否夫人訝曰詎今夕必需此乎至明晨者吾家僮厮乃以車歸柏曰竊恐今夕吾非得此不可是爲安神之藥吾成敗在此一舉夫人以目視柏累堪失望之容可掬言曰僮厮於六句鐘已行惟賸僕婢及老園丁柏曰亞伯蘭容可一行至十點及十一點鐘間即可遄歸彼外出時下走可代其役奉侍公子夫人曰如是者亞伯蘭勢在必行言次遂引鈴迨十句鐘亞伯蘭猶干役未歸柏累堪遂同夫人進病公子之室時男僕輩須早起均已歸息公子方沈酣而睡夫人頗爲訝異公子鼾聲且大作氣息滯重柏微晒曰吾已冒險飲以睡藥彼將作如是睡狀至於明晨吾欲移動其軀體不至驚醒其睡夢所以出此吾行且挈至吾寢彼必當安全而無患語旣柏亦無他言遂抱提公子而出逾數刻復歸輕輕掩扉已復整理榻上衾褥令在此黯澹燈光之下狀如衾底仍有人在旣畢乃坐待亞伯蘭歸甫逾十一點鐘亞伯蘭歸矣悄然躡步入室伯累堪就門次迎之戒勿聲即自亞伯蘭手中取藥衷 
[自由談之自由談] [  不冷]  
　　高壓與綏和世間對付衆怒之法不外兩端一則高壓一則綏和高壓不能收效者則以緩和解之緩和不能有效者則高壓定之故爲之衆者亦當知此二義之對付高壓則不　緩和則不惑而尤要者則不自内　以及涉及題外致使自敗 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[軍工路工程始末記]  
　　曹有成報告軍工路舊名衣周塘路三年前曾有以兵代工請者未成而成之於今日且使有成得預斯役此非有成力也軍使之賜也軍使常諭有成曰天下事惟勇往直前可成斯路亦然毋以欵絀慮也有成謹識此言乃請於軍使去年八月遺兵千八百人任治預期半年方竣比開工雨多晴少不便工作監工軍官乃督率兵士益回勤奮爭先畢事及十一月自該路首段至張華浜完全告竣矣從張華浜至蘊藻浜一段以上年十二月動工兵凡二百餘人時天寒多雨又難於取土上月乃完全告竣計全路工程自作始以迄告成不及一年其間可作工之日又不及一半方路工之初竣也衆咸驚其神速有在嘗偕工師勘視堅固一如舊塘路寛四丈長四千八百丈距吳淞水平綫起點處二十尺中有兩橋工程頗巨有成本無所知常以奉敎於工程師海德生强生兩君兩君學問淹博所以贊助之者甚至友誼之隆殊足感也全路工欵橋樑草棚煤屑器具兵士菜資居大半然約計不逾十萬元全賴臨時籌措浚浦局與南洋烟草公司簡君昆仲以熱心公益故一　　軍工路落成禮攝影（一） 
捐助二萬兩一捐助五千元其餘有未足者則由有成勉爲籌措且深得上海縣沈知事之協助此外地方之紳董交好之同寅因有成之請求竭力勷助者亦不乏人有成不過因人成事而已路成而後如電燈警察諸端亟待設置或有爲愚見所未及者惟諸公敎之即以上所報告亦僅記其大略有未盡者惟諸　諒之 
　　滬海道尹頌詞（由洋文譯員邵樹華代表）今日爲軍工路大工告成行禮之期王道尹恭奉省長電令襄預盛舉因道尹告假旋里遣樹華代表來會不勝榮幸竊思依周塘工程關繫江防水利行旅通衢至爲重要今由軍界鳩工落成懿歟盛哉軍界之有功於路政此其起點將來各省效法造路屯墾創辦工廠爲國家節兵餉闢富源興實業軍工路之名爭先聲而發異彩永永無極爰作頌曰　衣周古塘　外海内江　朝潮夕汐　萬弩摐撞　爰議修築　沙隄石矼　百夫之特　千鈞獨扛　上通楊樹　下逹蘊藻　如砥如矢　平平周道　毋歌揭厲　毋苦旱潦　旣固旣安　人民永保　投戈舉鍾　勇哉我軍　桓公運甓　同此習勤　軍工有路　天下名聞　我作頌詞　以當策動寳由修志局總　錢淦頌詞　民國八年五月九日以衣周塘馬路告成改名軍工路舉行落成禮於海軍醫院鄙人辱承滬北工巡捐局長曹履氷先生之招獲參觀内禮　盛事也竊維地方之發逹全恃道路之交通商業之振興端賴舟車之輻輳今軍工路當要塞之重鎭處淞滬之衝衢陸則鐵路毘連如齒唇之夾輔水則浦江銜接若襟帶之關連於良好商港之區得此南北溝通之幹路利民福國寗待諛詞猶憶去歲開工觀禮之時斬棘披荆荒蕪委地乃距今不及半稔二十餘里袤長之路綫即已告厥成功蕩蕩平平咸有歌舞康衢之樂非仰賴盧子嘉勛使之熱誠提倡曹履氷局長之盡力贊襄與夫諸軍官之指揮督促其曷克臻此比者當局鑒於軍費之艱方議移兵辦工爲節省餉需計我勛使獨早决於幾先成茲偉舉不待文告之通令卓然已樹風聲斯豈特足爲全國道路示之模範抑幷爲全國軍人之模範矣敢以此謹頌 
　　閘北市經董錢允利趙光第頌詞　嘗攷周禮夏官大司馬之職其屬有司險掌九州之圖以周知其山林川澤之阻而逹其道路輙歎古昔制度逈非後世所能儗議者夫周猶徧也逹道路者山林之阻則開鑿之川澤之阻則橋梁之道路固地方命脈也酒當時以是屬諸夏官豈非隠寓以兵衛民以爲非是不足以竟其功用者邪今觀軍工路竣工之速竊不禁而傾服於我護軍使盧公之卓識毅力爲不可及也謹按斯路本名衣周塘其原委具詳滬北工巡捐局長曹君所撰碑記中茲　　軍工路落成禮攝影（二） 
不備叙允利等惟就以兵衛民之義引申其說質於上寳兩邑之樂觀厥成者揚榷而陳之溯斯役自修築以迄竣事首尾僅三閱月苟非在上者幾忘其規畫之勸在下者不憚夫櫛沐之瘁則竣工之速恐亦未必若是之易也語不云乎精誠所注金石爲開矧爲地方平治道路以謀其公益之利者乎是誠吾上寶兩邑商民之幸自茲以後熙來而攘往者要與出於共途孰不欣欣然有喜色曰沒齒不敢忘其所自也書旣竟爰爲之頌曰衣周之塘歲外日圯行旅興嗟亟謀復始國家設兵所以衛民民之休戚繫諸偉人偉人緊誰濟陽上將闢此康莊爲民保障逹其道路化險爲夷嶺南曹君相與措施兩賢旣協軍心亦愜經之營之如獲奇㨗豐碑記功垂惠無窮千秋萬禩祝此軍工 
　　閘北慈善團頌詞民國八年孟夏之月依周塘軍工路告成閘北慈善團總董錢允利沈鏞主任王棟曁全體團董等敬歡欣鼓舞而致頌曰桑田滄海人力爲移不治則險治則爲夷依周之塘昔年之基日久荒蕪逼仄傾欹塘河綿亘欲治不資勳使盧公使士平治經之營之百日成之康衢坦道驛馬交馳路名軍工名實相維萬民依集攘攘熙熙巍巍功績歇浦口碑敢爲致頌謹陳蕪詞 
　　上海總商會頌詞民國八年五月九日上海軍工路竣松滬護軍使盧上將率僚屬及鄕之耆落成之禮也初路名依周塘可若干里年久失修崎嶇行人憾焉地故衝要關軍事上將乃與滬北工巡捐局曹局長經之營之隘者廣之傾者平之路成不勞民力不費民財惟軍工是賴故更名曰軍工路紀實也爰爲之頌曰修治道路載在周官平平蕩蕩逎壯其觀將軍决策經緯萬端千夫應命荷鍤雲攢功成不日黎庶臚歡口碑載道百世不刋上海總商會會長朱偑珍沈鏞敬頌 
曹有成答詞淞滬相去三十餘里諸公視有成爲可敎惠然肯來且有以溢美之言進有成甚感甚愧幷欲有所奉敎於諸公此路之利於交通商市固諸公所熟知諸公之冀此路速成也意亦有年矣路治則商市乃漸成由是而有市政市政之良否責在主其事者有成則忝主市政者也愚且誾諸公其能默然乎此非有成故自貶損也即如此路有成曷嘗能辦以上承軍使之督策經之營之乃底於成耳市政之繁重豈路工比益非有成所能塂矣諸公不遠數十里來幸有以敎我 
小說 
[家庭小說共産刼（谷僧）]  
　　看官們要曉得中國家庭制度應該改良的地方實在很多就是共産主義也是一大端大抵以共産爲美的人以爲如此可以博得友愛和睦的好名譽其實家人旣多不爲分産常易起爭那裏還能友愛和睦每見共産的家庭交爭相疾此路人還要利害豈不是甚美反成不美所以兄弟當分宜早有所定倘能彼此相愛雖然異居異財却於孝義何妨不然如果家中子弟都是不肖的固然破産亡家勢所不免卽子弟中有賢的有不肖的然而賢的子弟因爲受不肖的子弟牽累旣使家庭黑暗甚至摧殘自已的前途希望豈不可憐麽况且共産陋風的流弊從小處着想不過誤了家庭的子弟從大處着想便是誤了國家的人民看官們如果不信且抽出數小時寳貴的光陰平心靜氣聽我談這篇共産刧的悲傷境遇便瞭然欲改良中國家庭制度這共産的陋風是斷斷不可以保存了 
　　話說有一位江姓名竹仙浙江餘姚縣人有一兄一姊兄名石卿姊名慧馨嫁王姓他們的父親於光復後考取縣知事即補山東某縣缺竹仙幼年的時候常隨在父母身邊這個時候自然是隨侍他的父母到任上去了年紀雖僅成童性情却甚敦厚並且敏慧絶倫在任上延請一位西席敎讀是一個舉人出身文才淵懿誘導得法這種學生遇着這種敎師進步神速成績驚人是不消說的他的父母自然是疼愛歡喜心中以爲這個孩子將來蔚成大器榮耀宗門總在意料之中就是全衙門上上下下誰不贊賞歆羨以千里駒比他的將來事業呢 
　　石卿的年紀較竹仙大二十歲筆下頗佳辦事才幹亦不算壤但是性情浮蕩志行卑劣在前清時代納資捐直隸州分發某省候補不久即居要津所兼優差不下五六個進欵旣豐揮擲益豪閙得花天酒地不可收拾光復後賦閒在家無事可做就到他的父親任上享他大少爺的現成幸福不幸他的大少爺幸福沒有享到旣久他的父親使因病在任上逝世了此時他的母親傅氏春秋已經五十歲了慈悲成性懦弱無能想家鄕親友多已離散四方只有女婿王氏在上海某大學擔任敎授他的家住在上海某鄕鎭地方荒僻用度必不 
 
 

Page 19

 
 
   
 
 

Page 20

 
 
   
 
