# 1887 - 334 - 4905262

 

Page 1

 
 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得中外爲一家誠千古以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公同好諸君其書分訂八本每部價洋六角本埠外埠槪由申昌書畫室經理惟是所印無多諸君子先覩爲快請就近速購可也 
[發兑石印雲程必備] [  點石齋主人代啓]  
　　焦綠軒主人藏有名輩窗稿及近時試藝千篇皆詞意輕靈理法　密題之纖巧偏全截搭無不齋備爰付石印以供同好又精選近時館　賦百　萹分韵試帖四百首重編分類文料初二集統韻之曰雲程必備分訂十本用綢匣裝池每部價洋一元八角倘蒙惠顧祈向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房及鎭江申昌書畫室面議價更從亷此佈 
[錄合江蔣伯遐先生瘴書瘴辨第二]  
　　樓船偏將軍從征峒黎虜客酋以歸面目斑黧肢臃腹膨蟹行郭索于珠江之濱遇之谿先生於邑而言曰瘴可畏哉先生活我乎先生曰將軍甚苦暴露竟有斯疾藥之效乎曰否禳之靈乎曰否瘴曷形乎曰弗見瘴曷來乎曰弗知先生莞爾而笑曰噫嘻異哉吾子荷戈之地固馬氏通攷所稱瘴海之外者矣五指嶙嶒哀牢之蟻垤也嶺門幽邃騰峽之鼯穴也障如是其低也則瘴必不高障如是其淺也則瘴必不深子或登之高而入之深乎曰未也然則曷爲瘴曰軍中皆爲是言也吾儕一鼓作氣殲厥渠魁奉令開拓沿溪澗以行有木栅毒弩之阻無城郭屋宇之居隂霾滃渤仰止高册臺出霄漢羊腸鳥道爲荆榛之所掩伏林莽之所蒙翳斧斤欲動草木疑兵縱横三數里晝餐夜宿疫癘旋生而幽遐　　之　髦頭尚未指及者顧節制亦遥遥也先生曰吁此僞瘴也奈之何軍中無能辨之者將軍怫然曰瘴無論眞僞而所以致人於死則一也於何辨之先生曰吾聞嶺南有猛虎踰沙北而駭驢鳴恐其噬已也蓋未嘗識驢也犬警盗也見賊之犬吠而隔院之犬皆吠雞報曉也嚮明之鷄鳴而黑甕之鷄亦莫不鳴聲相聞也聞相驚也孰眞孰僞君子審其幾於敬忽之間而已丹書言敬勝怠者吉反是則凶兵法之至要也善治兵者通三才貫九流師行境内猶且審方辨俗關痛癢而共休戚慎防閑而救死亡况其逾炎海絶大漠必欲衣冠其旃毳郡縣其部落而不求明辨之才以一衆心不思排解之術以固士氣並不宣布大剿之威大撫之惠　孱服夷情縱極驅盡熊羆之勇士有不相率而爲瘴谷之遊魂哉今試卽其病而强名之發諸蟲鳥則爲瘴極其變也發諸草木則爲癘見於常也如感青草者似春瘟感黄梅者似夏瘟感榖花桂花者病劇於秋瘧氣爲之也治之易若中蝦蟇者其目青中斑貓者其舌黄中蜈蚣蝮蛇者胸腹之紋黑毒入之也治之難難易判焉常變分焉常不可以治變易不可以治難是烏可以不辨將軍聞之長跪而請曰瘴之爲害大矣哉取生非所惜愿奉明教以拯生靈先生曰善哉善哉桃李之生也惟核有仁將軍以不忍之心化吉祥之氣其所染溼熱之毒耳鬱夫地而洩夫水陽錮隂凝冬積春發物受之而蟻生人觸之而蟲蠱飲食坐臥無在非中毒之時瘡已斷而腫弗遽消者水氣也馬伏波武溪吟韓昌黎二瀧史毒淫豈虚語哉遞見漢粤邊民行無遠道各帶脅胡盧貯水以飲溪答清流今之害不减於昔可知也瘴則實有所見焉吾嘗繇滇入越道出蠻耗深山邃谷計程僅六十里　棘夾道蕉　蔽天目不覩日光而蒸氣若洪鑪一出河口則凉飇透骨感熱冒寒黎地不過如此然猶不得謂眞瘴也天下瘴鄉莫甚於滇徼匪必老官屯也銅鐵八關紅柳蒼櫚夏秋潺暑山谷著民徒居高埠日遇風雷交作行人避道遠近水艸之處青蚌張口盤虵信頷蟛蜞反腹以向天孔雀鼓翼以拍地嘘氣成雲紅羅緑綺乍離乍合聯絡一片蔚然若亘天之虹霓其氣如火炙黄豆香風徐來以鼻嗅之輕重卽毒入之淺深死生亦於此判遲速也是之謂眞瘴瓊中則未之前聞一草一木　其次焉國語榖之飛蠱之慝實生之物氣以感人非盡殺人也然而病則藥之藥必對證吾非醫人而醫國者也瘴耶癘耶眞耶僞耶欲其治之必先辨之辨證未明葠苓皆鳥附也辨材未精棟梁猶七箸也知此者可與言治瘴始可與言治兵兵困於瘴詎獨瘴有眞僞哉子豈好辯哉將軍竦立汗下再拜受方書而病似霍然矣作瘴辨 
　　右第二章辨瘴之眞僞也先生窮歴所至纎微必悉凡於瘴癘之氣必窮究推勘以至於極識之旣眞而後治之無悮今天下之庸醫殺人者大抵皆辨症不明者也虚者補之實者瀉之寒者温之熱者凉之此數語凡爲醫者疇不知荀不知其虚實寒熱之眞僞而率爾從事安知不於宜瀉者補宜補者瀉應温者凉應凉者温如此而曰吾之用藥不悮而病者自悮幾何而不令獸醫醫人也哉不先辨瘴之眞僞必不可以治瘴先生自謂醫國洵不誣矣高昌寒食生識 
[本館接奉電音]  
　　昨接京友發來電音有本月二十三日諭旨二道敬謹譯登○十月二十三日奉上諭盧士杰奏洪河各工防守平穩一摺本年伏秋大汛水勢增長洪河運河險工迭見經盧士杰督率在工各員及時搶辦現在防守一律平穩實深寅感着發去大藏香十枝交該漕督祇領虔詣河神廟敬謹祀謝以答神庥餘着照所議辦理該部知道欽此同日奉硃筆陳學棻補授詹事府詹事欽此 
[燕市筑音]  
　　九月中新疆巡撫劉毅齋中氶錦棠奏請就省城添設税務總分各局并臚陳試辦情形請旨飭下總理衙門會同俄國駐京欽差酌擬税則以便興辦奉旨交户部及總署核議如何定章容俟續聞再錄○九月中山西巡撫剛子良中丞毅查得晉省現擬開爐鑄造制錢銅鉛皆不敷用委員赴滬採買銅鉛各二十萬觔所有經過關卡應納税銀請旨飭下户部轉飭督撫監督遵照他省定章免税放行奉旨俞允刻已經户部飛咨各省矣○十月初縀疋庫騐收蘇州織造齎到大運綢疋因有潮溼當飭該織造家人運至寛闊處所加意抖晾須俟一律晾乾顔色不變然後騐收○禮部奏稱恭照十一月十三日聖祖仁皇帝忌辰除是日遣官恭詣景陵致祭外謹按臣部則例曁會典所載是日照例素服不報祭不還愿不作樂不宴會不理刑名照常辦事俟命下之日再由臣部分行各衙門一體遵照本日奉硃筆依議欽此○穆春巖大帥於吉林途次因病逝世已紀報章兹經吉林將軍希爵軍憲元將穆帥病故日期曁接存欽差大臣關防及所繕遺摺由甯古塔五百里馳奏已於本月十七日抵京矣○新授成都副都統雅爾堅所遺之缺前經咨取人員揀擬兹經廂黄旗蒙古尚都統宗瑞等在内廷揀選隨同辦事印務叅領等將本 
 
 

Page 2

 
 
旗正叅領薩炳阿擬充其所遺正叅領缺將本旂副叅領富珠隆阿擬升卽於十八日帶領引見恭候欽定云○十月十七日爲前吏部尚書崇文山大冡宰綺懸弧令誕額筱山相國福箴亭張子青兩協揆及各京員咸往祝嘏○禮部出示頭傳候補八旗官學王幼懷曾其藻二傳八旗候補官學教習晁鴻年等三員知悉限三日内親身赴部騐到並備帶筆墨以備塡寫親供當堂核對筆跡毋誤特示○麟芝弇大司宼現丁内艱所遺刑部尙書責重事煩未便無人署理特命紹秋臯大鴻臚兼署定於本月十四日未時進署履新○醇邸於月前已漸獲安痊今病勢又作兩足微形浮腫奉旨派薛宗止卿福長曁諸名醫赴邸診視○直隸永平府盧龍縣人陳某因家主被本族豪惡搶去銀錢衣服等物甚多且被毆傷命在旦夕曾在本縣本府連控多次並未緝兇是以取道進京於本月十七日在西安門内御河橋攔張子青協揆之輿遞呈喊寃協揆謂本閣無管轄地方之責例不准沿途接收禀帖從人謂可在福中堂轎前呈告陳遂飛步往追未知中堂能允准否也○御前十五善射大臣諭令行文各衙門所有十五善射人員現在有無陞遷調補及各項事故逐一詳細查明作速咨覆前來以憑核辦幸勿稽延 
[營口叢談]  
　　初二之晚西北風徹夜怒號大有拔木撼山之勢次晨居人皆御羔裘寒氣偪人冰堅于鐵至初四早風忽轉南頗形和煖炎凉頓燮碧翁翁眞神妙無方哉○今年奉天所産秋絲大爲减色去年出貨甚旺西人購去甚多目下市價頓昻山東幫中盡數收買而南帮客號以陳絲高如山積偏皆束手不前以致數日間蒸蒸日上者一貶眼忽又從廉計最貴時售至六百七八十兩今則祇六百兩矣○東興玉油坊倒閉後各債主及大會中欲爲之彌缝今已作爲罷論矣○連日輪船之赴烟臺者搭客皆不下數百人一日有二人從駁船刮下波心杳無蹤跡想必與伍大夫把臂偕行矣又一日潑翻小舢板兩艘其一經划子船救起得免于厄一則有五六人與船俱没惟一紅褥漂浮水上耳 
[鳩江日記]  
　　新授皖南總鎭史鎭軍念修陛見出都叅謁兩江督憲曾制軍此已死報兹聞史鎭軍已於十五日晚由金陵至蕪湖座船用小輪船二艘拖帶後有杉板砲船二艘護送蕪地各官均在江干昶接鎭軍旋於翌日乘舟晉省謁見陳六舟中丞然後擇吉履新○縣試已畢踵行府試定於本月二十日取齊二十三日考當塗縣文童正塲二十六日考蕪繁兩屬文童正塲業經出示曉諭矣○洋莊辦米向在鎭江七河口購辦卽皖南北各屬所出之米亦皆載至鎭江求售前數年因蕪湖爲往來之要道米價亦屬使宜每年十月蕪地米行添設數十家莫不利市三倍市面爲之生色現因圖免厘税仍在鎭江交易蕪湖米行一律閉歇環顧市廛非復昔日熱閙景象米價日賤每石約洋一元五六角此在龍斷居竒者未免虧折而窮檐蔀屋中人則不至有斯飢之歎矣○距蕪湖二十里之清水河爲羣雁棲宿之所每當暝色半天寒霜十里風前陳列月下聲哀鄉民輒持獵具以往傷彼性命供我朶頣蕪湖縣錢孟超明府以其殘忍特爲出示禁止此亦仁民愛物之一端也○東門外之啓春門自嘉慶庚辰年重建後未經修葺星霜久歴傾圯堪虞行其下者每有戒心前中錢孟超明府興工重建刻已告竣從此重門魚鑰倍著森嚴行人見之無不欣欣色喜○蕪市洋釐自去秋以來總在八錢以外各項生意則苦樂不均近數日間洋釐倐忽跌至七錢五六銀市生意大獲利益而洋莊生意則有虧折至巨萬者説者謂上海鎭江兩處有人龍斷故致如斯也 
[東甌近信]  
　　前次海昌輪船抵埠西巡役上船查貨翻箱倒篋故意苛求税務司恐釀事端遂將該巡役送交領事宫管束俟三月内毫無事故方准復充○今秋時疫流行死亡相繼荒僻處所棺木纍纍計灰爐一處新舊棺木多至一千五百有奇夏董二紳士聯名環請李太守一律飭令葬埋太守遂札委李君紹先協同紳士差保人等前往點查不准浮厝如係有祀者或因山向不利或係冲犯必須出具擇定何日厝葬切結方許暫停似此雷厲風行停棺積習或可革除乎○醮樓下正一元壇廟自去歲經李蔡嚴沈四司事募捐重修至今年十月初始行告竣擇於十一日寅刻開光各鋪户之出資演戲者多至百餘臺李太守傳諭四司事令以五十臺爲率其餘每臺折洋四元爲掩埋之費○李太守捐廉購買上河鄉暘岙莊民山一片厝葬無祀之棺每具給錢五百文令董事眼同士夫埋葬連日士夫抬柩者猶如山隂道上應接不暇磚窰石灰坭水匠等亦均獲利倍蓰云○紗帽河龎某性情游蕩僻嗜洋烟近因家况困窮遂將掌上明珠託第一橋下烟館主某甲售諸東門外福建人回家詭稱鬻與某宅爲義女其妻查悉情由於初八日邀同昆李行將烟館揭毁殆盡並着甲交出丈夫意欲與之拚命當經鄰保出爲排解不識可能息事否也○拐賣小孩法所嚴禁本月十三日有甲乙兩人誘得縣署差役某丙之子至東門外售與福建船上幸丙訪知狂追而至福建人捨命逃避當將甲乙扭送縣署禀請究懲恩邑尊嚴訊之餘甲乙供詞狡展邑尊判各笞一千板荷以頭號大加○時疫流行至今未已感患洩瀉等症者仍屬日有所聞初時工匠貧户居多今則富室深閨亦漸沾染茫茫浩劫誠可憫　○海昌輪船於十二日九點鐘時駛抵寍波至十點鐘卽展輪以致各信局包封均不及接取及抵温郡海關見無提單因將各店貨物暫存關棧俟信局專足來温再憑提單發貨 
[齊東野語]  
　　向來錢根短絀黠者多買私錢攙用近因開爐鼓鑄來源已裕民間始各挑剔時有爭端現經官府出示查禁鵞眼沙片已歸鳥有矣○旅順口雜貨食物每恃烟臺轉輸大小商鋪裝貨往售者獲利倍蓰唯船隻太小日前有一船裝載過重及行至中流竟遭沈没搭客三四十人間僅救起三人該船户可謂損人不利已也○上憲嚴辦冬防除廳汛兵役沿街巡查外仍由海防營派撥并兵在大小巷口駐札分段梭巡故商民得高枕無憂○紛絲帽辫必得硫磺薰蒸始能白晳向來購磺頗難自有官磺售賣作坊中購用甚便故土貨將異常生色矣○東省黄水涸乾已列前報烟臺有存儲西省貨物者類各居奇聞金針菜一物原價銀三兩六七錢竟陸續漲至七兩五六顧亦一律售盡其餘貨物可類推矣○烟街迤西有甲河焉設有擺渡索價甚昻若雨水漲大抑勤更甚苟不滿其欲壑問津者只得臨河帳望而已雖經歴任地方官嚴懲無如若輩不知畏懼今年值雨水稀少行人每厲涉而過杉板數只閒抛兩岸幾如野渡無人矣○登州科試告竣學憲於初二日起馬考試萊州○初三日中旅順渡來遣勇多名係毅軍裁撤回籍者是夜巡街兵役格外留心○時届冬令貧民露宿堪憐經盛道憲示諭准於初五日至巡司掛號領出腰牌以便入庇寒所棲宿○新任孫邑尊傳諭各烟館迅覓妥實鋪户及房東保狀如無則勒令閉歇烟臺烟館共約一百七八十家其覓得妥係照常開設者現不過一百三四十家嗣後只准閉歇不准增添是亦不禁而自禁也 
[潞江紀要]  
　　本月初十日李傅相派承辦天津機器局之英人高某運到小火輪龍船二艘小火輪車一輛停泊北門外北浮橋旋於是處安設活鐵路趣運入都張剌史恐觀者太多擁擠滋事特派差役八名沿途照料○張剌史籌欵挑挖東河俾得水歸故道興工以後親駐河上會同桂太守所派熟悉河工之某委員督催挖濬現已一律暢通于十二日大工告竣矣○十二之晚有芝麻車四輛行至城東燕郊雙井地方投店止宿黎明二車出店先行被緑林客十數人攔截去路驀放洋鎗車夫被彈穿透前胸並傷咽喉等處店中聞此警報後二車不敢趲行飭人鳴鑼呼捕盜始紛紛散去事後查知受傷之車夫行至馬家垈董香鋪門前因傷斃命所携銀兩分毫未失當卽恊同地保報官請騐○胡于二人素無嫌隙一日同往西海子妓寮閒逛　因細故致肇爭端胡約數十人稱戈比干尋乙毆擊乙亦率領父子兵四出尋胡誓不兩立幸胡由大道乙由小路以致兩不相值否則非死卽傷眞有不堪設想者矣嗣經和事老人極力排解始息事端説者謂若輩剛勁性成視闘毆爲兒戲等性命於鴻毛殆眞北方之强者歟○京都崇文門監督阿巴兩榷憲頒到示諭畧云久聞通州各店有包攬拆缷箱隻運送入京之弊名曰科空本部堂莅 
 
 

Page 3

 
 
任伊始卽聞通州東關恒泰店掌櫃人王五代人雇夫發送入城當卽傳到該店商供認倩人雇覓各情屬實曾將該店商從重議罰在案嗣後凡有行李到通不准仍前拆缷箱隻私代雇夫轉運入京如敢故違一經察出定將店商從重議罰決不寛貸 
　　鴛水紀聞○嘉興北門大街鼎昌盛布莊夥吳姓雇舟往西南各鎭收帳此舟係常時雇用者船主莫姓適有友人患病臥在船中遂同往鳥鎭吳姓收得洋千餘元方欲開往他處而莫姓之友忽已不在船中急令船夥上岸尋覓東搜西訪蹤影毫無吳姓頗以爲疑查點所收之洋已少四百元知被竊去吳姓急遣人告知本莊一面暗派偵騎追捕逃亡間諸人謂竊洋者必往東路遂向松滬一帶尋覓不料卜筮無靈機關已破蓋竊洋者初至石門後至塘隸又欲泛舟至杭係因病重中途折回遂斃於船内該船主以死者並無親屬告知該處地保買棺收殮尙存洋百餘元亦交地保收存布莊主得信立請朱捕廉飭差將塘棲船主拘到研訊日後定能水落石出也○新任石門縣於十九日午後用小火輪拖駛到禾謁見府憲旋於二十日回縣○北門外後灣濵於十九日傍晚時失火遠近水龍咸往馳救立時撲滅祗燒燬草屋兩間 
[美界大火]  
　　前夜十一點二刻鐘時捕房警鐘報二下知係美租界裏虹口有失愼情事急往訪之見英法美各洋龍絲業會館捕房各藥水龍已紛紛馳至吸水灌救噴沬如珠無如火勢猖狂一時驟難撲滅直燒至一點鐘後祝融氏始興盡而回昨日復往細查悉火起於自來水橋北堍西首源新東里某姓水作延曉左右隣家朝後迤南焚至第三進共燬房屋七十幢對面清雲里口面西樓房焚燬六　拆坍一幢統計七十七幢其間多係粤人住宅間有柴　煤炭店裁縫鋪等際此風乾日燥炎患易生與其施救於臨時何如綢繆於未事歴觀福利晉隆等鋪所售救火藥水其效甚靈尙其各置數瓶以免措手不及乎 
[協拘逃妾]  
　　昨有英公堂所派之差至法公堂呈遞傳單以某公館逃妾某氏在法界某鴇婦家因請派捕協同往拘王司馬商之祁繙譯官立卽簽字派法包探嚴頌眉協同來差往拘某氏歸案辦理 
[關涉冰人]  
　　昨據十六鋪地甲曹錦之夥葉福投法公堂禀稱有命慶祥之媳於二十一日晚間從樓窓用繩縋下逃逸今已訪明逃至母家因於昨日同人往領伊媳不肯行適遇巡捕拘入捕房金慶祥旋投巡防局禀訴奉局員諭帶金到此王司馬謂金慶祥旣在外面著卽傳進旋據通事稱昨日八仙橋捕房解到伊等時謂伊等糾人前去搶女故未將女管押當交伊母領去矣司馬詰之金慶祥據供訂定孫顯章之長女爲媳年十八歲於九歲時聯姻不時來往卽滬俗所謂通脚也今年四月間媳來我處擇定十二月初八成親今忽於本月二十一晚從樓窗逃回母家前去接回被捕拘入捕房爲此投案請領王司馬謂旣稱不時來往便不得謂之養媳且至母家亦不得謂之逃逸爾何必看忙如此且到吉期再説金復供孫不放女回因要茶禮之故司馬謂伊要財禮亦是風俗如此應尋媒人講話葉福揷口稱原媒已物故茶禮已付過金供本言定財禮洋八十元因孫尙有次女許字浦東莊姓今年女母前去將次女領回藏在柴堆中被莊姓控告將女母押在官媒處須出訟費故已付彼洋四十元今擬將媳領回到期成親可省費用司馬謂如此辦理亦應尋媒人講話著退去 
[上海縣署瑣案]  
　　前日南市朱隆茂沙船夥余長壽因失洋七元疑係同伴陸長聚所竊出言諷之陸怒與之口角適手中携有小刀遂將余頸項劃傷連及上嘴唇舵工吳景泰急爲攔阻經余扭陸投縣請懲帮審委員陳伯葵明府升堂訊究余訴稱小的失洋七元並不指定陸竊伊竟恃强作横致遭刃傷吳所供略同陸供余失洋與否小的並不知悉伊竟誣爲小的所竊因此口角小的適持小刀修理篷索是以悮傷伊項明府飭仵作騐得余受傷履實飭將陸笞責二百板發待質公所管押俟余自將傷處醫痊再行投案覆訊核辦○本邑廿八保九圖長橋地方民人朱鑑堂虧欠錢漕經嗣差屢催不繳前日該差拘朱解案幫審委員陳明府庭訊之下朱稱一時無力措銀求恩寛限明府謂錢漕乃天庾正供未便任爾積欠飭將朱暫發待質公所管押勒令先繳若于再行交保清理○查二妙堂墨莊主查人基扭控堂弟西齡盤踞滋擾帮審委員王鴈臣司馬諭令邀同親族覆訊等情前已疉登於報前晚司馬升堂覆訊人基訴稱原籍婺源縣叩求遞解回籍司馬俯准所請飭將兩造一併遞回西齡一再叩求稱母親年老在路不便司馬乃飭將西齡交人保出各自同籍投縣伸理兩造返遵諭而退 
[英界公堂瑣案]  
　　二百二十三號華捕禀稱昨夜虹口失火時小的前往彈壓見杜富生手持皮衣船詰支吾諒是搶得爲特帶至捕房送案請究杜供拾得皮衣叩求恩恕蔡太守判管押十四天贓存捕房俟失主認領○封雲山訴稱昨日路見陶仁卿所設京貨攤有許多外洋耍貨駐足間觀誤將皮夾袋内洋銀放在攤上移時憶及向之索取陶已將袋放在陳阿新店内幸陳知是小的之物立卽交還適逢巡捕到來拘案陳供昨日忽有皮夾袋擲入店中未見是何人所擲陶供封自已遺忘向索酬儀以致口角蔡太守判陶管押三天皮袋父封領去○呌貨行西人亞木司訴稱昨日下午拍賣各貢之時李大春擠入人叢中行竊銅器見而獲住交捕送請究懲李供小的見銅器遣乘在地貪小取之蔡太守判管押二十一天贓父西人領去○舊衣攤主王小弟訴稱昨日有二人來揀衣服論價不諧乘間竊取皮袍報由包探緝獲送案包探禀稱緝獲何榮堂劉德注詰得皮袍押在南市捕房未便吊贓何供湖南人向在砲隊營當勇現已撤遣尚乞施恩劉惟泥首求恩蔡太守飭押候派差協同該句探前往吊贓再行核辦○前有郭松盛者控稱　壬茂生之烏山船從寍波載槐米蓮子等貨至紹興冒險走外洋以致　壞隨另雇他船運貨至上海私自售去分用價洋蔡太守訊明王等所用洋元着令措繳昨日郭又扭李阿全許永潮到案訴稱李亦分用銀洋李供小的亦在船上許係小的之妻弟此事毫不相干咋正同行被交巡捕太守謂郭旣獲李押候歸案訊理可也許旣無干交人保釋○書攤主王南松訴稱攤上　有江西雜賦一書江西人姚平道見之謂不應將此出售取而撕毁是書值錢二百文索價不依以致口角由捕拘送案下姚供王售此書有失江西人顔面故與爭執蔡太守謂不知此書是否干禁卽使不應出售亦宜禀官究辦奚容擅自紛爭判令賠錢二百文完結 
[法界公堂瑣案]  
　　昨報列法包探拘獲搶火者一人昨日解訊據莊阿榮供寍波人住彩視街春和里三號門牌與陳姓同居逐日在大烟館賣洋貨法包探嚴頌眉將搜出之洋刀兩把雪笳烟管一枝紙烟管十一個呈案莊供洋刀與雪茄烟袋是已物紙烟袋在三茅閣橋相近拾得王司馬判將搜出之物存捕房莊阿榮管押六日○捕解賭徒蔡金山請訊蔡供南翔鎭人骰子四粒係新年戯玩之物藏在身畔本係六粒失去兩粒下體有瘡不能行動站在橋欄被捕拘進王司馬謂賭具在此不必狡賴着枷示二十天○陳裕福訴稱開飯店昨日有四人來吃飯討長索短吃去生妙鹹肉湯炒魚　計三十五文一椀者三椀二十八文一椀者五椀未曾吃飯共計二百四十五文三人或托稱貢酒或稱買烟或稱小遣先後逸去後剩一人亦欲托故走脱因卽拉住送捕據胡咸春供徐家匯人有三人與我同伴做工不知名字伊等請我吃飯遂與同去不料先後走脱所吃者是魚肉以及生炒等物王司馬謂旣已吃物自應還錢着暫押寄信出外將錢交來始准釋放○東洋車主方童氏偕夥吳阿林訴稱被車夫張二根欠車資約錢一千文又倫去烟鎗一枝將張送案吳是荐人王司馬見張形同乞丐隨謂方童氏曰伊如此窮苦豈能賠鎗嗣後爾不必再將車租與伊若要錢可向荐人是問一併斥退○昨報列索討欠錢一節據方蘭興供做東洋車生意有車租與袁大興因伊無衣借給錢二百百文又欠車資向伊索取伊反逞兇將我面抓傷并將髮辫拉散袁亦供被伊毆打王司馬謂不過兩下對打耳方旣面有傷痕著將袁大興管押七天○江北人蔣蘭群拖東洋車將車扛撞傷路人之面巡捕將受傷人送仁濟醫館而送蔣蘭群請訊司馬著蔣蔣管押俟受傷人到 
 
 

Page 4

 
 
案再核 
[上海陳家木電報總局豫賑處廿二廿三日事畧]  
　　啓者家福初議豫賑卽商承四年分上海設所籌賑之經蓮山先生赴豫助賑之嚴保之何壽朋兩先生常駐此間事事互商賴以不忒兹因母老多疾暫歸吳門半月卽返三君仍駐此間逐日函商辦理理合陳明家福頓啓○盧漕帥來電云在清江集捐銀二萬二千一百兩已專弁逕解汴梁賑撫局○文報局來第六批無錫知仁庄來第十三十四批蘇州電局來第五批武昌公濟益來第三批常熟凝善堂來第十六批崑山崇善堂來第七批均到先此報謝 
　　重送别有序意琴室主種榆山人晚霞生天南遯叟連日餞小金實以寵其行惟思存子廿三晚中和園一集爲關睢之亂蓋余初見　　介玉亦在思仔子海天春席上兩人之離合思存子實始終之撫兹離筵何堪回首痛飲沈醉不復成别介玉扶掖歸寓并不知介玉以何 
　　時行矣夜半酒醒不能成寐回憶介玉所演諸劇歴歴在目因集戲目成四絶句寄之吳門○好花報道錦幡移折桂亭前折柳枝欲借茶樓説親切幾回話不盡分離花報折桂亭折柳借茶説親回話記得挑簾話晚風也思凡事總成空痴心願學堂前燕歲歲呢喃絮閣中挑簾思凡學堂絮閣一泓秋水鬥清寒握手長亭别更難醉後誘人歸客舍體胖姑不送江干水鬥長亭後誘胖姑甘爲胡蝶夢中身莫誤佳期昧後因暫了一番兒女愛魚書寄子再留春胡蝶夢佳期番兒寄子古越鏡中花史 
　　補和小樓吟飲圖元韻○料想神山不可尋小樓且自滌煩襟半生得意書兼畫兩字知名飲與吟少坐淨除塵俗慮高燄遙契古人心有時極目江天外好聽飛鴻送遠音[  甬上止可室主人未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月十八日京報全錄]  
[宫門抄]  
　　諭旨一道錄前○發抄旨六道○將軍恩等奏人命案内飭拿在逃要犯摺○十八日刑部都察院大理寺鑲黄旗值日無引見○額中堂等謝授缺恩○都察院請派專司稽查派出祁世長○召見軍機奕年徐樹銘王文錦烏拉喜崇阿○發抄剛毅奏查明寍遠廳官荒牧並名目等項請飭部更正奉硃批户部知道欽此○又請將已故候補令子鍾德建祠奉硃批着照所請該部知道欽此○又購運銅鉛請免完税奉硃批着照所請該衙門知道欽此○又歸綏等屬粮石去完一分以上奉硃批户部知道單併發欽此○又候補知州張春生甄别奉硃批吏部知道欽此○又叅將申萬祿與愚昌對調奉硃批兵部議奏欽此○○臣恩承臣薛允什跪奏爲人命案内犯供堅不輸服謹擬照例監禁請旨飭拿在逃要犯質訊以成信讞恭摺奏祈聖鑒副竊臣等於光緒十三年六月十五日欽奉上　有人奏河南祈鄭縣民女蒲愛尼叩閽代兄伸寃一案等因欽此欽遵曾將馳抵河南日期及應訊各員先行撤調各節奏報在案兹督飭隨帶司員杳閲原奏内稱新鄭縣民女蒲愛尼代兄伸寃一案係現任開歸陳許道鞠捷昌前在開封府知府任内含糊斷結一經平反該道必行獲譴以致承審各員輾轉諉缷不肯認眞推勘比次知府陳桂芬將被告蒲魁尼提到訊出情由不敢舉發復禀商撫臣以要被不齊咨部展限人言嘖嘖咸謂必將原告　斃以圖了局各等語臣等查該道鞠捷昌前次是否含糊斷結該府陳桂芬是否訊出情由不敢舉發及承審各員有無輾轉諉缷等情總以歴訊供詞爲憑當將調到全案卷宗詳加查閲據原叅内開光緒八年二月十三日民人蒲套尼卽蒲法成以族兄蒲秋生於初二日夜暗入伊母房内行竊當經喊捕　贓逃走等詞赴縣呈控經該縣知縣鄒金生票差捕役蒲法卽蒲慶發等查緝旋於十五日蒲法等以蒲秋生於未票之先逃往江南太和縣及陳州等處找　難以弋獲禀請銷案至五月二十日蒲秋生出嫁胞妹李蒲氏在縣呈控族叔蒲魁尼於月之初六日夜將伊兄蒲秋生呌出有伊妹蒲愛尼親見迄今渺無蹤跡蒲魁尼又將伊兄地畝覇爲己有等情懇乞拘究傳訊薄魁尼據供實無呌出蒲秋生情事其地畆係蒲秋生外出後李蒲氏及夫李應林因無人照管交伊耕種於十四日找同族人蒲六羣寫給字據有族長蒲樹珍等証據傳訊蒲六羣供認十四日寫字屬實核對筆跡亦無岐異斷令將地退還李蒲氏蒲魁尼暫行領押俟傳到蒲秋生訊究李蒲氏復以前詞在縣續控並稱伊堂叔蒲遂兵曾同伊往馬陵崗找認死屍無着必被蒲魁尼謀害又且乘夜持刀往呌伊妹屋門意欲一併殺害經縣批稱屍身現在何處亦未呈請訪騐語涉含混飭令明白呈覆而蒲秋生之存亡下落迄未訊究蒲魁尼旋於十一月初十日因病保釋九年正月二十五日李蒲民卽以前情控經前開封府王兆蘭批稱覇産謀命空言無據顯有不實不盡蒲秋生因何身死飭縣傳集被証並地鄰族人查訊明確李蒲氏因未准提訊復於二月間令伊夫李應林仍以前情赴臬司衙門呈控並添砌伊父蒲天順係蒲門義子蒲魁尼挾借貸不遂之嫌欲將伊兄滅絶等情經前署臬司賈致恩批府飭縣訊斷五月二十日該縣傳集李蒲氏等並蒲遂兵到案究詰李蒲氏等堅供如前蒲遂兵則供稱蒲愛妮呌伊同往馬陵崗認屍蒲六羣所寫字據委係十四日李蒲氏夫婦面同書立聞蒲秋牛係三月間被蒲套尼控告後卽經外出實不知蒲魁尼五月初六日夜呌走情事該縣飭差查蒲秋生下落旋於大月十四日據差役禀稱蒲秋生外出未歸該縣以供仍各執要証蒲秋生未到控無憑據於七月初二日禀請展限暫行銷案經臬司批准仍飭蒲秋生到案質訊李蒲氏旋以縣主並未刑訊蒲魁尼反將伊掌責等詞在巡撫衙門續控經護撫成孚批縣集訊查覆該縣仍以蒲秋生尙無蹤跡原被人等亦未到案具禀復經前撫鹿傳霖批飭該縣勒傳原被到案分别究報李蒲氏因前會在縣受責不敢回縣候訊至十月三十日該縣遂禀稱差傳李蒲氏等及要証蒲秋生均不知去向原告李蒲氏顯係挾嫌妄控意存拖累卽使比傳到案亦屬無益提訊蒲魁尼仍供委無呌出蒲秋生情事地畝係李蒲氏等令伊照管立有字據並非强覇原告旣兩月不到情虚避匿仍請先行銷案將蒲魁尼取保候訊此李蒲氏因蒲秋生被蒲魁尼呌出無蹤控縣未究屢經上控該縣鄒金生因差役禀稱蒲秋生先期被控逃走遂信爲日久未歸迭次詳請銷案之原告委也十一月二十六日李蒲氏遣夫李應林赴京以蒲魁尼謀産害命等詞在都察院呈控由刑部咨交河南巡撫鹿傳霖於十年二月初二日轉發前署開封府知府陸襄鉞委派候補通判陳毓藻審辦該府旋行缷任於三月十五日移文前開封府知府現任開歸陳許道鞠捷昌督同局員候補知縣宋克揚柳祖彛吳文萃添傳蒲遂兵浦六羣等一併研鞫據李蒲氏供出八年二月間伊兄蒲秋生曾被族弟蒲套尼誣控行竊出給錢文交族人蒲法賄和訊之蒲遂兵則稱蒲秋生被蒲套尼控告釁起捉姦三月間蒲秋生卽經外出躱避提訊蒲法所供亦與蒲遂兵相符獨不認得賄情事李蒲氏則稱蒲套尼控告伊兄係因帳目並無别故如果伊兄被蒲套尼控告外出何不告蒲套尼其寔完案後伊兄尚在家中至五月初六日始經蒲魁尼呌走並將當時蒲秋生身穿服色供明研詰蒲魁尼始而供稱蒲秋生二三月卽行外出繼而堅稱伊於五月初六日往找蒲秋生索次戲實並未將蒲秋生呌出質之蒲遂兵蒲六羣均稱從木聽有蒲魁尼呌出蒲秋生風聲蒲遂兵亦無告知蒲愛尼同往找屍情事蒲天順與伊等寔係同族並非蒲門義子至蒲秋生地畝委係租給蒲魁尼耕種於十四日立給字據蒲秋生是否被蒲魁尼謀害伊等均不知情訊之李蒲氏等亦不能指出確據案經數月旋據李蒲氏等請求情願回家同訪伊兄下落再行禀究蒲魁尼租種伊兄地畝早已斷還亦無覇佔别情經鞠捷昌將蒲魁尼及李蒲氏等分别擬以杖笞並將蒲魁尼發縣看管於是年十月初五日詳請咨部完案核覆行知在案李蒲氏遣抱京控後案經前開封府知府鞠捷昌委員審辦因原告及族隣于証均未能指出被害確據各願回歸查訪下落取具兩造供詞暫行擬結之緣由也十二年二月二十七日蒲愛尼因伊兄久無下落復以蒲魁尼謀産害命等詞赴京叩閽奉旨交行在刑部訊出供詞奏交河南巡撫邊寳泉欽遵辦理並由直隸總督咨解回省於三月十九日轉發前開封府知府李廷簫遴委局員楊振奎杜元勲郭炳新陳世偉一面派委知縣王伯方前往新鄭縣密查蒲秋生下落並提到被告蒲套尼要証蒲遂兵蒲六羣等歸案審訊旋據王伯方禀稱蒲秋生查無下提訊蒲愛尼堅供伊兄蒲秋生係蒲魁尼於八年五月初六日夜間呌出伊因幼小無人照看於初十日就住在蒲遂兵家中蒲遂兵亦落稱蒲愛尼常在李蒲氏家中居住收麥時回家五月初十日始在伊家居住可見蒲秋生是五月初六日出外的至十四日李蒲氏卽將地畝交蒲魁尼照管立給字據二十日始行控告大約是怕告不准纔想出主意藉此控告而蒲魁尼則仍稱蒲秋生於二三月被蒲套尼呈控已經外出逃避訊據蒲六羣供稱旣蒲秋生二三月外出蒲魁尼何以供認五月初六日到蒲秋生家要錢若非蒲魁尼呌出何以蒲愛尼初十日纔到蒲遂兵家居住復訊蒲愛尼則節伊兄被蒲套尼誣控時曾出錢三十千文業經鄰人高鐵闖族人蒲法處息實係五月初六日蒲魁尼始將伊兄呌走至初十日伊聽蒲遂兵説馬陵崗有一死屍同往找尋是實訊之蒲遂兵則稱伊令蒲愛尼姊妹同往認屍係伊已故胞兄蒲文英説出蒲魁尼當時亦曾跟至蒲套尼控告蒲秋生係屬姦情彼此互毆有傷當經蒲套尼信知堂兄蒲二公前往將蒲秋生放走蒲套尼因不能作人揑詞控告等情添傳高鐵闖蒲法蒲二公及李應林李蒲氏亦並飭嚴提蒲套尼到案根究旋據該縣禀稱蒲套尼早已潛逃李應林李蒲氏亦均未回縣先將高鐵闖蒲法解案據蒲法供稱伊係蒲套尼族叔祖蒲套尼控稱蒲秋生至其母房行竊委因捉姦起釁無顔見人揑詞在縣具控伊因有關族中顔面與村鄰高鐵闖從中説合息事得受蒲秋生錢七千五百文遂揑禀蒲秋生外出了案其實蒲秋生並未外出四月二十八日尙在家中收麥質之高鐵闖供亦相同蒲法旋因病發回據報病故該府復委員前往新鄭縣訊取蒲二公供詞據稱蒲套尼於八年二月初三日早將伊呌去告説初二日夜蒲秋生到他家要姦他母親不呌爲人兩不毆打有傷蒲秋生跑走伊勸説蒲秋生旣跑不必再説免致丢人蒲套尼不依纔告蒲秋生行竊砍傷他母情事由委員錄供禀覆提訊蒲遂兵據供上年京控結案後伊等由省回家五月間伊在地種瓜蒲魁尼走至伊向盤問蒲秋生下落聲言此案已完不妨明説蒲魁尼始向告知蒲秋生因姦通蒲套尼之母不呌套尼作人蒲套尼懷恨許給烟土五十兩囑令將蒲秋生乘夜誆至馬陵崗蒲套尼用刀將蒲秋生札傷當時身外伊又問屍身去在何處蒲魁尼答稱抬棄馬陵崗東王家墳内伊復問從前同住尋找屍身時何以並未看見蒲魁尼回稱不必再提總之没有屍身也是無法並堅囑不許聲張伊恐受累亦卽不敢報官各等語質之蒲六羣亦稱此語曾聽蒲遂兵私下説過復據蒲遂兵供蒲魁尼前因供説蒲秋生居住南屋蒲愛尼居住北屋如没去呌過蒲秋生怎能知道詳細嚴鞫蒲魁尼則始終不肯吐實[  此稿未完]  
 
 

Page 12

 
 
　　上海陳陳家木橋電局内豫賑處十月中旬十六至二十止收解清單○絲册絲業公所第三批規銀五千兩○高册高易公所第八批規銀二千兩○救册太湖救生局募第五批彭壽記二十元人和震記桶無名氏十一元二千五百六十八文三妙餘香九華山地藏佛二户各三元程鋆祺獅音寺二户各銅洋一元柏年長松記桶爲父延年人三元無名氏十三元爐坯一元銅洋一元二百八十文王鴻翥桶損無名氏銅洋一元無名氏三百二十文源記桶捐無名氏二百廿八文太和堂桶捐無名氏一元小吉祥六百文無名氏小洋一角二百八十三文松茂室桶捐不具名十元無名氏一元六百文義大桶捐華陽無名氏二十元乏力氏銅洋一元無名氏一千三百文○鎭册鎭江招商局第二次黄雨亭子完姻席費助賑四十元晋源莊袁雅菴鎭源莊元和莊四户各十元泰源永六元謙和祥五元森豁莊同生厚同孚莊同德莊履泰莊太和庄新松記程厚記源泰庄李潤珊甡茂治生茂豫鎭泰庄各四元同源永三元無名氏四户森泰昌豫昌盛德隆源震源泰方公與豫昌和各二元潮人無名氏松茂昌裕大昌祥源無名氏瑞源王萬隆雲記恊和祥源和豐記各一元張太恭人壽禮移赈二十二元○綏册董福堂募八户合廿二元○皖册龍山仙吏四元○祥册潘守經第五次你父求壽十元又六次代父求壽十元○閩册厦門電局葉募第一批一百元又墊肆百元内銅洋三元○申冊箭亭居士十元又元楷記來隱名氏二十元修善堂嚴四元許公二元無名氏二元悔過遷善人規銀二百兩無名氏五元無名氏一元積山書局募鍾寅伯十六元葉心安敦善行堂句各二元陳心泉歐陽夢樵歐啺瑞庭陳松筠汪搢圭蔣文佳張錫堂　寄琨徐錦元各一元衞洪正誠堂胡各五角合三十員無名氏一員五角五分○凝册常熟凝善堂十二批募吉字一百三號十五户七員五角三百文銀一錢吉字一百四號九户七員三角一百五號廿三户六員二角一千七百七十文賡字五十五號十户七元一千四百八十賡字四十一號一户一員賡字九十一號四户四元九十二號五户六員一百三十三號十八户二十員吉字四十六號一户十員吉字一百二號四十七户合七員木字一百六七號五十三户廿二元銅洋一員五百廿五文散户捐三户五十一員五百文合一百五十三員銅洋一員四開三個八開一個又第十三批木字一百九十四號十二户十五元一百九十九號十三户廿二員銅洋八員八十號十九户五員二千二百七十文八十一號廿七户四員五角六千六百文一百三十九號三十六户八圓八十三號二户一員五百四十文十四號十五户四元六百文七十七號十二户十一員七十八號九户五員七十九號十六户三員二千四百六十文八十二號三十七户六員錠一只六千四百三十文銅洋三員又十四批散捐十户品記木記公記鴻記升記堅記菜記勸記蔚記廿户賡字八十六户祥字一千二百九十九號十七户吉字一百七十五號十一户吉字一百七十一號二户又十二號三户又一百八十六號十六户賡字一百二號二百祥字四百三十號二户吉字一百七十四號三户賡字一百號三户又四十七號十户木字三百三十四號四十七户合二百另二元五角銅洋四元七百三文○蘇册謝潔亭來渤海氏　員錢祖葆募八户十四員紋六兩六錢盛貽本募二批不書名二户三十三元三角三分三厘知足常樂爲善免灾三十三員三角三分三厘鼎頣毓不書名各三十員大德日生十員濟平典八元又各友十一員又分典四元鏡記五元公洽昌甡泰典泰豐典各四員吳黼卿壬吉典寳昌典西謙益堂無名氏各二員姚辛生意立人王桂生沈吟槎留耕山房聞妙香　胡春庭留餘廬雷誦芬李子蓮董嶺梅守初石屋閔頣生隱名氏萬全賓恆生庄芮存德堂無無名氏各一元吳蓮生募兵燹餘生廿員知足軒十元退耕居士還讀廬竹隱居各五員聊盡我心四元徐懷德募一員正心崇善局募第六批王姓五員不留名二户俞文欽各一元○鄂册方允翁來公濟益募第二批四十户共四十五元又第二批武漢同人戲資助賑規銀一千五百兩宜昌電局謝募第三批規銀五百兩○揚册高郵武廟丁鏡翁募第四批左趙氏十員務本堂王五員芹手無名氏一圓又第五批沈姓五員李楚材洪定年各一圓俞錦春庚辛各一千文心鐙五百文張秋岩養記各二百文女奶奶一百文合十員復茂恆元　 
亨利第一批規銀一千五百兩○電册盛樸翁募八户合三十二元○松册青浦縣署帳席募六圓○甬册寗波電局募第一批十四元○寗册金陵協賑公居善字第一批募十九户四十四元八千六百八十五戲鴻堂扇箋鋪來黄愼之殿撰潤筆資八圓○湖册南潯分府署劉募保平安子五十圓烏鎭同善子四圓○臺册副一片婆心募爐坯二十八圓隱名氏代友求病獲安爐坯四十圓○常册武陽保嬰局募第三批廿四户十五圓一百三十二李秋亭得孫親友儀物移賑九圓三角○杭册杭州府正堂吳存椿漁　捐賑一千圓○嘉册守愚堂吳一百圓○直册全芸軒募第三批琦瑞卿二十兩無名氏十兩合規銀三十兩另錢十分○鍾册程和之募六户七百○兹册蘇城無名氏募兩圓八百十二○粤册廣東電局沈小園募第三批規銀八百兩無名氏銅洋四圓○本旬共收規銀二萬三千八百十六兩一錢七分七厘現銀一錢二分申規銀七兩五錢七分一厘洋七千八百四十七圓九角三分對開四元小洋九角爐坯洋六十九圓銅洋一百○四圓鉛定一只共合規銀五千七百三十八兩六錢二分六厘又錢廿三千四百三十七合規銀十六兩一錢六分三厘總共合收規銀二萬九千五百七十八兩五錢三分七厘連前共收規銀十六萬五千一百四十二兩九錢三分八厘共解至六批止計規銀十六萬四千三百四十六兩九錢五分凈存規銀七百九十五兩九錢八分八厘 
　　上海四馬路高易公舘内籌賑公所李秋坪經收河南賑欵十月初一初二初三三日第十次清單○十月初一日廣東愛育堂第一批洋一千元伸規元七伯二十兩正愼餘庄來大通利和號募祥册無名氏五十元祥册王禮堂一員譚始端臣黄敬金各二角共一員六角祥册愼獨三等二十户合二員二角焦禹民翁來鐘册慕善氏錢一千一百文宗德堂一千無名氏二户各七百無名氏六户四百力不足趙氏子各三百吳恭敏義和坊無名氏四户力不足三户盡心力消奚氏吳氏善名無力寗敏修厚興各百吳恭房吳敏房勉力吳晴臯吳秋騰吳六寳吳惟善永記豐記餘慶無名各一百共錢十千八百來洋十員另錢六百廿德大局來祥册東亭滄海粟一員沈阿二　幼川沈老幼川各中元共三　福　潤局來祥册錢江汪星記爲妻週年懺資移賑鍍金銀　一雙約重四兩正全泰盛來六安場輔臣翁募祥册金合才四員無名氏二員楊輔臣熊小南方　孚汪氶德吕璧堂福源庚興正　和江恆泰吕原豐王致和德來和王興和王興和德昌陳萬興各一員潘理齋王建如劉秀峰恆有汪夏泰無名氏日興和興德信順和往和田玉山人和祥吕志元德來汪晶山李義鄷文魁各五角黄長和黎保各二角五分共本洋廿六員英洋四員合來三十員紹興王益堂求合家平安五員全盛來祥册常熟完愿于四員沈李氏銀八錢章壽昌銀六裕三分昏昏子銅一員○初二日康祥册二扣猶豫客三省居萍水子免灾子泰記登高各卜易居添壽子徽賑者泰記各二角共二員拯順册李德孚堂項雲官項瑞官項林官徐垂錢各一員共七員祥册陳魏氏陳沈氏陳穆氏陳兩宜湯丁氏高愼和楊四知黄善士胡善士徐垂裕徐景氏徐郁氏陳氏景春官徐植德邵善士無名氏中山氏各一百宋智德二百共錢二千伸洋二員寳順局來祥册瀏河張德良周殿魁各一員周梅生四角尤華巽二角施顯卿錢駿甫汪皇之汪星泉施永堂沈靜孫周文軒劉洪記各錢五百周子祥周南生姚三榮各錢四百鄭　三王金田周也卿姚懋齋延陵記葉竹村徐心田各錢三百包錦之汪春台局乘孫沈耕泉吳少亭周介繁黄文齋柳少甫各二百共二員六角共錢八千九百伸洋八員六角恊源局來新　署無名氏一員森昌局來祥册烟台王姓二員殷氏王氏劉姓戴姓顧姓李姓隱名各一員共十二員永和局來祥册海鹽臬署募朱蔚記古齋各二員朱散軒朱鍾龢汪春齡吳賦枚史庸伊子慶各一員共十圓○初三日韋文圃翁交香港東華醫院第五批規員二千兩正怡和密十挨掄五員無名氏五員隱名氏一員二角共二一員二角祥册清河維則堂二員張文泗張趙氏各一員共四員祥册怡雲一員不留名隱名各半員共三員政大局來祥册鎭江春曙堂一元沈天和局來宿遷盧姓一圓源恆順募祥册陳客錢客恆安羅客各二角趙客各一角共一員二角馬瑞和十員正和局來祥册鎭海周裕茂湧周培之二員周雲卿沈鼎泰各一員二角五分張金員汪昌灶周百祥吳寳一方鴻棣各半元共七員協源莊來祥册不留名錢二千桂記一千一百不留名成記居記不留名各一千同太號不留名義興沙恆興子手各五百不留名四户各五百祁懋記萬順各四百無名氏德興泰不留名二户各三百不掛號不留名四户各二百不留名二户未存記榮記各五十伸之共錢十一百十一兩零七分金陵洋務局劉募鐘册劉衡樵章姓各錢二千朱依禮堂一千吳雲章六百李九思堂葉姓劉選青堂傅熙白各五百李續庭四百王煥文王元王錫侯映賓王克甫丁鶴齡徐鑫鈺叚鳳集胡豐齋聶蔭樵趙培德張鵬雲唐鳳功孫安樂林來鶴袁梅卿各三百李石珊劉克家王子丰詹搽生王善安順席珍王趙孫三姓琴鶴盧辰宣各二百王普瑞王舍光王楚善黄許蓮之姓劉文記趙和尚趙李氏黎魯生楊配乾順記寳善士各一百共錢十六千三百伸洋十五員二角五分鴻源來隱名氏壽筵四員通裕局來祥册常熟王鼎隆募凌如松等念七户合二元五角無名五角政大局來册西塘明馨堂一員無名氏錢二千懷遠堂不留名武定景山各錢一千務本張少江公記各錢五百共洋一元共錢七千五百伸洋七元漢學堂規元五錢二千五厘天津新河磺務局唐募祥册黄芝堂六圓甘林氏四員黄祿卿唐昭鑾各二員吳德守唐蔭南路樾堂張子芬陳明於　記道記梁其岸梁其叚郭星圃梁業記梅雙喜吕泰鄭蔚秋卓覺軒鐘次山雲套記弼記次記毓記無名氏海濱人隱居山人勃海居士晋陽氏西河氏各一員共四十員森　局來祥而長沙無名氏規元二兩零七分寳順局來祥册金邑福茂行錢募善各三圓無名氏無名氏各五百全盛局來祥册石門厘局將氏二員煜盛祥二角○○以上三日共收規元二千七百三十兩六錢六分五厘英洋二伯六十四員八角五分紋銀一兩四錢二分鍍金銀　一對約重四兩錢六百二十銅洋一圓 
　　上海三馬路與昌恊賑公所陳竹坪經收山東直隸河南賑捐九月廿四日第八百十五次清單慈航普濟册寗波大校塲練軍中營寄來陳醒菴洋二元○　册虹口仁記交來烟台雍睦堂又雙榴堂各洋三元六桂堂洋二元碧光堂邱三槐堂王甘發基貽燕堂梁三户各洋一員潤德堂沈三徑蔣芸香堂郭樹德堂陳沈松鴛郭盾甫德星堂陳三立齋翁痴拙子積慶堂鄺十户各洋五角以上十七户共洋十七元○又册大通勉力人陳萊庄募陳萊香恆昌三泰三户各洋一元隆昌謙和曹和泰三户合洋一元孫成才寗仰之各洋五角永豐洋三角以上九户共洋五元錢三百十五文○又册崑山新庫房募來王嘉德再記朱朗峰趙是記衍餘劉懷月小齋朱孝友顧小波雙鳳陳湘記頴川桂記懷蔭桂棠孫留耕恊記無名氏鼓瑟居不留名懷蔭書屋　山書屋念二户合來洋二元錢一百六十文○又册仙女鎭貨捐局來許吳氏祈妻生産平安洋一元黄鳳山洋六角李榮卿張以周亷謙堂許添不足伴記四户各洋五角王春林陳馥堂各洋二角以上八户共洋四元○又册漢口席帮經募楊爵秀洋一元泰昌號朱玉蔡午流三户各洋角朱蘇記嚴阿庚各洋二角朱義昭洋一角以上七户共洋三元由本埠一家春番菜舘交來○又册新市春生　寄來方張無名氏各洋一元張爾咸錢一百念孫兆熊方連科各錢二名無名氏錢四户管亷夫程雨亭無名氏程爾葆鮑榮齋温幼泉古樸子李思成戴吟濤韓金明金少楣十一户各錢一户以上十七户共洋四元○施姓病愈完愿洋十元不留名銅洋十元松華舘主　保上人康健合家平安洋廿元邵益遜　五元吳興選氏完愿洋四元甬人氏錢二百文王一亭金潤卿二先生畫潤移賑洋二元無名氏洋四元郭善慶洋三角○蘇州顔子賡善士經手第二次捅捐誠祈氏求免疾氏各洋三元點見無名另有洋六元存心氏問　居士各洋二元求保平安吉利氏寗遠堂各洋一元儉記銅洋一元錫邑無名男錢六百點見錢籌錢四百文點見散錢二百八十文以上共合洋十九元錢二百七十二銅洋一元○新聞杭省同襄甫先生寄來上榖堂候洋六元又洋一元六角衢左守府衢右守府各洋一員王長源徐芝雲曾玉麟三户各洋五角王石榴洋四角許順福姜世有童有章吳成香程樟富孫長順王俊伯洪新裕錢彩發吳繼有王生財胡蘭臺高林九十三户各洋三角吕樟姝孫大成孔發清葉元興曾玉明梅樟有五户各洋二角無名氏洋一角册不書洋五角以上念九户共洋十七元一角○蕪湖項少輔善十經募四户共洋十二元其　各另列於後○常熟永祥泰經募華加賡洋一元無名氏錢一千文查春江王惟坤各錢四百金　森繆順卽各錢三百以上六户共　三員錢三百五十○○另收河南賑○普濟册新市經募人寄來求是草堂鍾濟川各洋一員鍾益齋洋五角鍾幼　鍾德齋各洋三角陳鋆釗任錦泰葉其棟三户各洋二角倪有生唐興隆胡壽齋　源庄無名氏葉韞山沈桂堂十三户各洋一角以上廿一户共洋五元○又册菱　昌泰勉力子洋一員葢茂洋五角范政記　三角椿茂雲鴻氏王恊森三户各洋二角撫梅氏求各和隱名字樂安願母康敬恕堂厲錫氏　命氏力不從心　善樂從十户各洋一角林下一八中落家各錢二百王思誠傅記鳳林氏應甡士吾馨書屋戴公記禾呈氏無名氏求安氏公記求安和河南捐十二户各錢一百補洋餘三十二文以上三十一户共洋五元○又册盛澤保　軒寄來堂蔭軒願各事平安洋四元又祥字册　萼同輝室祝椿萱並茂洋四元以上二册共洋八元○祥字册綿力子求病全愈洋一元○又册顧錦堂洋五元譚全寛洋三員五角吳朱口高永錢董氶洪三户各洋二元程毓添孫文略吳顧氏陸昌滎王文貴史致薌六户各洋一員王長德胡扣寳各洋五角以上十三户共洋念一圓四角錢一百零五文銘墨隱名氏洋四角蔣黄氏星記各洋一角安陸　隱記各洋一角以上五户共洋一元○又册王一亭先生交來梅花書屋蘭亭外山耕餘書屋李耕臣無名氏倪稼余竹隱主人菊道人灃　居十伴梅生十户合洋十元○又册　記怡德堂仁德堂潘慶記晋陽氏藉善堂玉善勉善房九户各錢五百光裕堂元祐堂冕樂房順平氏仁義禮三房思　氏柯氏成號三魏堂愼德堂吳倬記吳有記十二月各錢三百義　堂潘樹德堂夏吳日記吳生記敬承堂五户各錢二百吳齊記錢一百八十以上廿七户共洋九圓○朱笏臣爲三十生辰蕭保母　健洋十圓中庸洋行帳房施潤明洋三元心餘力綿子因妻病愈完愿洋一員莫釐氏資冥福錢一千一百四十四合興順錢四百五十六文劉桂記徐蕙記陳子記兹仁記四户各錢二　張連記欽記各錢一百以上八户合洋二元五角○蘇州詠勤堂公餘欵洋五員蘇州顔子賡先生續募申地積　人紋銀四兩九錢七分申批　規銀五兩三錢一分六厘硤石恆康典盤包席費移賑洋六員蘇州募罄氏洋二圓以上共收河南賑洋八十九元規銀五兩三錢一分六厘小洋九角錢一百零四文○○本日共收英洋二百廿七元規銀五兩三錢一分六厘銅洋十一元小洋十四角錢二千三百零一文合併聲明○蕪湖徽州會舘前項氏醫室内恊賑公所經收第二次寄來朱寄屏善七募勤益堂洋九元八角悟生心齋各洋一元石珠洋二角以上四共洋十二員 
 
