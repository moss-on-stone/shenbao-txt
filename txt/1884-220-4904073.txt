# 1884 - 220 - 4904073

 

Page 1

 
 
[新書告成]  
妙香室叢話十四卷爲賀縣張少伯先生所輯大致與兩設秋雨菴隨筆桐陰清話諸書相彷彿其中叙名人之軼事誌畸士之幽蹤以及短詠長摇絶情綺句旁搜博采尤足耳目一新盖先生爲近時名下士生平博覽群書聞見旣多故能言皆有物也本舘得其稿本排印成書分釘六本定于本月二十六日出售價洋四角諸君子有先覩爲快者請仍循曩例　取可也申報　主人啓 
[舘十號畵報出售] [  申報舘主啓]  
啓者此次十號畫報中繒有曾九帥抵滬圖在製造局碼頭　岸該圖地勢曲折房廊參差畵家親往鈎墓俱臻極肖一經寓目不啻親遊其地再有　軍戌越遭風毁壤兵船軍儲　没人口傷亡國申天討而快人心無逾於此閱者自必先覩爲快兹於十五日出售第十號畫報仍附淞隱漫録國說一則閱者鑒之此布 
[商船興廢論]  
　　同治以來髮捻回苗次第平定上下清寍民康物阜乃得致力於泰西富强之道變積弱之習開未有之風駸駸乎進於中興之盛而就諸務中舉其最有成效者莫如輪船招商局當此之時識時務者皆歎息痛恨於有權者尚執成見於變極而化之中猶寓拘而不化不意故知其利之所在而不能逐事舉行卽知其利之必興而不肯决然定計二十年來雖有富强之機而尚未至富强之會職此故也夫運會轉移非偶然事也苟其猶待數十年之遲回審顧則創一事建一議自有若或使之者從旁撓抑多方敗壤不使克底於成否則怨讟叢興積成嫌隙爲空言者終不得有實事而後已豈沮之者以爲此可以行彼獨不可以舉乎盖其中關運會焉試思自招商局創辦以來洋商輪船之利歲分若干萬何以宜於江海者不宜於陸路充輪船而爲輪車利商貨便陸運速郵報獲益滋多人所共知議者昌言於前而毁者伺間於後屢議不决屢說不行豈其有所姑待耶輪車之利運載與電綫之紳消息二者相輔而行廢一不可譬如無事之時商民利賴有電信以報行情而貨物即可附輪車以去陸路笨重亦可爭水程之靈捷矣若際有事則益在軍務電傳各路瞬息已通旦晚發兵並撥糧械日行千里則他省可以救援不特本省各禁資我調遣若使臂指也乃何以輪車一事議久不成而前年蘇滬往來偶然創辦電線經事者發謀擴充各路齊舉俄而北達揚鎭南至杭湖又未逾年而津沽　州陸續開報且沲南而西至於閩至於粤漸至於鎭南關外曾不聞有人焉與鐵路並陳其利害毅然謂不可行者此又何故耶至於其他興利諸事西國所重莫如礦務近年紛紛開採而股分通行買賣有如空盤奸人牟利不計成敗而當事諸公又復假公營私因之事無端緒而出入贏絀之閒被累商民幾於全國震動推原其故則經事者不知泰西辦法本屬任意妄行而當道鉅公又不深究利害輕於允准獘竇至此遂使中國藴藏之利無復出世之望是可憐已二十年中仿效西法之事大都如此猶幸輪船招商差强人意者非果辦理得法也蓋利源絶鉅卽無治人更無治法通盛核昇總有贏餘近五六年怡和太古與招商齊驅並駕生意之旺似覺不如以其輪船漸多又合旗昌爲一家長江三千里沿海萬餘程往來梭織大有獨攬利權之勢而怡和太古轉若瞠乎居後特不至如禪臣之專於粤海三菱之一於東瀛耳以此言之招商一局誠不知其千辛萬苦而始有今日吾知中國仿行西法收攬利權舍是固無所屬也創之者何人任之者何人曾不過十餘年之變遷胡竟頓忘其初心而忽有售與美商之舉耶夫前年股分盛行礦股加漲招商老股新股以及保險其價亦隨之而漲非果利巿十倍也人情所嚮舉國若狂但是股票無不踴躍爭先不得於此卽得於彼故一齊增漲耳迨去年秋冬各礦開採聲臭俱無股分諸人疑畏悚懼而司事不肖謡諑紛傳果有跡近招摇惡如詐騙首以彼絜此大抵從同不覺其價之頓落而招商各股亦若銅鐘之響應知其事者皆信爲非眞落也因各鑛股牽連而落耳然則紫局自始至今固無一歲不分餘利也每届結帳提分有股之人猶得六七厘官利而局中提存者當餘其半此而謂之折閱乎如其删减浮費裁汰冗人降總辦之尊戒應酬之侈除官塲之習氣用西人之成規則所造豈可限量今乃一旦棄之果何爲者夫以中國數萬年之古歴代相承自有所以爲國本者原不在此區區一局然今日法人貪狡將啓兵爭鐵路電綫一有一否行軍之時已不便易所賴者事出海口調兵往來有此招商之船可以聽官軍之用耳兵輪雖多分守海口勢虞不給猶能濟運載之役否也前者聞有兵船二艘往江陰裝兵此卽守口之船倘倉卒决裂法兵驟圖攻擊要口之上亦旣頓少二船之拒敵詎不可慮哉或曰該局無非暫時飾賣以絶法人攔截之計不久仍歸自主然僅如抵押胡爲而易總辦停買辦且改旂幟刷烟通擾擾於一日間乎書生之見不知國是之大體竊謂值法人齟龉之日似當稍緩不知何故而竟毅然出此坐使載兵之役任之兵輪不能安泊要口以待敵人舉動夫亦能保其必無疏　否也噫成之十數年而棄之一二日使凡事皆然中國尚何望哉 
[本館接奉電音]  
　　昨由通州電局專發電音到本館有六月二十一日上諭一道敬謹譯登○六月二十一日奉上諭張佩綸奏叅劾冗劣營員等語福建閩安協副將蔡康楫於營伍不知整頓空額甚多人甚粗浮難勝將佐補用副將袁鳴盛充當張得勝營官輙敢斂錢販私蔡康楫袁鳴盛着卽行革職以肅軍律該部知道欽此 
[越王噩耗]  
　　昨日下午三點鐘四十八分接到香港友人來電稱越南新王現已服毒身死有法國載兵船名得楞裝兵一千名已由海防開行來華云按越王之死不知被人所毒抑自行服毒電音簡略未言其詳姑俟續聞再録 
[海防要電]  
　　本館在海防訪事人於二十日函致香港轉發電音來館云本日中國官兵進攻東京富蘭東地方其前隊爲法人所敗悉數覆没有法人所募之越南土兵一千名渡古畫河往投劉團法人卽於是日調兵六百名疑係往中國者電音所述止此富蘭東及古畫河皆係西潼不知在何處但觀越南土兵往投劉團則知越人之不願爲法所用矣 
[香港要電]  
　　昨晚五點鐘二十五分香港發來電音云劉團已發兵分數路往東京以與法人從事於疆場又云中國已發兵七千名往海南云云觀此則劉團之與法人當有一塲血戰中國發兵往海南蓋爲保衛瓊州起見不使耽耽窺伺者乘隙而動也九點鐘又接到香港電報云傳言守富蘭東之法兵已被華軍所敗東京土人亦已擾亂云 
 
 

Page 2

 
 
[法不認敗]  
　　基隆之事疉經登録蓋皆據中國官場電傳及本館訪事人來電所述乃昨據法國官塲所傳則云法兵敗信係屬子虚蓋法兵但在船上用開花砲燬其砲臺再發水師上岸將其砲臺全行燬壞隨卽回船並未派兵在岸上駐守緣只有兵船兩艘不能派兵在岸故也煤鑛亦未曾轟壞法人所言如此但中國官塲來電明云生獲法人一名法砲四尊坐旂一面及洋衣帽等甚多朝廷早已聞此捷音豈容虚飾今法人忽有此說要亦諱敗爲勝之故智耳姑照録之 
[靜以有待]  
　　基隆一戰中法旣經開兵疑於必然决裂乃兩國欽差仍在上海都中法公使署旣未下旗上海法領事公廨亦懸旂如故觀此情形似仍有可議之處而兩國欽差近日以來亦祇以信函往來並未聞有會議之事殊索解人不得意者法人開兵必俟議院議准方可舉動刻下靜俟議院信息然後再定行止歟 
[王事賢勞]  
　　曾九帥奉命來滬江南防務在在布置周密近聞得旨嘉奬并命與陳閣學和衷共濟蓋朝廷之倚畀者隆也而九帥又以陳舫仙方伯爲指臂之助凡一切水師陸營安排調度皆陳方伯悉心籌畫指揮如意一日之中或往來江陰吳淞上海數次可謂王事賢勞而九帥之知人善任亦於此可見矣 
[欽憲起節]  
　　孫烏二欽憲日前移節至皖查辦事件已登本報嗣奉密旨着仍回豫省查訪他案故於本月十四日三點鐘在行轅拜摺後卽起卽出城乘坐紅船用安南輪船拖帶至豫章矣聞星使在皖時所有隨從人等概不准　岸閒行藉端需索火食等項由地方官按日供應舟　照價給發不須船户當差以故皖山劍水間頗覺口碑載道云 
[州物撤任]  
　　正任毫州署理壽州事沈牧慶立在亳州任時因洋務辦理不善撤任來省聽鼓應官載餘更裘葛始得調署斯缺詎本月十四夜忽有部文到皖着卽撤任聽候查辦宦海浮沈風波屢起沈公其亦怨官星之不利歟 
[寍郡雜言]  
　　甬江諸錢莊因法事日亟各行號所存之銀紛紛起取致現洋空乏支　艱難雖每日由滬運到英蚨不下數萬苦不彀支銷刻下巿儈居奇謂如取現洋每百元須扣四元城廂内外各典舖亦於二十日爲始每至下午概不收質云○甯郡各紳恐一經開難保無匪徒乘機刼奪各水龍會雖辦團練恐有顧此失彼之虞因擬糾集市上人練成團勇保衛閭閻已於二十日知照衆紳定於二十一日未刻齊集體仁局會議倘能玉其事不特鄉里可收守望之功且巿廛亦免詐訛之累誠一舉兩得之急公也○甯波江北岸爲中外各商薈萃之區現在謡言四起人心惶惑西商之鷦寄此間者幾於風聲鶴唳刻刻驚心刻經薛叔耘觀察分派衛安勇五十名駐此彈壓亦懷柔遠人之意也○聞浙撫劉仲良中丞札飭黄岩鎭督兵來寍藉資保衛未知確否○二十一日十一點鐘時甯電報局接到滬局來電謂有美欽使勸解二十五日議和故民心稍定至申刻忽紛傳和事難成定於明日早八點鐘時在吳淞開戰民人一聞此言猶如驚弓之鳥倉皇無措至二十六日早晨宜昌輪船到甯始知謡傳其疑頓釋然本舘在寍之分售申報處已其門如巿矣○薛叔耘觀察於二十二日七點鐘時乘小火輪往鎭海同歐陽軍門至定海查閱防務順道巡視洋面○前日有處州兵二千名分作兩隊一進南門而出靈橋門往守育王嶺一進西門而出東門再乘海船前往定海駐紥 
[營口郵信]  
　　營口街道汚穢惡氣薰蒸不堪觸鼻故每年瘟疫較盛於他處論者謂大會上所存公欵東錢約以千萬計倘能酌撥三四萬吊造大坑數十處責成鄉人逐日挑糞不稍狼藉如此則街道可淨瘟疫可减而於農田亦有所利○潮水味鹹不堪汲飮居人日用之水皆取給於東西兩官塘秋天大汎可以挹注不窮夏令水涸則賴二三十令水舩由田庄台載水來合巿買水錢每年何止百萬吊按田庄台距營口不過五十里倘由東大橋之東另開一小河直達西水門圍子跟祗須撥駐防兵勇數千按叚開濬四月卽可蕆事變海鹹爲河淡此功豈在神禹下哉然籌欵動工則在乎官商之協力 
[通州瑣聞]  
　　奉天寛甸縣姚冶如大令勸捐一欵寄交西塔胡同敬信齋發商生息施送義材凡貧家人死無力買棺者到廟挂號領票到北門外善人橋北瑞記木廠領取毫無花費從此抛尸露骨不見於荒郊蔓艸間洵善舉也○河東堤子村粥廠施粥除天庾優頒粟米外其餘採買柴薪以及人工花費均由各處慨捐巨欵共成善舉又經善士捐出棉褲一百件施捨自去年十一月初四日起至本年五月念八日止執事者十餘人每日自備資斧毫不沾濡公欵刻已竣事卽將開銷各欵開單遍黏俾人人共知可謂實心任事矣○密雲縣設有旗兵歸都統轄制所有兵米萬石係由山東各帮發交向歸密雲縣知縣親自來通騐收兹於閏五月念七日開騐六月初七日開斛陸續裝船轉運云○初六夜大雨山水陡至内外兩河合成一派河東農田又成澤國至十二日内外河水勢大退刻將歸槽沿河秋稼尚無妨碍也○聞江安河運船隻已入運河行過楊村連檣北上不日卽可到壩通州地面稍覺活動此後惟待奉天米豆大約七八月間方能抵通也 
[搶匪監斃]  
　　前報列玉環拿獲搶匪三名其一熬刑翻供堅不承認一節今聞此匪業已供認所供搶案指不勝屈且有姦淫婦女至死之案在内故前日於畫供後卽釘鐐收禁詎該匪受刑過重致在監斃命云 
[日下郵聞]  
　　　總理神機營大臣近日已將行營應　之旗纛帳房及各項器用赶辦停妥專候啓程矣○聞此次泒出之各營兵由該管帶放給每名鞋襪銀四錢該兵謂此銀不敷製備環請本管官代乞恩施聞各該管已轉禀上憲其如何加給之處尚未得悉云○前報列西長安牌樓脩理一事現已開工想百尺嵯峨不日當可告竣云 
[解鉿縳虎]  
　　杭垣近日嚴逐流娼中城總巡余濟臣刺史在羊壩頭三星堂客寓訪獲一妓供稱周氏金鈴無錫人自滬來杭訪母未遇爲聊漡輩遮留逼而爲此非所願也刺史飭差驅逐出境提地痞金富春徐阿虎等各責數百連枷示衆兹録其一判云訊得周金鈴者少時籍隷平康艶鬥春江花月老大嫁爲商婦幻生醋海風波獅怒本難攖苦作囚於甬上鴇母今尚在遂訪舊於杭州不意璧難歸趙義士今無古押衙詎料計左依劉遇入竟同沙吒利地棍阿虎等虺蛇成性狼狽爲奸路逢吳下阿儂居爲奇貨巿聚里中無賴共逞陰謀借屋藏嬌長門輪值摇錢作樹欲壑難填初假春温留情覷番王之面繼施　楚索痕成西子之瘢枕邊化蚨飛恣其獵取床頭金歸鳥有飽彼鯨吞如彼如斯是小人毫無忌憚此情此景竟大盜不操戈矛本分府不憚勞辛思除姦血鋤暴職司保甲宜杜漸以防微解鈴施恩外之恩徑開三面縛虎嚴法中之法校荷雙連此判按此係六月初九事也現在阿虎等兩棍日　雙枷在鼓樓下示衆此判　出自余刺史親筆非假手於蓮花幕下者觀其吐屬風雅運用新穎定非名手不辦誰謂一行作吏此事固遂廢耶因摘其判中末聯語標以爲題 
[吳淞信息]  
　　昨報南瑞開濟兩船馳赴雞籠云云此實傳者悮會兹悉各輪船奉到憲諭飭往白茆一帶巡閱開去者共有八搜大約卽日欲駛回原處也至龍驤飛霆金甌三船前日在張華浜守防現已駛回原處矣○昨午後運到後膛砲二尊大者重二百五十磅次者重一百四十磅口徑五寸長一丈八尺用小火船拖送到鎭舁上炮臺以資應用○章軍門現統合字營駐守張華浜○昨晨七點鐘有英德兩國之二枝半 
 
 

Page 3

 
 
桅兵輪各一艘同時開出吳淞口 
[本埠官報]  
　　前日總稅務司赫君至法公廨拜會法使巴德諾脫聚談有一點餘鐘○張翰卿太守於晚間人點餘鐘至法總領事公署面談許久○昨晨許竹篔星使赴曾爵帥行轅商議事件午後一點鐘始回轅 
[商輪擱淺]  
　　天津輪船於十七日三點鐘出口赴烟台汕頭等處其時正值北藉利希士啤利飛龍等五輪銜尾進口與天津船兩下相讓致天津船擱新礮臺下淺處十八日係大汛尚未出險經西人將貨駁去想船輕則易于活動矣 
[雷震欄木]  
　　昨下午兩點鐘時雷雨交作俄聞霹靂一聲虹口公和祥碼頭之旗杆護欄及樁木四根一齊震開别無他異而好事者已爭相往觀矣 
[路斃堪憐]  
　　乍浦人楊蕉尹年約三十餘歲流落滬上並無親友且多病昨午後大雨時竟倒斃於老閘浜北旋經頭圖地保報知保安堂請爲收殮云 
[含恨尋死]  
　　甯人某甲向在輪船爲業近因失就寄食於裏虹口三官堂相近之同鄉某乙家有洋十二元託交乙婦前日因算帳糾葛甲竟負氣吞烟而死後經乙措　安殮云 
[公堂募勇]  
　　英會審公廨招募練勇已列昨報兹悉該勇號褂業已備齊係用藍色羽毛黄鑲邊前後圓補上書會審公廨護勇中有西字一行昨日各勇均穿褂站立頭門外以資防禦云 
[浴身溺斃]  
　　前日午後二點鐘有四小孩在南巿薛家浜内先浴詎有一十三歲之彭姓小孩竟沈於浜底不起叔見之卽脫衣跳下將孩抱起詎頭面七竅俱塞有汚坭携上岸時如法灌救無效卽時氣絶云 
[火神敗興]  
　　昨俗傳火德星君誕期向例本城火神廟附近如大東門街彩衣街東街蔓笠橋直街各舖户咸懸燈結彩以誌祝忱兹因中法和議未成民心惶惑藜邑尊恐遊手好閒之輩乘機肇事騷擾巿廛禁止不准懸燈且午後大雨傾盆街衢水滿回祿君雖興高釆烈樂以忘憂亦早被水都官無端敗興矣呵呵 
[搶妓案結]  
　　昨報縣訊搶妓案一節兹據該營哨官查明該勇劉玉山搶妓滋訟卽將劉重責軍棍一千斥革劉與該妓玉紅一并送縣請究蔣明府復提研鞫劉稱玉紅自願嫁我於前晚獨自乘車來營並非去搶玉紅稱我情願嫁劉因許兆軒呌我逃遁别處我恐仍被所惑故卽乘車至劉處說明其故詎被管官查知送案劉如日後吃虧我亦情願跟隨至死不悔明府謂爾欲從良洵屬可嘉自應准如所請但不　擅自獨往致擾訟端究竟當時許兆軒殷桂芳二人在塲否答稱許固在塲殷不識面明府謂李魏氏不應誣指殷有分致受枷責本應究辦但旣據稱不請追身價從寛免議許兆軒着再責八十板遞籍玉紅卽交劉具領完案 
[英界公堂瑣案]  
　　前有許王氏挈孩在寳善街遭流氓王原順沈小蒼等調笑致口角被敺搶去手上銀鐲報捕獲王送案黄太守判管押一年并拿在逃之沈小蒼到案究辦已列前報兹由捕房將沈獲到卽傳該氏認明無誤昨好捕頭將沈解案申訴前因沈供並未行兇該氏供是日遭敺時沈確在塲太守謂旣經該氏認明豈容抵賴翟副領事請又管押一年太守允之案前結○李周氏控稱生有女孩雇傭婦抱領隣人龔巧生時向傭手接抱昨抱去玩耍竟不肯還且聲言須酬洋五元爲此報捕拘龔至女孩已經交出龔共有人做媒說合故將此女抱去且我與伊本屬拚讍並未索酬該氏又稱女孩尚小豈有說合字人之理確係慌語黄太守以龔無端勒孩索醇情殊可惡判枷一月發頭門示衆○西人某送馬夫何樹至公堂稱我父坐東洋車被何之馬車撞翻跌破頭順當由巡捕拘何送案我父現在醫院療治朱阿渭供係東洋車夫西人被撞時我車亦遭損壞何供駕車過橋人多勢重拉韁不住以致悮撞翟副領事商之黄太守判罰洋十元結西人養傷否則管押一月○日本婦人送劉阿生至案訴稱此人與我相識之某婦調笑我上前喝阻伊卽與我尋釁致　凶敺因訴捕拘案劉供駕車至此適有人與日本婦調笑我在旁觀伊等口角旋被訴捕悮拿黄太守判責五十板以儆○米船户陸新新訴稱所載　石被地保私賣黄太守着該圖地保查明禀覆等因已列昨報兹地保覆稱大興米行買伊船之米五石價洋十三元六角然不知係何人往賣惟據言常熟口音太守謂船夥朱阿二撞壤小輪方押繳修理費十元在案今船户陸新新控地保看船私賣米石該地保本有看守之責旣不能指人私賣着賠洋十三元六角提出十元作脩理費餘洋給陸領去仍着地保查明賣米人如能拘案再行究追該地保遵諭賠繳完案 
[法界公堂瑣案]  
　　前報列寍人魏永廷借同極俞祥林洋以致涉訟一案翁太守以俞曾供有人眼見借洋可作征見因着俞將証人邀到昨在捕房訊詰據邀到之棧中茶房洪士奎供稱伊等借洋我並未過手因送飯進去正在檢點數目是以得知伊姪到棧住五日房飯資分文未付致累我生意停歇魏供所控一百元實無且事太守謂此句最要緊正在訊問有案外人魏紀明稟稱魏永廷是我之兄俞某之一百元確係誣告餘洋求交保出外限二禮拜歸還否則我願代押太守謂如有妥人准予保去無須爾代押但洋元如何了結魏堅執實未借過百元如俞肯發誓求限一月願措交一百元俞稱情願發誓太守謂魏一月之限太遠爾等赶速料理着十日内將洋元繳案待俞發誓魏永廷俟交保餘人斥退○胡光通胡阿壽昆季二人由湖州販牛四頭至滬銷售托八仙橋牛行售得洋五十七元途遇陳寄春向之硬借洋嬲至煙館致用去烟酒資一千數百文此時身畔無一文錢遂將衣質抵因之扭控捕房昨經太守訊理原告稱伊等素不相識知我售去牛令向我借洋六十元我不允致被伊黨纏住費去烟酒鈔陳稱並未與伊借洋亦無拆梢情事惟記七八年前同伊作摴蒱戲伊負錢十五千零刻下向之索取耳太守謂誘賭拆梢俱應嚴辦着重責二百板枷號一個月示衆○小客寓主趙明發偕妻陳氏投案稱在鹿鶴春茶肆左近開寓有車夫費光林睡在門首見小兒抛磚恐抛在伊面上我卽埋怨小兒伊小說我駡伊因之逞兇將右目踢傷費供伊無端罵我與之爭執伊自已跌傷眼角非于我事太守着將費暫押陳氏送仁濟醫院騐看後再核辦○前報列薙髮匠李長毓因殷阿二向索車錢起釁戮傷右腿一案昨晨翁太守臨法捕房時李投案未發一語外間步進一人遞呈禀詞卽返身出外太守見而詫異着傳進詰問據供姓王名發甫太守謂禀詞孫李姓其名興爾王姓何涉王供因殷事現已挽人調處願出洋五元給李養傷太守詰李長毓可願得養傷資就此了事李稱伊隣右親戚人等再四來願出洋五元給我由我求請銷案小的未曾答應亦未回絶來信附呈電鑒太守謂爾意下如何李默然外面又一人昂然直入稱名楊義伊等之事由我介紹着殷出洋五元給李養傷請卽將殷釋放太守謂紙上並無爾名到塲何事答稱此事實是我介紹太守謂李白畫逞兇設事關人命亦可調停過去乎今騐得李所傷實是新痕碍難准理着卽退去俟李傷痊再爲核辦 
[録上海北市協濟籌賑公所施少欽致諸善土啓]  
　　謹啓者山東山利津歴城齊東等縣近又黄河决口疉奉陳　臣大中丞陳冠生殿撲來函知較上年之災更甚善昌旣已涉手不得不重爲勸募籌解惟承各省各府縣諸大善士寄來賑銀信面上每不註明地址或寫不留名或 
 
 

Page 4

 
 
止寫名或止寫某姓善昌自經辦賑捐以來凡奉到捐洋卽日作復連收單一併奇呈若無地址姓名原班信局難保不悮送别處及諸善士發信來查又未便補出收據况各信局往往知是賑銀情願將信力捐免若再歸咎於信局於心何安兹故特登報章敢告各大善士以後有賑捐銀洋寄下務祈信面上開明地址姓名善昌當隨時作復設值多病事煩極遲至次日定布數行以慰懸盼設於登報時不欲具眞實姓名望於信内註明善昌總當照示抄送報館惟信面則千乞註明免致收條悮失刻下接募東賑亦勢實萬不得已估量情形須接辦　賑並籌辦棉衣仍求諸大善士隨緣樂助災民幸甚善昌幸甚六月二十二日 
[答小樓主人見贈元韵卽希郢政]  
　　詩有别腸筆有神羡君無事苦吟身相看刮目非三日爲問騷壇第幾人馳驅萬里慣風塵航海歸來舊雨親贏得山川增眼界與君把酒話前因 
[和小樓主人小樓吟飮圖原韵]  
　　知已天涯何處尋登樓今始快披襟有情花鳥皆縈夢無限悲歡託短吟漫向名塲爭末譽且從觴政鬥雄心如君才調誰堪敵王粲春來訂賞音 
[和小樓主人吟飮圖原韵]  
　　琳瑯讀罷耐搜尋恍坐春風滌俗襟杯酒時邀名士屐新詩每倩小鬟吟孫郎長嘯嗤無益余以海天長嘯圖求君題贈王粲登樓别有心何日西窓同剪燭披圖相與訂知音 
[甲申初夏時在粤西之太平府適小樓主人以吟飮圖原唱郵示寄呈兩律依韵卽政]  
　　爲愛名山萬里尋風塵僕　滿衣襟故人雲樹增長思客路星霜付短吟北海開樽踈杷臂小樓剪燭憶知心何當江上歸帆日詩酒無妨訂賞音小樓逸興畫中尋花滿階前風滿襟得句驚人堪共賞持杯邀月發狂吟此間俗客休容膝世外紛塵不染心一幅繪成詩百首高山流水總知音廉讓居士小園沈嵩齡拜稿 
[蘇撫轅抄]  
　　十九日藩轅牌示照得寳山縣縣丞趙繼昌病姑遺缺前經牌示以候補前縣丞翁廷槐酌補在案兹據詳報該員業經病故所遺之缺查有常捐候補前縣丞羅淦堪以酌　○二十日吳縣縣丞王世藻稟到並謝飭知調補元江青縣丞○二十一日兩江儘先補用游擊淮揚鎭標中營守備郎桂林漕標親兵水師正營哨官儘先守備曾友德均由清江護解就獲逸犯彭學这來省○二十二日候補府張球銷海運津局差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[接述紅光]  
　　前月紅光已登於報本月以來尤復大盛故余亟爲録出以見天心仁愛亦欲使賢君相仰而察俯而思傳所謂天不言以象示人者也爰卽記之於簡六月初四日日久後正北方黑雲中露出紅光長約丈餘其色金黄而紅其形又如火炬東西横亘初四日丙子夜萬里無雲亥初北極第一星至第四星凡一串俱小暗難辨如黑星形約半時許黑如牟尼之一串小珠若有若無是亦奇也戍寅日辰初至辰正紅光圍日四旁廣長二丈成粉紅色灼灼有光終日紅光隨日不散萬里無雲已卯日日入時紅光在日東成粉紅色庚辰日日入後紅雲滿天月東有紅雲丈餘良久不散東南辰宮有紅光結聚成一大團良久不散後　　至西北方成紫紅色又成一大團在西北方赤色詳明良久不散癸未日夜亥正月居心宿正北一度天市中門南二度月北二丈餘傍天市西垣有白雲氣如銀有光廣五寸長二十寸其尾南指甚細約有熒熒四丈横貫月中直達尾箕不干南斗約一點鐘方散同時東南天湏有流星出天軍辰四尺色赤如曳火有聲徐行分爲三星大如瓜一串北行每星中間四寸至天大將軍而不見按此與吳淞鎭上所見同日同時第此所見較詳也子初原起白雲氣處又結聚成形廣二寸長十寸似尖而長又似圓色白微有光或曰白虹也未知然否良久乃散子正後婁宿有光天大將軍天船壬良太乙之座俱動摇昴宿昏暗不明十二日日入後紅光三條如布成紫紅色起西北方亥初月光黄潤而明乙酉日寅初鎭星晨見東方高四十度居天關西八寸稍南在六諸王三星北三寸色黄明而大有光六月十四日日入後紅光又起西北方第紅黄之色顯然東南二方皆成慘緑淡黄之色中天亦然須臾西北方暗而復紅月光已明於東南大小之星畢現而紅光衝到半天西北方紅黄之光照耀如火約一時許方　亥初月光黄潤而明　南斗正北南斗甚明丁亥日旍月仍在斗戊子日申正日西有紅光成粉紅色日東有紅光衝起成紫紅色是紅光環繞於日傍也戊子日夜初昏月光黄明萬里無雲十七日已丑日夜月起東南方大圓如鏡亥初月光黄明萬里無雲已丑日日狼後紅光起東方漸漸暗度至西北方成黄紅之色時萬至無雲也又已丑日晚三點鐘有黑雲抱日紅光從雲中四射成粉紅色其形甚顯是紅光仍隨日不散也已丑日夜八點鐘紫宮中第二星北行一寸王良天大將軍天船天津俱動摇十八日庚寅日日未出時紅光照耀紙○皆紅西方變作慘緑淡黄之色而紅光照耀約及一時日始杲杲而出變作慘白之色也十八日晚四點鐘日旁有白氣圍繞天成澹青色以上紅光衆目皆知且多見於萬里無雲之日是卽近日天象之實在情形也庚寅日夜亥初月光黄明萬里無雲北極第二星北行一寸十九日辛卯日寅初鎭星黄赤而明大有光仍留六諸王北月在西南申宮黄潤而明須臾紅光起東北方衝至畢宿而止其紅半天中天隱隱有紫紅之光平視東方紅如燒火果然紅光仍復大盛良久又成紅黄色須臾又有淡紅之光四條西南指約有四丈同時東北天成粉紅色一齊暗度至西方成粉紅色而散良久日始出祇見日傍有慘黄慘白之氣周圍環繞約有二丈是紅光隨日不散也寅正太白居井中色白明大有芒後爲紅光所衝太白其色暗小無芒寅正北極第二星平横於西北覺與第一星相去太遠是第二星仍北行一寸也刻下天象尚無動靜惟有紅光見於　傍且見於東方而其紅最盛也以後或隱或顯不能預定願以質諸談天家尚湖淗隱子錫之氏呈稿 
[續山居詩]  
　　茫茫歲月任推遷能得清閒便是仙誰信年華三十六浮生事事懶攀緣東風陣陣撲簾來含露桃花半未開昨夜一犁春雨足當門新緑長莓苔畫竹不妨七八个寫梅只在兩三枝消來月白風清際便是山人得意時先我哲人何處去後儂寳者幾時來愁看世路多艱險一抺斜陽望草萊放浪形骸任所之巖花澗草是相知山人自笑無長物一硯隨身一卷書那管塵寰是與非終年醉臥老巖扉簾前飛瀑如珠撒濺得清凉上布衣百尺巖阿一水湄棕鞋箬笠日相隨寥寥心事憑誰話只許青山是故知萬竿脩竹當窓緑一沼新荷繞檻紅細閱黄庭消畫永滿堦花落夕陽風養拙怡情　翠微杖藜閒撥曉雲飛好山雨後晴光潑一曲長歌帶月歸纔到重陽菊早新折花瀹茗欵嘉賓山家漫道無佳况個裏清幽自可人蓬户槿籬舊草堂珊珊　骨自清凉年來長物全無着只有閒雲滿石床滿天霜雪早梅開剪剪清香撲面來一種氷○誰識得風前月下幾徘徊幽懷落落絶疎親流水行雲一個人世界百千都放下清風兩袖不知貧窗外惜聴黄鳥語案頭新供碧桃枝殘鐺折脚茶堪試苔徑何妨就石支退隱林泉幾度春此身久自謝浮塵記來習靜高旻寺會見仙岩正乙眞梅花紙帳竹匡床曉月分明到上方山鳥一聲來枕畔隔簾風送芰荷香住得深山欲曰頭草衣木食也甘休人間多少榮枯事冷眼看來不盡愁隔窗風雨暗蕭蕭終日無人話寂寥夜對寒燈眠未得聲聲偏聽打芭蕉月浸寒潭萬慮澄穿雲掃石訪吟僧詩成狂向風前誦對面青山似欲　春水欲生猶未生小舟何處渡頭横東風着意吹楊柳乍聽黄鸝三兩聲倒裹溪山半幅巾縳矛甘作灌園人怪來髀肉重生長稱得擔雲臥月身山折崚嶒别一家倪迂圖畫莫能加誰知輸與樵山叟看罷閑雲又看花細雨霏霏暑氣收稻药香裏緑盈疇披襟獨坐空庭晚凉月光摇一片秋便是凌雲也心長林獨撫竹森森豈愁冷灶無炊米生愧不如返哺禽頻年習靜萬山中到眼秋光自不同凉蔭一庭梧葉月香　滿院桂花風罷釣停舟花亂飛松閒獨自掩林扉夕陽西下東山月坐聽猿猱洞口啼飄飄飛雪擁層巒襆被蒙頭學懶殘睡起紅爐燒榾柮不知門外曉風寒春來最好是山家笋迸巖根莢吐茶已覺齋樹清供美茵蔯香藕又抽牙塵緣息盡慮全删耳畔松風枕畔山童子釆樵過嶺去隔窻唯聽鳥關關歸隱深林絶所思飢飱渴飮自無疑竹床坐久忘田花落花開總不知試殘玉露春前茗摘罷青畦雨後　半壁寒烟雲净影一簾秋水月當空幽人風韻烟霞裏道者襟期水石間自問此身多少福合能消得只般閒茅齋終日絶塵埃嶺上白雲去復回不見古人陶靖節籬邊秋菊至今開雙流瀑布睛飛雨四面危巒翠接天岩下道人無一事飯蔬飮水巳高眠息影奇峯百念除仙人作伴有　廬西風古木寒濤夜坐對青紗　讀書觀外溪流萬馬奔横流龍虎兩　尊丹光一縷池中起衝破寒烟出洞門空差歲月幾蹉跎白髮森森兩鬢多又見寒悔侵臘放一枝　已透吟窩杖策春風萬慮空仙岩變化意無窮畫梅一幅簾初捲隔岸桃花照水紅偶病頻驚身是客百年人世幾知非山靈也愛忘筌　恰喜而今罷釣歸縱横戎馬提戈士僑寄山林帶髮僧已使全身忘影像何須更羡玉壺花飛一片晚春時風雨横山客到遲分付上清宮裏鶴開門待我尋詩新篁解籜晝初長小閣風輕蕙草香撫罷鼎彝無個事一聲清磬送斜陽疾痼烟霞厭巿城山居日久夢魂清一從身到神仙　贏得空月倍明翻手作雲翻手雨昔將冾煖藉人憐仙都笑看桃符換賺得浮生又一年三徑無人竹掃苔東風有意破寒梅山農不管江頭事一任潮聲帶雨來一杖優游任所之樂夫天命復奚疑怱怱車馬長安道冐熱寒到幾時梅一花春早透巖扉折供軍持曉露微奇石賞來消白晝暗香時襲舊征依猿鳥多情伴寂寥數間茅屋隔溪橋年來斬覺鬢毛改幾度春風吹不消萬頃滄波一棹歸託萍庵畔白雲飛兒童忽春潮漲失却巖前舊釣磯落日平臺坐晚風居然身在水晶宮不知世界藏何處只在玻璃萬頃中幽居繞屋樹千章白蓮花開滿院香午睡初酣風正好此身疑在古羲皇枯木　横薜荔帷山堂睡起日遲遲是非不到無心地溪上何勞洗耳爲綿綿春雨欲何如隔院花飛鳥語初此際憑誰消寂寞半窻疎柳一床書五岳歸來了夙心至今念念在泉林欲隨長劍倚天外踏遍乾坤萬緑深柳屯天吳山橋稿 
　　吳山樵軍門以荷戈躍馬之才耽弄月吟風之事解組後橋居石筍里以詩畵自娱山廚屢空清味翛然與予家僅違數十武曾未通一音問性情恬淡亦可概見已近以山居詩百首郵示爲誌數言列諸日報萍蓬跡杳文字緣深軍門其亦顧而樂之否乎申左夢畹生識于滬北尊聞閣之次軒 
[奉和小樓主人小樓吟飮圖元韻]  
　　小樓幽趣許追尋詩疉奚囊酒染襟浦樹江雲堪對飮閒清逸興足聯吟二三良友同游目百五清晨各賞心海上唱酬思海外一生屈指幾知音謂日本柳原氏曁李君吉堂皆余舊時　酬友也一海上忘機客張兆熊未定草 
[上海北巿絲業會舘籌賑公所施少欽經收金澤風灾賑捐補單]  
　　前閏月廿三日第五次單内開蘇城潘仲溪先生墊交洋一百十元由元大亨莊來前於閏五月廿五廿九兩日登列申滬報章今奉到　户名單分掣收票按户　登衆擎易舉十七元闔家平安張海樓不書名不具名不列名五户各十元周蒓　王養吾二户各六元移肥兒餻業仁讓二户各五元李蓬山李幕伊程慶記三户各三元蘇樹本陳裕記褚少記祝幼卿大吉廬五户各二元葉楚洲姜善士二户各一元共二十户計一百十元合補聲明六月廿一日 
[上海北市絲業會舘籌賑公所施少欽經收金澤風災賑捐第十七次清單]  
　　六月十八日接收江邑專玩同人省茶賣由婁塘福興潤局來一元○十九日海寧沈定九爲室人感時症許願求愈由東台全泰盛局來三十元浙西柏歲廬主爲先兄嫂八十陰壽移楮箔資祈冥福由　石周代寄老福　局來五元○二十日勝山居蔣由太倉致大局來二元浙杭海寧查金蘂病久求速痊五元蛟川朱來安求慈親康壽由乍浦全盛局來兩元○新開　亦政堂吳蟾酥丸廿一瓶計重六錢三分臥龍丹念一瓶計重二錢一分○念一日九江祥發元號募安懷氏由本埠太古東棧來念元彚解災區登報奉聞 
 
 

Page 11

 
 
[光緒十年六月十七日京報全録]  
　　宮門抄○學政孫奏爲保舉人才　○又奏請將勵片○江督曾等奏請補道員摺晋撫奎奏請旌表摺○陜督譚奏爲請開都守底缺片○雲貴督岑等奏委署知府片○豫撫鹿奏調署知縣片○江督曾奏籌藏火緣由片○直督李奏甄别知州中○河督成奏督防沁黄水勢夾片○六月十七日兵部太常寺太寺鑲黄旂值日無張見○恩興謝授湖北遺缺知府恩○文中堂續假二十日○桂公請假二十日○吏部呈進秋季搢紳○召見軍機恩興○○户部左侍郎提督　天學政臣孫詒經跪奏遵旨保舉人才恭摺仰祈聖鑒事竊臣前閱邸抄奉上諭爲政以得人爲先着大學士六部九卿各直省將軍督撫再行奏保等因欽此仰見皇太后皇上宵旰憂勤孜孜求治之至意薄海臣民同深感佩臣竊見内閣侍濱學士鄧承修左庶子盛昱鯁直敢言無稍瞻徇每閱其奏疏通達事理明白暢足見平日講求經世之學藴蓄宏深若予以事權必能遇事認眞卓有表見又福建台灣兵備道劉　安徽廬州府知府黄雲均由軍功保舉洊升今職劉璈前在浙江台州任内勦辦土匪深得猛以濟寛之義現在台灣辦理海防聞其實心實力不避嫌怨黄雲講求時條練習兵機輿圖形勢尤所精熟聞其冶廬州勤政愛民實事求是臣密採衆論實係明幹有用之材此二人者勇於任事切實不浮胆略性情大略相似誠如聖論吏治勤明兵事諳習者若果任以艱鉅必皆竭盡血誠爲國家效臂指之用但此時事多艱内外臣工必須爲守兼優方足以資治理今鄧承修等秉　耿直器識過人臣旣有所知理合繕摺具陳伏乞皇太后皇上聖鑒謹奏奏旨已録○○孫詒經片再世按試深州見武强縣學教諭番恩增品詣篤誠介然不苟與諸生講藝論道亹亹不倦實愧可鐸之職理合仰懇天恩給予虚銜以示奬勵附片具陳伏乞聖鑒謹奏奉旨已録○○　　江總督臣曾國荃漕運總督臣楊昌濬工蘇巡撫臣衛榮光跪奏爲徐州道員缺緊要揀員請補恭摺仰祈聖鑒事竊徐州河務兵備道程國熙於光緒十年三月十七日在任病故出缺應歸三月分截缺例應任外揀員請補查徐州道駐紥徐州府爲江蘇北路要　籌辦地方整飭河務在在均關緊要非明幹練達之員不足以資治理臣等于通省道員内詳加遴選查有布政使銜候補班前遇缺題補道段喆年五十三歲安徽貢生報損同知分發福建剿辦平和縣黎林賊匪案内奉上諭着以知府留閩儘先補用奏赴粤辦理軍務善　奏留廣東酌量用北江剿匪力奉上諭着以道員留粤儘先補用委署韶州府並兼護南韶連道篆嗣派專辦北江軍務勸餉出力賞戴花翎旋　北江帶勇不應禀請運鹽接濟軍餉案内奉革職同治三年丁繼母憂回籍守制經任江蘇撫臣李鴻章奏辦援閩蘇軍營處克復漳州府城隨摺保奏奉上諭着開復原官仍留廣東候補班前儘先補用免繳捐復銀兩並賞戴花瓴欽此五年服闋調營勦辦捻逆因東捻肅清案内奉上諭着以道員仍留廣東歸軍功班前遇缺題補並賞加布政使銜欽此西捻肅清案内奉上諭　賞給　勇巴圖魯吕號並正一品封典欽此十一年十二月引見奉上諭着准其開復原官以道員仍　廣東歸候補班前遇缺題補並賞加布政使銜欽此親老告近遵例捐離原省改指江蘇仍歸原班補用在部呈明註册領照於十二年四月十六日　省光緒四年丁憂回籍守制六年十二月起復回省現委署理斯缺伏查該道叚喆謀勇並優熟悉河工以之請補徐州道員缺人地實屬相盡臣等往返函商意見相同合無仰懇天恩俯念員缺緊要准以段喆補授徐州河務兵備道員缺實於河上地方均有裨益如蒙俞允仍照河工道員定例試者一年期滿再請實授所有揀補要缺道緣由理合恭摺具陳伏乞皇太后皇上聖鑒訓謹奏軍機大臣奉旨吏部議奏欽此○○奎斌片再據署綏遠城同知善徵等禀稱同鄉京城鑲藍旗漢軍現存節婦蔣何氏係山西靈石縣人已故東河候補同知可煥綸之女膽録官蔣寅啓之妻年二十一歲于歸侍翁姑克盡孝道咸豐十年浙江杭城失陷蔣寅啓隨父候補同知蔣斯彦禦賊殉難時氏年二十六歲賊退後該氏含痛歸骸營葬守卽扶持夫弟宗啓成立現官山西澤州府知府該氏現年五十歲計守節二十五年又據岢嵐州知州李德埏等稟稱同鄉奉天錦縣現存節婦魏張氏係同縣已故浙江瑞安縣知縣張建融之女貢生魏春之妻已故山西解州直隷州知州魏象乾之母年十七于歸翁姑已逝事庶祖姑晨昏無間結　十載夫卽病殁時氏年二十六歲撫孤成立象乾自通籍服官晋省卓有循聲由母教也該氏現年八十歲計守節五十五年該同知等誼　桑梓見聞較確不忍聽其溎没各造事實清册加具印結禀由兼署布政使按察使高崇基詳請具奏前來臣查該氏等青年矢志白首完貞或當宼難而備歴艱辛或撫孤焭而彌嘗困苦洵屬冰霜節操宜邀綸綍旌揚且核與年例相符合無仰懇天恩俯准將節婦蔣何氏魏張氏等勅部照例旌表以彰清節而維風化除將事實册結咨部查照外謹會同山西學政臣吕鳳岐附片陳請　乞聖鑒謹奏軍機大臣奉旨蔣何氏等着准其旌表禮部知道欽此○○譚鍾麟片再據頭品頂戴遇缺儘先題奏提督張俊禀稱於光緒元年借補西甯鎭屬北川營都司隨卽出關進勦南北兩路已歴十年未能到任現已新疆肅清邊防稍鬆請假回籍脩墓誠恐員缺久懸懇請開缺另補以重職守又據陜安鎭總兵余虎恩呈稱記名總兵鎭標中軍守備雷長庚禀請開守備底缺以總兵歸陜西撫標候補等情呈請核辦前來臣查借補西寍北川營都司張俊前因出關助剿出力已保提督十年未經到任以致員缺久懸陜安鎭中營守備雷長庚已保總兵自請開守備底缺歸陜標候補自應一律照准請○旨開缺其所遣都司守備各員缺容臣另揀合例人員請補謹附片陳明伏乞聖鑒訓示謹奏軍機大臣奉旨照所請兵部知道欽此○○岑毓英等片再署雲南沲南道事雲南府知府毛慶麟現奉旨着開缺送部引見等因欽此亟因委員接者以使該員請咨北上查有現辦理志書局之請補迤南道陳廷珍曾兩署斯缺措施裕如堪以委署所遺理志書局事務查糧儲道劉海鰲堪以兼管臣等往返函商意見相同除檄飭遵照外謹合詞附片具陳伏乞聖鑒謹奏軍機大臣奉旨吏部知道欽此○○鹿傳霖片再上年蔡縣知縣陳慶涵因案調省應卽遴員接署查有羅山縣知縣高袖海老練達明幹有爲堪以調署所遺羅山縣缺查有林縣知縣王道隆實心任事勤慎不堪以調署其遞遺林縣知縣查有准補安陽縣南召縣知縣趙錦章心地樸誠能耐勞苦以之遞相調署均於地方有裨該員等任内俱無盜劫已起四叅及錢糧有關降調處分核與調者之例相符據藩臬兩司會詳前來除批飭檄遵並將南召縣缺另歸輪柔章程揀員接署外相應附片具陳伏乞聖鑒謹奏軍機大臣奉旨吏部知道欽此○○曾國荃片再據籌防局詳稱黄火藥性最猛烈夏令天氣　燥藏儲一不如法或至發火自燃西洋各國曾有其事現在金陵棉花火藥局内存有該種黄火藥二萬九千餘磅必須另造藥庫挖砌地窨謹密收儲方免失事已就該局局後購地圍墻挖砌地窨一座並建庫房一所以爲專儲該種黄火藥之地詳請具奏前來臣覆核無異除飭將動用工料教目另行造報外謹附片陳明伏乞聖鑒飭部查照謹奏軍機大臣奉旨該部知道欽此○○李鴻章片再府州縣無論何項勞績保歸候補班人員應自到省之日起予限一年詳加察看出具切實考語奏明分别繁簡　用兹香有留順差委候補班前先補用知州張兆玨到省一年期滿例應甄别由府尹臣騐看得實該員年壯才明辦事勤奮咨經飭司核明詳請會奏前來臣查該員堪勝煩缺俟有應補缺出照例序補除履歴册咨部外理合會同兼管順天府府尹臣畢道遠順天府府尹臣周家楣附片陳明伏乞聖鑒謹奏軍機大臣奉旨吏部知道欽此○○成孚片再庚伏瞬臨河源漸旺疊據陜州呈報萬錦灘黄河於閏五月初七日戌時陡長水二尺十四日未時接長三尺十五日丑時續長二尺五寸又據黄沁廳呈報武陟沁河於閏五月初九日戌時並十二日自丑至卯共長水三尺七寸統計兩河共長一丈一尺二寸先後匯流下注勢甚浩瀚各廳水勢紛紛報長自二尺餘至四五尺不等南岸之上南中河北岸之黄沁祥河下北等工迎溜磚石掃壩間多刷蟄塌缷情形緊要除批飭各廳營　集兵夫認眞分投搶護以資扺禦仍一面督令南北道廳將大汛應辦事宜妥爲分投籌備毋司修守外奴才卽日出省赴工周歴督防以昭慎重所有沁黄水勢赴工督防緣中理合附片陳明伏乞聖鑒謹奏軍機大臣奉旨知道了欽此 
 
 

Page 12

 
 
   
 
