# 1921 - 314 - 4917509

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
詩評 
[誰生厲階（老圃）]  
　　近世戰術以潛水艇擊商船以飛行機擲炸彈於城市之中或用劇烈之毒藥皆謂之暴虐然此皆顯而易見其更險者則於國中金融危迫之際陰謀襲擊其金融此其手段之慘酷實更甚於潛水艇飛行機與毒藥亦國際道德所不許也 
　　中國人每抱偏狹之國家主義不願用客卿其實中國人才乏絶勢不能不用客卿然客卿之盡忠於國家者固有之其行爲或足以激起國人之疑慮則亦不能專責中國人之歧視客卿近日盛傳有無端不交關餘之説又有鎭江蕪湖等關無端擯棄中交行不使經收欵項之説此事雖小然當金融緊急之時實學咄咄逼人而或以爲偶然之事抑何巧也雖然人必自侮而後人侮之國必自伐而後人伐之以北方財政之紊亂與南省投機之狂熱其自侮自伐固已久矣當此存亡危急之秋不求所以自振之道而空言責人亦無益也國内專電 
　　北京電　某使館得愛納布勒司十五無線電云十四下午美首席休士英首席巴佛日首席加籐法首席白利安義首席斯却斯華首席施肇基荷首席嘉納倍比首席阿氏葡首席愛氏等九人討論遠東議題對哈定試擬之七項無甚修正又電吾全權將爲適當聲明（一）預會國宜締結一種公約共同遵守（二）預會國互相誓言尊重主權（三）設定期會議保持本會精神於久遠且爲解决今後遠東國際間紛爭之樞紐（十六日下午二鐘） 
　　北京電　客格聯皓（十九）赴美關税加二成案現磋商程度（一）此項辦法作單行法不得牽扯關税自定權問題（二）此項辦法至關税自定之日撤廢（三）軍費不得挪用此項收入但政費得以正當用途爲限惟留半數爲整理内外債權（四）組中外委員會稽核用途但就税務司銀行公會華洋員加入不參加以外人員（十六日下午一鐘） 
　　北京電　外部照會使團關税改正列國允許於歐戰兩年後實行現已届期本政府擬增加現徵數目四分之一以補充歲計不足請表贊同（十七日上午十二鐘） 
　　北京電　銀行公會决定通力合作共籌現欵維持津張中交票現按日擇空曠地方有限制的兑現京軍警商會四出勸諭已稍緩和 
　　北京電　昨夕財交兩長及銀行要人在張志潭宅會議並電京漢京奉京綏津浦滬寗各路局收用中交鈔票不得抑勒（十七日下午一鐘） 
　　北京電　此次金融潮係歐洲某國主動昨政府决議提取關餘六百萬爲兑現基金財交兩部并請政府頒明令維持昨法使日使首先贊成關餘提供美使可商但外交團多數贊同便可交付今日市面較安因兩行宣布自七點兑到四點必逐日辦理（十七日下午一鐘） 
　　北京電　羅鴻年請求安格聯帮忙海關加税事安不允謂加税亦不能救中國之窮現太議已開幕各國清理中國債務一層必有根本辦法（十七日下午五鐘） 
　　北京電　財部除前借到二十五萬元外現向勸業銀行借十五萬已成交又向通惠銀行借四十四萬今明亦有簽字説（十七日下午五鐘） 
　　北京電　今午顔宴北巖列席四十八人午後三點北巖謁徐四點謁靳明日四點北巖宴報界 
　　北京電　駐英朱代辦在魯達俱樂部演説中國内部一時紛擾正與愛爾蘭亂事相仿固無庸外人干涉蓋駁林權助共管中國言論各大報均登載（十六日下午一鐘） 
　　北京電　昨財政總次長均未到部　　北京電　高凌霨汪士元羅鴻年已遞辭呈張弧頗活動（十七日上午十鐘） 
　　北京電　張作霖昨電秦華未赴保前先來奉一談靳派于化龍偕殷本浩王啓貴今日赴保意請吳來京一行（十六日下午一鐘） 
　　北京電　閻錫山覆吳電晉省向不添招新兵實無力抽調援湘 
　　北京電　保定會議定哿（二十）開儘養（廿二）前結束養日壽曹不談他事 
　　北京電　交部函外部云接勞農政府外長電開承認放棄俄國在中國權利希派員往滿洲里商辦 
　　北京電　國際交通新約經顧使簽字外部交部呈總統卽日批准　　北京電　陳光遠電院謂將烟酒印花三項已向本省各銀行押借百萬以資防粤請備案（十七日下午一鐘） 
　　北京電　鄂督長電院謂官票暴落正設法維持（十七日下午一鐘） 
　　北京電　吉黑兩督電院謂抵哈後會議統一護路軍編制正與許剿匪司令磋商清匪辦法至東路發行債票雖宋督辦及路員竭力主張究不如改借短期借欵爲愈 
　　北京電　昨夕察哈爾委員趙德恩解到俄人阿尼克雷夫等二十一名交警廳遣送（十七日下午十二鐘） 
　　天津電　中交擠兑風潮銑（十六）日官廳商會討論救濟辦法先使米麫舖使用再籌巨欵兑現篠（十七）日情 
 
 

Page 8

 
 
形如下（一）商會警廳出示並禁造謡（二）十元以上仍不兑現（三）聞關餘八百萬外人已允撥付大約得此巨欵擠兑風潮當可頓息 
（十七日下午十鐘） 
　　漢口電　中交兩行擠兑查係某國人造謡希圖破壞我國金融損失在華會地位所致銑（十六）午蕭劉召集兩行行長到軍署會議維持又由銀行公會錢業公所代爲應兑風潮漸息 
　　漢口電　路訊駐霞林寺湘軍銑日因缺餉譁變一連營長及軍需均被戕變兵搶刦附近村莊後卽棄械逃竄 
　　漢口電　聞川軍在巴東上二十五里約有五萬人分駐南北兩岸湯潘藍各部復據施南趙旅退駐崔家壩現由湯子謨管理軍民政糾合黨匪勒索富商賠償軍費十萬串又預征十五年田賦日前復反攻大沙坪仍被趙旅擊退官訊趙删電省職旅餉械不充沿途敵軍伏兵極多不能前進刻已退駐崔家壩待命孫傳芳銑電省報告防務尙安惟催餉甚急 
　　漢口電　交部電夏昌熾暫緩交卸夏亦聲言非奉部令决不離職 
　　漢口電　劉派秘長錢葆青銑晚赴保代表鄂政界壽曹（以上十七日下午五鐘） 
　　香港電　胡瑛電滇顧告以養（二十二）兼程赴邕顧覆電嘉許並謂滇亦備軍出發 
　　香港電　葡使元（十三）寒（十四）巡視澳境交涉勢尙和緩（以上十七日下午九鐘） 
國外專電 
　　華盛頓電　顧維鈞對報界言遠東和平繫於中國之恢復權利保持土地完全終止外人讓與權自管鐵路自定税則（十六日） 
　　華盛頓電　會塲中遍傳中國總統與總理大相齟齬財政非常窘困等惡消息大不利於中國在大會中之地位此間華人極爲悲憤粤代表馬素函致休士擔任償還五百五十萬元債欵（十六日） 
　　巴黎電　華府會議開幕後巴黎報界極爲注意且有批評多數無黨派者意見謂法國可望在太會得美感惟懷疑派則謂法國所可得諸美國者爲精神上契好而非實際其言曰吾人不作幻想吾人孤立爲吾仇者爲德國英國及一部份意國而美國復有數百萬德籍人民握最大金融事業並以著名新聞家爲其宣傳使故卽與美國締結精神上契約有何價值可言菲楷羅報著悲觀社論謂美日戰爭不獨可能且亦意中事今政治戰爭業已開始用有大會之召集所以研究與會各國之態度（十五日） 
　　華盛頓電　頃聞貝爾福定明日向大會報告英國在大綱上接受休士提案昨晚加藤招待新聞記者亦有附條件接受之表示英人方面稱貝爾福擬提議限定潛艇最大噸位並修改船廠停業十年之議主張期内减造船隻以免停工十年廠機全銹五大國總代表將集議限制軍備之進行方法至太平洋問題之集議程序則由九國總代表議定之日本代表出席軍備委員會者爲加藤出席遠東委員會者德川施肇基代表中國委員會乃股會非大會不公開討論内容將不公佈各問題俟委員會討論後始交公開之全體大會决定之（十四日） 
　　華盛頓電　今夜此間輿論以爲解除軍備能否成功須視日本態度而定英人訪員多數意見謂英國對休士提案可接受不過稍有修正故此案結果繫於日本以現象言日本漸有不滿意於休士提案之象因太平洋防衛工程休士未提及而美日海軍力比例日本亦嫌相差過遠也美參議院談話幾一致贊助休士海軍人員雖沉默無言第休士提案定已先得海軍部長同意故此方面當無異議所可爲此世界歷史最大事業之阻力者惟日本耳美國應拆除太平洋防衛工程之説美國似未必依允蓋艦隊旣已縮少砲壘自衛尙屬無力更無能攻人若謂美日互拆砲壘則日本在太平洋島本無砲壘何有於拆徒使美國佔下風耳休士提案言論若日本報紙全披露之定可激起日本國民贊成弭兵之輿情日本當局當不致無所顧忌論者故謂大會前途可抱樂觀英國倫敦婦女已仿美國婦女辦法組織團體鼓起輿論向内閣與在美代表請求贊成限制軍備（十四日） 
　　東京電　日艦加賀號乃休士提議指定拆毁者之一定期十一月十七日在神户川崎船廠下水海軍人員稱此艦下水無展緩理由加賀姊妹艦土佐號定十二月十六日在長崎三菱船廠下水報載海軍人員之議論稱海軍專家始終主張日本保留陸奥加賀土佐三艦查加賀土佐各四萬噸載十六寸砲十門聞海軍人員初得休士提議消息後仍參與星期日午後鶴見港朝野船廠舉行第一艘飛機運送艦下水禮此種軍艦先造三艘餘兩艘尙未開工（十六日） 
　　華盛頓電　周自齊今晨抵此施顧王和衷辦事甚勤勞外傳謡諑係搗亂方面所造毫無影響遠東問題明日開委員會討論今日午後施顧王集商三小時議定向大會提出中國事件之辦法（十五日） 
特約路透太議專電 
　　十六日華盛頓電　據確切消息中國對遠東問題之建議已得美國代表團精神上之贊助施肇基主張維持中國土地完全並維持中國政治及行政之獨立中國允不以土地任何部分割讓或租借與任何外國外國現在華所有之各項特别權利無論其有無約束均須重加審查現施於中國政治司法行政行動之各項限制均應取銷遠東時局將來之國際討論行將有所規定 
　　十六日華盛頓電　今日太平洋與遠東問題委員會開第一次會議施肇基詳述中國對遠東問題之關係與態度議事程序尙未規定惟組織委員會之九大國决議於今日續開會議籌議程序聞施肇基力主維持開放門户廢除關於中國之密約並建議此後列間關於中國之條約均應公布中國代表提出意見後日本代表團並未作答惟各代表已從事討論之施肇基並未提出山東前途問題或許外人在華享讓與權問題兩問題將聽後討論　　十七日倫敦電　華盛頓方面有人發表美國所擬遠東提案之推測雖未可指爲有責任者之言然美國意見於此可見一斑其中含括事項（一）廢除或修正英日盟約（二）日本撤退山東與西比利亞境内之軍隊（三）取銷依據藍辛石井協定對於在華特别利益之要求（四）完全撤銷在華利益範圍（五）凡在華私人産業之所有權如鐵路等不得混入任何種類之政治或軍事權（六）中國口岸之租借地如威海衛與膠州不得侵犯中國土地主權（七）如日本不在其西太平洋島上設立防禦工程則美國允不在菲列濱瓜姆中途島上或薩摩愛設立防禦工程 
　　十七日華盛頓電　日代表宣布願掬誠討論中國各問題且極欲徇從他國之意見遠東問題近頗有緊張之象但因九國委員會應付困難舉動謹愼緊張之象已見鬆弛 
　　十六日倫敦電英國自由黨議論頗不贊成貝爾福氏反對十年海軍休息謂十年休息之主旨在十年期滿時再提議應否添補之問題今遽反對之是破壞其全部見解也華盛頓日人現積極運動冀使大會以壓力施諸美國迫其減除瓜姆夏威夷菲列濱之防禦工程以符合限制海軍之本旨美國是否將因對華事件再提出驚人議案現尙未知有數訪員謂大會事項將包括（一）山東問題之解决（二）英法之退還威海衞與廣州灣（三）撤銷勢力範圍（四）擴張銀行團使債欵之用途以生利事業爲限此種計畫加以英日盟約之解除將爲日本好意上之大打擊但日本現似對於山東問題準備讓步想休士氏或未必於限制軍備提議後因中國與西比利亞事再有發揮也美人預料英日盟約將終止而日本代表聞已聲稱對於莫可免者不得不服從也某英訪員述日本某代表之語曰英日現已至分手之途矣 
　　十七日倫敦電　海軍專家赫爾德氏投稿每日電聞論美國海軍計畫謂並無減少現有海軍實力之意不過欲拆毁若干舊式巨艦耳此種巨艦大都不久即將自廢三大國之海軍雖不加强亦不減弱而艦隊維持費未必大減更無船廠閉門之問題提議主旨在限制擴張據赫爾德氏估計三大國可省英金三萬萬鎊 
世界路透電 
[華府會議中之中國問題]  
　　十七日華盛頓電　參與大會之英國某要員切實宣布英國對於中國建議觀念之四大特點（一）謂英國重行聲明開放中國門户之原則（二）英國視勢力範圍業已陳舊不合於新時代之狀態（三）英國不以巴拿馬運河爲太平洋問題不欲促請大會討論及此（四）英日聯盟問題雖日後或將取銷但英國視聯盟與中國之建議無直接關係遠東問題將以昨日中國建議爲基礎立即開始進行該問題將由專家研究其報告將儘速提交大會英國將歡迎列强關於中國之協約縱僅限於美日英三國亦所歡迎蓋覺矯正遠東狀况端賴合作也又稱英國不欲提出關於清理外國欠交戰債之建議 
　　十七日倫敦電　據華盛頓有責任日人方面發出言論謂英國如撤退威海衛英軍日本亦願撤退山東膠州之日軍又謂日本不欲兼併滿洲或對於該地施行保護制惟願各國承認日本在該地有特殊關係之原則蓋日本國境與之毘連且嘗築造鐵路及投巨資於該處也日本又願各國承認日本得深入西比利亞經營商業之原則日本一俟西比利亞穏固之政府成立足以保護俄國遠東濱海州之日僑即將完全撤退日軍日本對於中國問題之意見殊欠切實其目的似在欲中國接受四國銀行團以期管理中國之外債及藉中國資本家之助力設立公共機關處銀行團管理權下以杜濫用公欵及舞弊情事 
　　十六日華盛頓電　法國代表團贊成中國之建議視爲討論遠東全問題適當之基礎惟謂此項建議除原則外似欠切實且料中國代表團必不延緩提出解决各項爭端之建議意代表山塞爾氏宣稱意國願贊助可保證中國自由發展及擔保有關係各國在中國進步中處平等地位之解决 
　　十六日巴黎電　小巴黎人報華盛頓特别訪員電稱遠東問題之討論似將較初料更爲審愼休士氏於締減軍備之演説發揮已盡不致再有所云研究遠東問題所採用之手續亦殊關重要據曾寓中國三年之賀佛氏表示意見大會所應依行之最佳方法爲分别關於中國之各問題擇其易於商定者先行討論而將目下不能商得同意者留待將來討論其唯一問題足以引起美人深大之印象者爲山東問題但據現象觀之日本願於此點有所讓步倫敦泰晤士報探悉日本擬依照英美所接受之條件撤退膠州日軍 
[華府會議雜聞]  
　　十七日紐約電　國會各領袖現考慮力避提出足以妨碍大會事務議案之方法 
　　十七日倫敦電　華盛頓一般人士之印象大會重要事務可於十二月三十一日告竣 
 
 

Page 9

 
 
   
 
 

Page 10

 
 
世界路透電二 
[限制海軍案中之潛艇問題]  
　　十七日倫敦電　英美兩國對於潛艇一項意見歧異美國海軍人員視潛艇爲防衛武器而非攻人武器極合保護長海線之用英員之意如此項計畫稍欠謹愼則潛艇戰事將有重大發展而使裁減巨艦之舉失其效　　　十六日華盛頓電　白里安氏昨在大會演説宣布法國贊助休士氏之建議謂歐戰已使法艦隊受有影響法艦隊已較其所應有者爲少縮減陸地軍備舉法有重大關係迨該問題討論時衆將承認法國僅維持其所敷　之陸軍共同通訊社探悉休士氏已允須俟法意兩國地位如英美日三國切實規定後再行簽定海軍協約 
[華府會議中之陸軍問題]  
　　十七日倫敦電　華盛頓得悉白里安氏將於明日全體會議中宣布法國願自動縮减陸地軍備 
　　十七日紐約電　共同通訊社華盛頓防員電稱美國陸軍就其國家安寗而論已减無可减故不欲提出締减陸地軍備之切實計畫英國亦然豫料白里安氏演説後陸軍問題將移交軍備委員會審查又據某要津消息法國如建議請英美切實保證助其抵禦德國之侵迫美國將不作答英國關於此節已對美國有保證 
[限制海軍問題與飛機]  
　　十六日華盛頓電　今日九國代表委員會討論遠東問題預料將委託人數較少之委員會草擬議事程序海軍專家委員會曾開第一次會議比較各國對於美國縮减海軍計畫之印象英國雖主張小數之海軍建築但不欲提出任何重大修改惟英國力主保存海軍船廠一所以備修理軍艦及建造抵補遇禍沉没軍艦之用美國决議不將飛機一項列入縮减軍備計畫據美國專家之意如不許各政府作飛機之試騐則航空術行將退步惟料大會將採納禁止飛機以炸彈擲擊不設防之城鎭及醫院 
[各國近事記]  
　　十六日華盛頓電　參院海軍股員會會員白里台氏今日在下院動議停止建造戰艦九艘巡洋戰艦六艘 
　　十七日巴黎電　法國參院海軍股員會昨日請海軍總長在臨時海軍程序中增加潛艇之數此舉殊惹人注意太平洋路透電 
[北巖與徐靳談話]  
　　十七日北京電　泰晤士報主人北巖爵士得徐總統與靳總理之談片交路透社傳佈於全世界徐之言曰華府會議甫開幕而外人共管中國之建議紛紛而作要知此種舉動徒增困難艱苦耳中國人民應許其自已解决内事中國目前之擾攘外人須視爲推翻數千年專制政治後政治進化中所必有之步趨而不可指爲中國所專有法蘭西革命後亦曾有此同樣之困難即英美初亦杌隉不安然後政治始入坦途也中國甚願外邦以了解與同情審視中國所有之發展外國在華之利益首在商務凡對於中國之有益批評與列强公道待遇之决心定能大助商務之擴張而造成事業上之極重大機會中國目前財政之困難係戰张時局所致戰時外商大都在中國市塲活動收買中國大宗物産戰後外商活動大減中國尙未能有以彌補之在最近三年内中國未借大批外債而外人資本家亦無特殊之投資加以絲茶等物商業蕭條故無外資輸入中國中國財政固困難但此困難非無可挽救者政府現正設法使國家於相當時期内恢復常度不爲南北間之齟齬所撓也中央政府凖儲接受任何適當之條件恢復和平故南北事件終可整理外人報紙有南北爭端乃爭取權利者個人爭端之語此言頗是中國人民固甚健全所與北方脱離者僅有五省而此置省亦復意見各異中央政府凖備議和已勉力於此願乘任何機會以達之云云北巖見總統後世界路透電二 
[限制海軍案中之潛艇問題]  
　　十七日倫敦電　英美兩國對於潛艇一項意見歧異美國海軍人員視潛艇爲防衛武器而非攻人武器極合保護長海線之用英員之意如此項計畫稍欠謹愼則潛艇戰事將有重大發展而使裁減巨艦之舉失其效　　　十六日華盛頓電　白里安氏昨在大會演説宣布法８ 
國贊助休士氏之建議謂歐戰已使法艦隊受有影響法艦隊已較其所應有者爲少縮減陸地軍備與法有重大關係迨該問題討論時衆將承認法國僅維持其所敷　之陸軍共同通訊社探悉休士氏已允須俟法意兩國理位如英美日三國切實規定後再行簽定海軍協約 
[華府會議中之陸軍問題]  
　　十七日倫敦電　華盛頓得悉白里安氏將於明日全體會議中宣布法國願自動縮减陸地軍備 
　　十七日紐約電　共同通訊社華盛頓防員電稱美國陸軍就其國家安寗而論已减無可减故不欲提出縮减陸地軍備之切實計畫英國亦然豫料白里安氏演説後陸軍問題將移交軍備委員會審查又據某要津消息法國如建議請英美切實保證助其抵禦德國之侵迫美國將不作答英國關於此節已對美國有保證 
[限制海軍問題與飛機]  
　　十六日華盛頓電　今日九國代表委員會討論遠東問題預料將委託人數較少之委員會草擬議事程序海軍專家委員會曾開第一次會議比較各國對於美國縮减海軍計畫之印象英國雖主張小數之海軍建築但不欲提出任何重大修改惟英國力主保存海軍船廠一所以備修理軍艦及建造抵補遇禍沉没軍艦之用美國决議不將飛機一項列入縮减軍備計畫據美國專家之意如不許各政府作飛機之試騐則航空術行將退步惟料大會將採納禁止飛機以炸彈擲擊不設防之城鎭及醫院 
[各國近事記]  
　　十六日華盛頓電　參院海軍股員會會員白里台氏今日在下院動議停止建造戰艦九艘巡洋戰艦六艘 
　　十七日巴黎電　法國參院海軍股員會昨日請海軍總長在臨時海軍程序中增加潛艇之數此舉殊惹人注意太平洋路透電 
[北巖與徐靳談話]  
　　十七日北京電　泰晤士報主人北巖爵士得徐總統與靳總理之談片交路透社傳佈於全世界徐之言曰華府會議甫開幕而外人共管中國之建議紛紛而作要知此種舉動徒增困難艱苦耳中國人民應許其自已解决内事中國目前之擾攘外人須視爲推翻數千年專制政治後政治進化中所必有之步趨而不可指爲中國所專有法蘭西革命後亦曾有此同樣之困難即英美初亦杌隉不安然後政治始入坦途也中國甚願外邦以了解與同情審視中國所有之發展外國在華之利益首在商務凡對於中國之有益批評與列强公道待遇之决心定能大助商務之擴張而造成事業上之極重大機會中國目前財政之困難係戰後時局所致戰時外商大都在中國市塲活動收買中國大宗物産戰後外商活動大減中國尙未能有以彌補之在最近三年内中國未借大批外債而外人資本家亦無特殊之投資加以絲茶等物商業蕭條故無外資輸入中國中國財政固困難但此困難非無可挽救者政府現正設法使國家於相當時期内恢復常度不爲南北間之齟齬所撓也中央政府凖備接受任何適當之條件恢復和平故南北事件終可整理外報紙有南北爭端乃爭取權利者個人爭端之語此言頗是中國人民固甚健全所與北方脱離者僅有五省而此五省亦復意見各異中央政府凖備議和已勉力於此願乘任何機會以達之云云北巖見總統後即往晤靳總理靳曰中國需欵而能堤出充分擔保品吾人有關餘路餘烟酒税印花税吾人不久將發表借貸對照表以表明確狀吾人願討論用途之管轄但須不礙及中國之主權耳吾人望從華府會議取得税則自主權目前吾人苟未商諸十三立約國則不能增收關税吾人不能如世界各國自由更變税的也吾人名雖征收值百抽五之税實則值千僅征三十七耳吾人有自定税則之權與他國同則吾人可自由矣干涉愈少與各方面愈有益吾人需欵裁兵軍餉已數月未發中國現雖財政紊亂然絶對有償債能力云云 
公電 
　　張一　致蘇議會電　南京省議會同人公鑒走於前月十四日北上靜候開議消息京中友人每以吾省議會之爭代爲惋惜答之曰此正江蘇官民程度之高若在他省則督軍省長指揮定之矣本月七日南通劉烈卿君電稱張議員孝若切盼早日南下面徵進止九日即束裝來滬適王丹老自通來請其電速孝若相會昨得復電以瘧不能行道歉同時見其致金陵俱樂部寒電三令五申光明磊落誠有如陳議員琛所稱者至走之不欲爲長自十月三日朱議員紹文等主張兩捨早經解放不知何以難産至此議會平等議員自由長非堂官員非下屬文明各國聞運動議員矣不聞運動議長也十室必有忠信三人厥有吾師謂一百五十八人中無可爲正副議長者其誰信之且開會已四十七日雙方意見亦盡量發揮水火有旣濟之時冰炭有相愛之雅請尊重第三者之提議除孝若及賤名外速行選舉揭曉後當以普通議員資格從諸君之後若在正副長之列則援孝若例脱離關係夫代議士者以所代之人意思爲意思不以自身爲意思所以不敢辭議員者服從代議制度之原則也若以議長問題而陷省於無會固有詞以謝投票人矣硜硜之性不詐不欺諸君諒之張一麔篠 
　　武高學生來電　申報時報轉各團體均鑒敝校經費問題深蒙援助得以解决銘感毋似同人已於銑（十六）日回校日内上課謹此電聞武高全體學生叩霰 
　　壽州來電　申報館轉各報館均鑒本年風雨奇災敝縣受害尤重莊村漂没人畜喪亡近交冬令數十萬災民饑寒交迫慘狀目不忍覩夙仰先生　溺爲懷謹爲災民請命乞登報廣爲籌賑以拯災黎不勝感禱安徽壽縣義賑協會會長孫遂方叩銑 
　　嘉善來電　申報金融關國脈毋聽謡自殺汪憲章 
國外要聞 
[遊俄通信（天我）]  
　　俄國要人之狀態 
　　俄國共産黨人雖號稱百萬（黨籍統計前三年六十萬人今年百二十萬人）然其操縱全國者實寥寥可數數人而已此種現象可作悲觀亦可作樂觀悲觀者輔助之才一切不能推行盡利政府社會各機關以至共産黨本支各部除最少數健全分子多無學識無經驗之人且假借名義自便私圖者尤所在皆是某國新聞記者稱新俄爲無組織無時效無功能之國其言雖激非盡無因也農工政府成立四年建設方面尙未措手共産黨人亦自承認非三十年不能全復舊觀其最大缺乏仍是人才問題耳樂觀者以蚩蚩氓庶不識不知辨别之能與反抗之力皆極薄弱大權在握可以惟所欲爲無事左右調停或前後顧慮也余等旣得游觀世界社會革命中心之都市（莫斯科）又得會見世界社會革命中心之要人瞻其丰采聆其言論偶記一二非備資料聊當談資而已 
　　新俄第一要人端推列寗俄人有恒言曰通國眞正共産黨員祗有三名曰烏拉得美Vladimir曰伊里奇Ilytch * 
曰列寗Lenin其實三名乃一人也其意若謂列寗爲惟一之眞正共産黨人無論贊成或反對者皆深信其人之忠實不欺一俄人告余曰列寗但有過失决無罪惡可謂的評余之見列寗在國際大會席間聞其演説者三次特嗢會晤者兩次其人頭童身中背微傴膚　近黄見人時極懇摯有禮無言時恒欹首左顧　　衣袋若有所深思英語頗能運用自如殷殷問　行程及中國近况并致慰勞企望之意余本約爲第三次之會見滿望可以暢談不料此君以病去莫斯科而鄉居兩月以來不常入城歐報咸載其因事引避者由此訛傳也（未完） 
國内要聞 
[北京金融界之小風波中交兑現]  
　　昨日（十五）中交兩行忽有擠兑之事聞初起於天津逾時延及京行向例銀行午後四時即閉門不做生意而昨日下午六時交行門猶未閉行内兑現者猶絡繹不絶此事之起因言人人殊甲説謂金融界因乘整理公債抽籖之前後數日公債價格例應增高渠等爲吸收現金計遂將所積公債售出因此市面公債價格陡形跌落而一般神經過敏者見公債跌價疑金融界之不穏遂有擠兑之事乙説謂昨日午前有一衣服楚楚之上等人乘坐汽車赴前門外春華茂大聲揚言詢其店夥謂天津中交鈔票此間可否兑現店夥告其可以照兑渠故作驚訝狀曰我適自天津來天津中交行鈔票均已停止兑現矣言罷匆匆上車而去春華茂主人方怪其鶻突不意此人出春華茂後乃歷訪前門外各銀號錢莊探詢如前狀不逾時市面傳遍乃發生擠兑之事衆咸疑此造謡者出於某政客所爲意欲以此與高財長爲難使之不得不辭職丙説謂某國近在華盛頓盛倡共管中國財政之説欲乘太平洋會議正在開會時毁我金融機關俾會議時資爲口實以達其共管財政之目的昨日之事實屬某國人暗中以金錢嗾使無賴佈散謡言演成擠兑事實冀於數十小時内將京津金融機關一手推倒其用心殆不可思議以上三説尤以後者爲近幸金融界諸要人如周作民馮幼偉等早已充公凖備事前將所存外國銀行之欵悉數提回現金專庫藏儲以備兑現且决議將天津中交鈔票凖備金完全公開自下月起實行並做同行拆欵藉以流通市面即京行所儲凖備金亦可任市民隨時視察以安人心凡此事前佈置均已着着進行毫無欠缺此次擠兑結果旣已安然風平浪靜市民於此益信中交兩行凖備之充分自是之後益可無恐矣 
　　又據京報消息云歐洲某國一部分資本家及政客近方竭力宣傳共管中國財政之謬説且有似是而非之計畫冀達其所主張之目的但我國現在財政雖甚困難金融方面爲自保計惟有積極進行且聯絡一致抵制外侮之侵迫共謀社會之安全如有喪害國權之借欵等均合力以反對之久爲外人之欲執中國財權者所側目最近外人之陰謀乃希望金融界先有擾亂情形發生則太平洋會議中與彼輩有關係之國家即可主張共管中國財政使此項會議成爲處分中國之會議京中前數日已由外人方面散布流言前日電局又扣得某外人（在金融界者）一電報内言北京銀行界如何不穏此電送到警察廳外間一傳遂有某某銀行在京津擠兑之説（該電不用密碼而用明碼其作用即在使人宣傳）幸某某銀行早有凖備且各行皆合力維持聯絡一致故昨日上午僅兑數萬元立即歸於平靜决不至有何危險發生且銀行界已定有自衛方法將向存於外國銀行之欵悉數提回現金專庫存儲聽憑公衆觀覽且將天津中交兩行發行鈔票凖備金完全公開自下月起實行並做同行拆欵以流通市面此等政策實行而後金融界决無動摇之虞矣 
　　另據北京通信員述此事之經過云昨日天津方面忽有電話到京謂交行天津及張家口鈔票兑現者頗形擁擠當晚有自津門來者亦復如斯傳告此等風聲傳布後今日上午如前門之春華茂西城之益大等錢莊向係代兑天津及張家口交通鈔票者門前即稍見擁擠至午後擁擠較甚所有代兑之錢舖見此情形時以電話告交行交行則答以「來多少兑多少本行所存現銀甚多儘可來取」數語錢舖聞有此語乃稍放心市民亦稍釋念惟當下午五六時頃如前門各錢舖門首兑者尙復不少至八時而兑現人始稀殆已完全恢復原狀中行則於今日午後二時始漸露擠兑情形各錢店赴中行取現欵付兑者紛紛晚間結賬共支出現銀二萬餘元至交行則已籌備現銀三十餘萬專供取求而結果亦僅支出兑現之欵七八萬耳一時紛擾旣過謡言之眞相已悉當然　何種問題發生矣聞今日下午四時北京銀行公會專爲此事開一緊要會議議决結果無論如何當取一致維持手叚並須嚴查發生此事之原因云 
[烟酒借欵之新計畫]  
　　烟酒借欵問題政府方面以數目爭持未肯簽字而人民主張以新償舊不允以烟酒收入作抵債權方面則又以設立之稽核相難以致日來該項借欵問題已入停頓之境以大陸商業銀行及拓殖公司之舊欠至今逾期又已兩星期阿卜脱代表迭催償還政府以新約未成無欵交付挽人磋商展限日昨阿卜脱特謁靳氏謂新約旣不肯簽字舊欠又無償期惟有執行舊約踐履合同設立稽核所擬即令衞家立組織云云靳氏當允囑財部設法聞財部當局以無論新約成立與否而舊債總須償還但與美續訂借項又因種種問題難於妥協不如另外借欵償還有向日本借貸償還美欠之意刻正託人與日本方面接洽惟阿卜脱前與政府接洽續訂借欵之時曾聲明不與美國續借則不能與任何國商訂還償美債之借欵條約今政府借日還美聞阿卜脱已將有抗議之舉又國民方面以政府向日借欵還美所有條件自不能此遜於彼借美借日有何分别亦擬從事反對請政府勿與日本訂結借欵使烟酒一項又入於日本經濟侵略主義之手但據外交方面消息政府又有與中國銀行界磋商借欵以償還美債之事惟聞北京銀行公會主張如由國内銀行界籌還則須擔保以後再不以烟酒歲入作爲任何外債之抵押品現兩方正在磋商進行不知究能成功否也 
[政府擬將裁厘案提出太議]  
　　上海總商會所擬裁釐之議案聞政府頗以爲然現擬將此計劃提出於太平洋會議以瞻各國之意向裁釐之後政府收入减少之數准發行同樣額數内國公債劵此項債劵擬以關税作抵押品以後除還本付息之外關税尙有餘欵則充作發展國内實業之用債劵由各省按照各該省釐金收額分配承認同時之關税率則擬增至百分之十二·五據財政部最近報告列年釐金收入如下一千九百年三千六百萬一九○二年三千六百九十萬一九○三年三千四百二十萬一九○四年四千○三十萬一九○八年三千九百萬去年則約在四千一百萬現存厘卡之數江蘇五十八處江西四十七處雲南貴州各四十四處福建四十五處安徽四十三處廣西陜西各三十處河南三十二處黑龍江三十一處奉天湖南各三十四處吉林二十七處四川二十處湖北二十五處廣東二十九處直隷十五處新疆十一處山東十處 
[代表團報告出席太議電]  
　　外交部昨接施顧王三代表十二日來電云今晨（十二日）十時半開會基鈞惠均出席顧問諮議專門委員秘書廳人員四十餘人列旁聽席首由美總統宣布會議宗旨大致在節省物力免除痛苦旋退席次由英代表提議援國際通例推國務卿許士爲主席衆無異議許士就席宣言裁減軍備問題太平洋與遠東問題同時分股討論以期迅速又提出裁減海軍曾法大致謂美國願廢棄舊式艦及已造未成價值三百餘兆之各艦共八十四萬噸願英國廢棄同類艦五十八萬噸日本廢棄同類艦四十四萬噸云云無討論次由法·日·意·中·和·葡·各國代表相繼致詞皆長語演説全文容續寄美總統與國務卿宣言撮要另電達謹聞基鈞惠十二日華十七號 
[加徵關税案可望實現]  
　　各國已有同情表示 
　　最近所傳總税務司安格聯氏爲鑒於中國財政問題無法解决苟不及早設法力籌挽救全國破産之事勢難倖免曾條陳政府加徵關税即以所增作爲準備基金發行鉅額公債以紓現在之急政府因此事關係國際條約須於事前與各友邦磋議妥協方有實施之望故曾將安氏條陳以非公式手續分請各駐使諒解各駐使僉以中國財政若果至無法收拾之時影響於僑民在華商業亦頗重大均允電請本國政府予以贊助兹聞政府已得各友邦充分之同情並於昨日（十五）閣議席上提出討論以修改關税照約業已到期若照現在物品市價逐件另定標準手續繁難一時未易集事查海關現徵税率不過值百三·七三若按標準一律加徵四分之一其數尚在百分之五以内預計每年可增收一千二百萬兩合銀一千七百萬元上下擬以此欵作爲逐年償還内外債之預備金又聞安格聯氏以此次太平洋會議我國擬提之議案列有關税平等一項關係至爲重大内容亦甚複雜非親身赴美極力斡旋不克有濟已定本月十九號由京出發連日與財政當局接洽應行籌備各事極爲忙碌 
[敎法兩部之罷工聲]  
　　敎育部部員疊次集議實行罷工索欠上星其六（十二日）午後八時馬鄰翼雖託某秘書向衆聲請將罷工展緩一星期各部員以其言語模稜跡近朦騙當已嚴詞拒絶即於本星期一日（十四日）實行罷工所有公文均經積壓昨向該部調查至午後三時各司科一人未到不過庶務科因事實上債務上關係逐日仍有一二日到部以便與各方面接洽聞該部員等此次所要求者僅三個月官俸而馬鄰翼於星期一日委託該部三司長向衆轉圜則謂定於下星期四先發一月本月月底補發兩月嗣後按月照發積欠之欵俟大借欵成立後清償部員等因是日已開始停工勢難僅憑空言即復原狀况以馬鄰翼之無信八校敎職員已屢受其騙何能再蹈覆轍乃决俟下星期四日領到一個月欠俸之後始行復職截至月底如所允之兩月欠俸不能履行仍繼續罷工馬鄰翼見此事無可挽回遂連夜趕辦辭呈預備至不得已時提出 
　　至於司法界罷工之議因最初極力提倡之某氏態度中變而受其鼓吹之某某等之主張反日趨激烈以致意見不能一致而罷工之舉一時遂亦難於實現但司法界最初索薪僅高地四廳詎自前晚起法部職員及大理院總檢察廳等亦繼起要求同是法界人員自應一例待遇然財部所發之支票尙只五萬元當然不敷分布加之該支票持向銀行取欵亦無確付日期因之法界人員益形憤懣昨日雖照常到署僅從事結束個人經手之事實質上已與罷工無異 
[華府開議日鄂學生大遊行]  
　　舉世屬目之華府會議已於十二日正式開幕吾鄂人士以此會議不啻爲中國生死存亡之一關鍵故先期有太平洋會討論會與太平洋會議湖北協進會之組織而學界對於此事尤爲注意十一日男女學校本擬聯合大游行嗣因未先籌備僅中華文華兩大學校游行一週以引起一般人之注意同時由協進會代表袁正道君提議華府開議日期（即十五日）各校舉行聯合大游行並致函敎育廳湖北敎職員聯合會及武漢學生聯合會徵其同意均一致贊成旋於十四日下午一時各校敎職員在武昌鄂園開會討論聯合游行之方法决定於十五日午前十時至午後四時爲游行時間各校自備旗幟分組出發又以各校學生全體出發不下數千人若且行且講必至與秩序有碍乃决定各備簡明傳單沿途散發以代演講决議後隨即報告敎育廳由廳呈報軍省兩署分飭軍警維持蕭劉兩長以學生熱心國事爲 
 
 

Page 11

 
 
外交作後盾深爲嘉許當即分令軍警各機關妥任保護今晨十時各校除高等師範及附中因事未出外其餘男女三十餘校先後整隊出發游行各街步伐整齊前導爲各校校旗其餘各手一旗上書「外交後援」「永久和平」「國際平等」「廢除密約」「還我青島」「殷鑒不遠」等警語或種種諷刺畫各商店皆懸掛國旗或書警語小旗插於門首以表示精神一致太平洋會議湖北協進會且用白布以五彩顔色横書鼓勵民氣協助外交歡迎學界大游行十五字分掛於南樓王府口閲馬廠等處惟各校人數衆多不能聯合一起兹略紀各校游行地點如下（一）中華大學游行草湖門外及巡道嶺糧道街等處（二）第二中學游行平湖門外進保安門由王府口經長街（三）甲商游行漢陽門草湖門察院坡都府堤等處（四）第一師範游行三佛閣玉帶街出平湖門進保安門（五）甲工出草湖門進平湖門至閲馬廠（六）啓黄由撫院街經閲馬廠出大東門進小東門（七）甲農出望山門進中和門經大朝街其餘女子師範女子職業女子中學女子務本亦皆由本校出發與男校作同樣游行惟第一中學游行平湖門外尙擬渡江至漢陽省立模範高小學亦擬至漢聯合陽夏各校游行當下午發稿時尙未見漢口學生有何舉動或因十二日已經游行前議復行作罷也各校游行所散傳單不能備録兹録各團體慶祝華會開幕電文如下武漢學生聯合會湖北各界聯合會·中韓互助社·民新商業學校·堤口下段保安會·湖北省憲研究會等十餘團體·致電華盛頓各代表云美國華盛頓凱露旅館參與太平洋會議中國代表施顧王諸君鑒華盛頓會議開幕伊始聯合會等謹以熱忱祝諸君努力奮鬭俾達到太平洋及遠東永久和平並改善我國在國際之地位謹祝成功（十一月十五日） 
[川敎育界之罷工運動]  
　　川省近來因軍事擴張餉糈浩繁財政支絀達於極點各項税收供軍隊餉項猶形不足行政經費遂致無着而敎費一項尤爲拮据成都國立省立各級學校積欠敎職員薪金已達三四十萬曾由財政廳塡發預付證十萬元分配各校轉發敎職員自向征收機關通融支取殊征收機關多爲軍隊把持逐日派員提收不許私自通挪於是預付證消納無路幾等廢紙銀錢市上間有收買者祗能值四五折之譜吃虧甚大然以之抵售現金尙能勉維現狀近因援鄂援陜軍用更繁敎育經費愈受影響各敎職員大有不能維持生活之勢乃開敎職員聯合會議决定實行罷課并函校長會向政府交涉非將經費問題完滿解决决不上課昨由校長會函請省長公署政務廳核辦旋經政務廳長向楚覆函略謂查川省年來因公帑奇絀之故學界同人所罹苦况久已深悉滿擬力爲籌謀恒以時勢梗阻事與願違時深抱歉頃據敎育科案呈會同貴貴到財政廳磋商議决三條（一）依敎職員第一次要求之數除已發之欵外由財政廳再補發兩萬元（二）十月份維持經費至遲不過十一月半由財政廳籌發二萬元（三）十一月份以後每月之維持經費至少發足二萬元由財政廳按月支給至遲不得過下月十號本廳覆查議决各件尙屬實事求是各敎職員昕夕從事非此亦不足以慰賢勞如此後公欵稍裕能籌措在二萬元以上固所深幸否則無論如何亦必商同財廳照議决之數辦理希即勸慰各員始經維持繼續上課無任盼禱云云校長會接此函後轉知敎職員聯合會各敎職員以此項辦法不能認爲完滿須照最初之要求將十月以前舊欠發給十月以後按月照應領數目發足并指定確實保證始能上課至學生方面亦已開緊急會議籌商對付方法 
[陳炯明之北伐談]  
　　孫中山自出巡桂邊後日言出師北伐其實未有明文蓋因陳炯明力爲阻止頃聞日前陳氏在省會受歡迎時曾於議長室與議員談話略云北廷日言南征中山預備北伐其聲浪之高儼成事實然雙方但皆紙上談兵作市虎驚人之計耳其實北之南征固未有餉有械而南之北伐亦未有餉有械焉能出師對抗故鄙人歷次勸止此爲絶大之原因而中山之意無論如何困難亦須出發使北廷有所顧忌惟是鄙人意見仍當暫時留軍廣西訓成勁旅留以有待並非反對其北伐不過係時機上究未以爲適合耳云云又據政界某君云陳總司令自援桂成功後極欲休兵數月洪師長兆麟極贊成其議并有休兵六月之説近自返粤後更擬實行軍民分治陳總司令專意練兵省長一席將由馬育航繼任所遺財政廳長一職則以鍾秀南爲最有希望 
[南京快信]  
　　省議會又休會兩日現定今日續開選舉大會臨時主席張肇　昨又發通告謂會期已過四分之三本省要政待决甚多地方責望池函電旁午若長此擱淺一事無成同人等非特無以對江蘇實無以對自已云云省議員蔡鈞樞主張即日開談話會籌商蘇省宜嚴守中立不入長江聯防漩渦 
　　直隷省議會來電太平洋會議亟宜要求取消二十一條並無條件收回青島請一致主張 
　　齊督昨日下午三時赴南門外製造局檢閲機械今午檢查漢西門軍械局 
　　齊督前以此次水災　淮揚較重泗陽尤甚昨特由賑務處函致蘇省水災義賑會馮夢華多撥賑欵亟加救濟俾災黎共登袵席 
　　省署昨委袁承湛赴宜興翁燕翼赴常熟查案財廳委蔡垚爔清理江寗縣田賦李鍾祥赴南滙張以誠赴興化提欵 
　　陜馮玉祥派諮議黄瑾來寗謁齊督有所接洽 
　　自來水公司昨開會討論築井辦法議决呈請五城改爲共築一井以節經費旋即散會 
地方通信 
[松江]  
　　請開屠家村港壩基　楓　鎭屠家村港因被鐵路壩斷以致水災迭告前經江浙士紳孫寳琦等一再向當道呼籲呈請改建橋樑俾資宣洩昨楓涇市經董郁崇光亦呈請松江縣署轉詳省部開壩略謂竊楓涇市一保二十圖屠家村港河面闊二百餘尺爲浙水東趨洩浦之要道前清蘇路公司建築滬楓路線適經其地以建橋費鉅權將該港壩塞在當時猶冀壩塞之後上游浙水得向附近支港分洩入浦詎意十餘年來一遇霪雨凡壩基以内低窪農田時遭淹没且受病之處不獨松江一隅他如浙省嘉興嘉善等縣地居上游當時浙路建設橋樑亦因减省經費將浙境洩水港門節節縮小至西來之水易於停滯而東流之水又受該壩影響宣洩不獲暢達連年遇雨成災一般農民受苦不堪言狀及今不思補救後患恐無窮期近由江浙士紳孫寳琦耿道冲等聯名電部請求改壩爲橋以復浙水東流故道楓市公民姚文澤鑒於該壩之弊病曾草具意見書分送江浙同志力圖挽救崇光生長是鄉見聞較確年來據該處附近農民訴告僉以此壩不開此後水患年甚一年小民恐無安居樂業之日在蘇浙路公司昔時以節費起見鑄此大錯然至今弊害顯呈斷不能置水利農田於不顧亡羊補牢誠未爲晚祟光爲兩省農民生計關係計用特將受害情形陳求縣長迅予詳請省憲轉咨交通部飭局將屠家村港壩　開通改建橋樑以杜水患而惠窮黎 
[蘇州]  
　　吳縣定期會議預算　吳縣十年度地方預算案日前開會交付審查後尙未經大會通過兹悉郭知事於昨日函請各市鄉董事并商會農會各善堂等定於本月二十二日在縣署舉行預算會議以便確定後呈報省署批准施行 
　　米貴中之出口消息　蘇地自新殺登塲後米價　見跌落頃據該業中人云近來仍有奸商在無錫收買打包並向吳縣唯亭鄉吳江同里鎭等處託某某數行家另購躉糴積存甚多不日即可足數裝載輸出有地方之責者亟宜注意也 
[無錫]  
　　中交兑現風潮昨日清晨邑中各界自閲錫報上下六日東方社北京電謂昨今兩日交通中國兩銀行鈔票市上皆不通用但銀行方面聲稱有現銀預備兑換表樂觀的態度云云市上頓呈不安之象手中存有中交鈔票者紛紛至兩行兑現頗爲擁擠該兩行一一照兑市面即定及至下午前往兑現者更少因均知純係謡言徒自起紛擾也 
[揚州]  
　　食商配運漕鹽　外江内河各食岸商人藉口通泰各塲鹽産不豐擬推翻鹽法改運濟南淮北鹽現經運署核准除十分之七仍銷南鹽外以十分之三運銷濟南鑒聞稽核所方面亦已報告北京總所察核備案 
　　布告精鹽辦法　運銷製鍊精鹽繳税領證辦法業經鹽署會同稽核所規定簡章五則訓令淮運使於十五日佈告商人週知矣 
[鎭江]  
　　米價步漲　鎭地米糧向恃錫蕪及裡下河一帶接濟刻因來源稀少市價步漲加以奸商偷運出口者時有所聞上白秈米每石已售至十元零五角糙秈亦須八元六角刻下調查各行存底祗足應半月之需故民食異常恐慌 
　　知事注意冬防　鎭江地當衝要輪軌交通匪徒易於匿跡每届冬令刦案頻聞本年沿江各洲被災貧民尤衆亟應加意巡防以保治安丹徒縣張知事昨特將擬訂會哨巡邏及取締各項簡章通令各警區一體遵辦以重冬防 
[清江]  
　　齊督來淮先聲　十三日淮楊鎭守使馬玉仁接南京來電謂下月二十日齊督軍當來清江檢閲軍隊其檢閲時間共計三日第一日點名第二日至黄河灘閲操第三日則考試各種功課馬接電後當晚七時即在署中召集連長以上各軍官開一軍事會議並面令各旅團營官長從速準備一切免至臨時失措至十句鐘散會 
[徐州]  
　　發現紅白槍纓會　近來蕭碭一帶發現紅白槍纓會以保護身家爲辭巧立名目嘯聚多人習學拳棒與前清之紅拳大刀等會無異現蔓延頗廣蕭史樹璋知事已呈省懇請通令嚴禁聞銅邑馬溝市車村鄉一帶亦發見此種槍會日昨省署已通令各縣嚴禁以維治安 
　　團總逼斃人命　銅邑黄集鄉保衛團日前捕獲土匪張霜一名供與縱家樓趙世英同夥該團團總郭兆橋遂帶隊往捕詎趙已聞風遠颺郭乃强向莊長趙福堂要人趙無法即託人解説郭竟硬罰趙二百八十千福堂以無故銜冤欵又無著遂終日抑鬱竟於日昨自縊身死趙子已投縣署控郭遍斃伊父不知縣署如何處置也 
雜評一 
[共管與自管（二）（默）]  
　　昨日之論爲外人鼓吹共管財政而發也然外人之所謂共管豈第財政一端而已凡有可以共管之機會有可藉口以爲鼓吹之具者則無不以之爲藉口政府財政如此於是乘機鼓吹財政上之共管南北戰亂如此於是乘機鼓吹軍事上之共管如昨報所載外人密議組織軍隊以應付南北戰爭辦法名爲護商而實即共管之見端也以實際言中國本爲各國俎上肉豈能因太平洋一會而悉置中國利權於不問以表面言各國正會議縮减軍備摧殘黷武藉此題目以代我遏阻軍閥之活動防止南北之再戰亦未嘗不振振有詞是故南北軍閥而苟覺悟共管之危險應速自幡然改圖我國人民而苟覺悟共管之危險應速起自謀防止南北之再戰 
　　國必自侮而後人侮欲免人之侮必先去所以自侮之道今之主張南征北伐紛紛遣兵調將者盍速掩旗息鼓而返歟今之主張解决國是紛紛開會集議者盍速於根本方法加之意歟 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[中交兑現之昨訊]  
　　到處可以兑現願商民毋自驚擾 
　　字林報再發傳單更正　銀行界决意互助 
　　十五日本館接漢口電有京交通銀行擠兑之訊十六日京電述明天津中交兩行爲京張票稍受擠兑等語昨日一日之間滬中傳聞不一而字林西報竟發傳單謂京津中交兩行停閉旋又發傳單自行更正不確而滬市謡言已紛紛而起神經過敏者流向中交兩行兑現者較平日爲多中行則較平日多兑出七八萬元其實此事不論京津兩行如何情形上海中交兩行自有凖備當不致有何影響聞該兩行以市中旣有持票兑現者自應力求便利以免被惑不解而全信用特於本行照兑以外並託福源·福康·永豐·寳豐等錢莊代爲收兑及虹口法租界英租界南市各小錢莊亦均十足兑現以免商民跋涉之勞於此可見其凖備充足隨處可以兑現也查上海中國銀行當民國五年中央命令停兑之際該行以市面關係信用爲重遽予停兑殊多困難故不受命令照當兑現有獨立之毅力爲全市所深信即交行自復業以後錢王兩行長亦處處實事求是故雖有京津之影響斷不能波及上海也聞中交兩行禮拜日仍擬預備兑現云 
　　又大陸報云上海中國銀行行員昨晚對人聲稱北京有搶刦各銀行之謡言據彼等所知全無根據至於上海中行所存現銀充足儘足應付要求行長宋漢章君云「北京中行被刦之説此間絶無所聞祗曾接到京行一電令付一欵與本埠某存户耳總之京行被刦之説非直接得北京之報告余不能爲正式之説明也」本埠華人銀行界因疊聞北京漢口九江蕪湖等處之兑現風潮故大爲不安據某重要華人銀行家言上海自交易所狂熱發生以來金融界時時有崩倒之恐深望中國銀行公會及各大商行爲未雨之綢繆以備不虞云 
　　字林報昨發出第一次傳單報稱北京中交兩行閉門後上海金融界閲之殊深詫異特函詰該報此訊關係重要是否的確請爲注意云云該報遂於昨日午後三時半又發第二次傳單題爲北京之金融風潮又一題曰現聞銀行不閉門傳單文曰中國銀行與交通銀行接到電信表明京津中交兩行閉門之説不確云 
　　本埠銀行公會因滬市所得京津消息傳聞不一於下午五時召集在會會員中國交通浙江興業浙江地方實業上海商業儲蓄鹽業中孚聚興誠四明中華儲蓄廣東金城新華儲蓄東萊大陸東亞永亨中國實業東陸正利等二十家銀行在公會開緊急會議以今日滬市甚爲安寧中交兩行並無兑現風潮當即議决公電各埠銀行公會及商會其電文曰「各埠銀行以會商會均鑒日來京津謡言甚重其中必有陰謀滬市金融界甚安中交兩行並無兑現風潮謹此奉達乞轉示同業以安人心上海銀行公會篠」同時通過議案以京津謡言影響於金融界甚巨在會各行自應固結團體互相扶助倘有意外風潮發生各家當協力相助庶足以表示實力各家均一致贊成並派員與錢莊接洽俾滬上金融機關團體益加鞏固並聞錢業公會亦擬於明日（十八）開大會云 
　　漢口總商會致上海總商會電云總商會鑒漢口中交兩行鈔票照常兑現特此電達漢口總商會銑 
　　據某金融家云　此次京津中交被擠兑實由某國人造謡謂中交將破産凡該國商人羣向兩行提欵以期乘此太平洋會議開會之時宣傳中國財政金融之弱點而達共管之目的不知我國銀行界對於外人此種慣用之手段亦已屢見不一見一面特備欵照兑一面由中交兩行責令税務司將本年一月以來之關餘約一千五百餘萬兩合國幣二千餘萬元如數提出歸還中交墊欵而充兑換鈔票之用蓋關餘爲政府之欵照章應行按期結算者前因税務司未經結算致長存外國某某等銀行今旣當此需要之時自應提撥以應要用該外國銀行等遂允互相維持以便於三五日内將欵提出云云 
[銀行公會秘書之談話]  
　　昨日本埠自發生京津中國交通兩銀行停止營業消息後本館記者特往銀行公會晤詢該會秘書姚仲拔君姚君答云「昨日字林西報專爲「京津中交銀行停止營業消息」發一號外旣而遲約二時許該報又發出更正前項號外之號外謂「京津中交兩行並未關門」本埠各銀行有分行在京津者均未接到停止營業風潮之電報故字林報之疊發兩種自相矛盾之號外甚屬可怪據本埠中交兩行報告昨日（十七日）上午均尙接京津之中交總行拍來匯欵至滬之電報由此更可證明京津中交兩行現狀之平靜與字林西報之第一號外消息大不相同而與其第二更正之號外相同也上海銀行公會負維持金融之責任是以於昨晚六時招集特别會議討論結果全體會員皆有决心實行維持之責任鄙人之意京津中交兩行現在固無絲毫變動而上海方面更可保證無絲毫不良之現象此實完全根據事實之言全國與國外均可如常安慰而不受謡諑之惑動也」 
[中法銀行中國債權團成立紀]  
　　中法銀行停業已久而法國政府迄今尙無表示上海銀行公會及錢業公會遂發起組織債權團已於昨日成立並公舉宋漢章錢新之周砥青朱幼鴻傳松年五君爲債權團幹事其幹事會地點已决定借用上海銀行公會其費用暫由五幹事代墊並電致各埠債權團請其聯絡一致進行聞該團律師爲謝永森郭蘭格兩律師 
[太會國民代表最近之報告]  
　　本埠各公團昨接太會國民代表余蔣兩博士由華盛頓來電云第四次會議英日對於美政府提案主義與精神表示同意提出略加修正意見供討論意法贊成全體組織之委員會明日全權代表集議太平洋遠東問題下次大會提議陸上軍備 
[全國國民外交大會消息]  
　　今日（十八日）午後七時開預備會 
　　全國國民外交大會籌備處昨接浙江省民治協進會來電云「上略」外交形勢日益重要吾儕國民應爲後盾本會經大會公推王君正廷·褚君輔成·俞君鳳韶·湯君國琛·張君傳保·吕君衡·許君·陳君樹基爲代表出席與議敬希接洽爲荷又接湖南省自治研究會來電云「上略」結合全國民意一致對外實深贊同敝會特派唐乾一譚法瀚兩君代表即日赴滬蒞會到時祈賜接洽爲荷又覆登州宏源升白君電云「登州宏源升白先生鑒頃由上海總商會轉來台電極佩熱忱本會現定於本月十九日開大會承詢特覆全國國民外交大會銑」又該會經十六日談話會議决對於辭職代表兼籌備員蔣保釐君一致挽留特於昨日上午由蕭劍秋喻育之兩君持函赴蔣寓面達一切函稿如下「保釐先生大鑒接誦大札具見苦衷前此談話會發言嘈雜致受譏評同人等均引爲憾惟各地代表驟集一處意見隔閡勢所難免稍俟時日自可逐漸融洽邇來外交噩耗疊震耳鼓同舟共濟猶恐弗逮倘有别具作用者必爲社會所不容足下長才熱忱同人共仰以後如何籌畫方略如何提挈進行諸資鼎力同人於本日開會對於足下辭職一致决議挽留兹特公推蕭君劍秋噲君育之前來面達一切務乞勉抑高懷共扶危局不勝翹企專此敬候日綏全國國民外交大會啓十一月十六日」又該會昨日報到代表二名張松齡（吉林總商會）胡石泉（上海漢璧禮路商界聯合會） 
　　該會昨由代表提出簡章草案兩通（一）張維城提出（一）本會定名爲全國國民外交大會（二）本會由全國各團體共同組織以集合全國國民意思關於外交問題直接爲堅强一致之主張爲宗旨（三）本會設事務所於上海（四）本會應行事項經大會議决交由執行委員會執行之（五）大會須有各團體代表過半數以上之出席始得開議經出席代表過半數以上之同意即爲議决（大會細則另定之）（六）執行委員會由執行委員組織之（執行委員會辦事細則另定之）（七）執行委員由各團體代表依左列規定選舉之「省區（各舉若干人）「都市」（如北京上海等）各舉若干人（八）本會經費由各團體分擔之（九）本簡章得由各團體代表二人以上之提議二十人以上之連署交由大會修改之（十）本簡章自大會議决之日施行（二）爲向乃祺等十七人提出（第一條）全國國民外 
[紅十字會賑濟閘北被火災民攝影]  
交大會以集合國民一致之公意關於外交問題直接爲負責之主張及表示爲宗旨（第二條）全國國民外交大會由全國各團體代表組織之會議時每團體有一表决權（第三條）全國國民外交大會之議事以列席代表過半數决之前項議决事件由常務委員會執行之（第四條）常務委員會由大會依左列規定選出常務委員組織之「上海十二人北京十人每省區三人」（第五條）大會會議時其主席臨時推定之議事規則另定之（第六條）常務委員會辦事細則由該委員會自定之（第七條）全國國民外交大會經費由各團體分擔之 
今日（十八日）下午七點該會開大會預備會地點已假定虹口老靶子路粤僑商業聯合會内昨日該會特發通告如下「全國國民外交大會定於本月十九日（星期六）午後一時假天后宫上海總商會開大會惟關於章程及宣言不可不先行交換意見故訂本月十八日（星期五）午後七時假虹口老靶子路粤僑商業聯合會開預備會務希各地代表於十八十九兩日凖時出席恐未週知特此通告 
[粤商會贊成國是會議電]  
　　主張過夏曆年關後在滬召集開會 
　　全國商會聯合會昨接廣州總商會快郵代電云全國商會聯合會均鑒篠日郵電誦悉聯合會議共謀國是以期解决時局泯息紛爭使民困昭蘇商免痛苦安内對外敝總會極表贊同惟組織進行務加審愼若如浙江敎育會所提組織草案團體龐雜恐致意見紛歧築室道旁莫衷一是如荷各省贊成商敎育界聯合會議約期夏曆年關過後商務稍閒在滬開會請預通告以便推舉代表赴議共策進行而安大局幸甚盼甚廣州總商會會長陳庚伯副會長黄鷺塘等叩 
[北巖爵士卽將來滬]  
　　英國北巖爵士定於十九日由京南下乘滬寗路特别快車將於二十日下午十時來滬滬寗路局已備花車到寗迎迓矣 
[澳洲商務專使李德立君回滬]  
　　澳洲駐華商業專使李德立設公署於滬北廣東路東口一號三樓專爲華澳商界聯絡感情並宣揚雙方各種實業物産爲宗旨昨由京綏路及鄂贛等省回滬函請江蘇特派交涉員定期接見以便前往趨謁 
[張紹曾抵滬廬山會議之使命何如]  
　　發起廬山會議之張紹曾氏於昨日抵滬同行者有葉兆崧一人住大東旅館五十六號一般與兩湖巡閲及直系有關之人均非常活動力謀廬山會議之克底於成云國聞通信社云發起廬山會議之張紹曾氏業於昨晚乘（ 
滬寗快車由寗抵滬庽大東旅館並帶來隨員若干人擬不日分向本地政商學及新聞各界接洽疏通對於廬山會議之意見俾該會得早日實現云 
[日總領事更迭四誌]  
　　駐滬日本總領事山崎馨一調任火奴魯魯總領事遺缺以天津總領事船津辰一郎接替一節迭紀本報兹外交方面得電訊謂船津新任總領事下月五六日可以抵滬云 
[閘北十八團請趕築東新民路]  
　　聯合通訊社云閘北華界東新民路工部局越界修路發生交涉日昨閘北地方自治籌備會中華公義會閘北一段救火會儉德儲蓄會上海總會濟生醫院中國耶穌敎自立會全國總會浦濱公益會上海閘北商業公會閘北慈善團閘北二段救火會閘北救火聯合會上海長老會堂中國公立醫院上海游民工藝廠紹興七邑旅滬同鄉會閘北三段救火會上海模範工藝廠中國救濟婦孺總會等十八團體合具公呈請省議會及本埠各省廳嚴重交涉並請將六合公司懲辦呈文已見昨報惟呈滬北工巡捐局之文内有請該局「趕築該路」四字昨該局許人俊備函答復領銜之自治籌備會原函如下逕復者接准公呈爲東新民路交涉一案具悉一是該處應築之路本已派飭工程處迅速查勘俟勘定即日當相機辦理以杜覬觎至此案在會勘界址以後本已停工忽於十三號重派多數工人越界築路並派捕監工恃强佔僭迭經敝局及警區阻止無效業已函呈軍署並請交涉公署派員交涉在案此事確關有華人勾煽致多周折除將來轉報護軍使察核施行外相應函復查照並希轉知各公團是荷 
[閘北界址交涉之昨聞]  
　　閘北東新民路地方因工部局越界排溝拔石築路經閘北工巡捐局長飛函交涉公署並呈請護軍使署迅令交涉員與領袖總領事嚴重交涉等情已誌前報昨該處左右地上舊有之竹笆於來安里等各方面前留之竹笆門有自稱工部局派來之打笆工頭欲將該竹笆門阻塞斷絶交通當經該區米署員惋言勸阻一面派警在該處守候該署員即據情飛呈徐警廳長核示飭遵云 
[小吕宋學生電爭厦門海後灘]  
　　靜安寺路寰球中國學生會昨接小吕宋中華學生聯合會來電云寰球中國學生會轉各社團公鑒厦海後灘案英人蠻横希極力圖救抵制爲懇菲中華學生聯合會謹啓 
[謡諑中之滬上金融與商况]  
　　交易所股票跌價前昨等日滬上發生一種謡言謂北京金融界有風潮之説以是各交易所之股票莫不跌價一般執有股票之户咸大受其影響有欲脱不得之勢 
　　標金市面疲軟　昨日標金市面上午開毛盤爲三百十八兩七錢大條先令均無升降惟美匯大七角五印滙大一羅比餘均不動金價稍有上落惟逐步見軟至三百十五兩九錢收盤午後銀行結出十二月份先令見長價三先令九辦士三七五可結東匯亦鬆有六錢三分半可結銀拆雖較上午略鬆北京謡言未息故金價又跌至三百十二兩四錢收盤 
　　銀洋市可望平定　銀幣市價兩日内飛漲起一分許因北京天津等有特别之需要由中交等銀行收進數十萬元之故昨日午間外埠長江蘇杭裝到現洋十餘萬元市面回小二釐現聞南京造幣廠將裝去大條銀添加夜工趕緊製裝來申市價當可見平云 
　　昨日運到之大條銀　昨日匯豐麥加利等各銀行由某公司輪船進口自外洋運到大條銀數百條午後三時許在新關碼頭用拖駁小輪駁至碼頭起卸運入銀倉 
[滙市變化與銀底之關係]  
　　今年下半年來先令市面極形堅硬大半原因由於本埠各外國銀行存底枯薄以致銀根明寛暗緊近來因大條續有大批到埠銀行存銀較之一二月前頗形增加銀根旣寛遂致先令暗盤日見疲軟掛牌亦見縮落最近掛牌計三先令八辦士現據統計所得目下本埠存銀較前增加二三倍之巨且大條尙有繼續到埠預料今年年内銀根不致大緊先令難望長風矣 
[昨日車運進出之銀洋]  
　　昨日（十七日）滬寗路大通運銀公司承運本埠中美懋業銀行現洋二十箱計十萬元又鹽業銀行現洋六箱計三萬元又益豐惠興等壯現洋二十箱計十萬元又惠工銀行二箱計一萬元均裝至天津又山東銀行現洋十二箱計六萬元福康莊現洋四箱計二萬元均裝至濟南又中交二銀行寳銀各五箱計三萬兩金城鹽業各一箱計六千兩均裝至南京造幣廠 
　　滬杭甬鐵路上海南站昨日（十七）由杭開滬之一百零三號早快車在杭州造幣廠裝來新幣十一萬元分裝二十二箱係上海日夜銀行六萬元交通銀行二萬元鹽業銀行一萬元興業銀行二萬元又杭州永裕運交上海益大現洋三千元又嘉善永孚運交上海同豐現洋三千元又松江甡源運交上海鴻祥現洋二千元以上共計運到現洋十一萬八千元 
[銀洋市况之報告]  
　　金融通訊社十七日報告云今日銀洋市面頗有變動其原因由於路透電稱五國將共同管理中國財政致北京金融界恐慌謡諑蠭起所致上午洋市開盤高至七錢五分銀行紛紛購進後漸漸回落收盤爲七錢三分半至下午謡言稍平始回小至七錢三分三釐收盤今後洋市苟風潮平定當然可望回落也 
銀拆亦受謡言之影響上午開盤高至六錢下午回小至三錢人心稍定並無裝運出口 
[友華銀行銀市報告]  
　　中美新聞社譯友華銀行十七日報告云昨日倫敦銀價近遠期俱不動紐約價高至六七半倫敦紐約間匯價高至四○○半今日此間開盤不動惟金洋高至七五又四分之一羅比高至二七七因北方金融界紛擾之故此間市况頗堅固交易價金鎊十一月份爲三先令九便士又四分之三十二月份爲三先令九便士半金洋現貨爲七六又四分之三十一月份爲七六半十二月份爲七五又四分之三倫敦銀價頗穏 
[關於附加振捐之内務部電]  
　　去年用途仍未宣布 
　　本埠總商會曁各慈善團體昨接内務部電云（銜略）今歲災區廣袤情形綦重非籌集巨欵無從救濟迭由各慈善團體發起擬將上年舉辦之海關附加税·常關貨物附加税·交通附加振欵·三項上設法籌措查海關附加税去歲辦理之始本定一年爲期截至明年三月止估計可得七百萬元除由前賑務處先行抵借四百萬元辦理上年旱災賑務即由此項收入直接償還外餘欵約尙有三百萬元左右今年水災發生當由本部一再函請外部轉商使團擬改將此欵劃充今年被災各省區振濟之用現准外部函復使團對於此舉業經允諾但仍須按照上年協定綱要設立財務委員會將撥濟水災之海關附加盈餘交由該會保管及監督散放現已由本部函復贊同並請外部轉告使團仍照上年華洋委員各半辦法趕速終結將來此欵如何分配即由該會酌定以期昭信中外至常關貨税附加及交通附捐二種已由閣議議决續辦一年專充今年水災振濟之需兹爲便利稽核起見擬將此兩項改貼附加賑欵票並由各主管部處派員會議擬定票額爲三百萬元會同設立專處經理一切業經訂定條例於本月六日奉令公布在案此項常關貨税附加·所得票欵擬由振務處與被災各省區商酌該省受災輕重及收欵多寡攤行發放至交通附捐均俟陸續收有成數再行統籌匀撥以上各種辦法均係屢經與主管機關審度始經定議現在中央庫儲旣虚勸捐又成弩末籌欵方法計無過此外間不察細情每多訛傳淆人觀聽不免令振務前途發生障礙尙希諸公隨時讚助並將各項情形布告周知以免誤會至深企盼内務部删聞華洋義振會等接該電後以去年附加用途政府迄未明白宣布今兹續辦不能不以前車爲殷鑒已函請上海總商會縣商會訂期邀集各團體徵求意見公同决定爲一致之表示云 
[忙漕減征一成之縣署布告]  
　　忙銀溢完之數下年扣除流抵 
　　上海縣公署昨發布告云案查奉令自民國十年分起减征漕米每畝科米一斗以上者均减爲一斗九升五合以上者均减爲九升五合九升以上者均减爲九升已將减定科則令行有漕各圖册書並糧櫃遵辦本知事會同委員勘報秋收歉薄請减征十年分忙漕現又奉令减征一成等因合行出示布告仰縣屬紳民人等一體遵照應征額數旣奉核減不得再有延不完納致干未便至忙銀啓征在先未及减成應將溢完之數於十一年分完納忙銀扣除流抵自十年分冬漕起至十一年分上下忙止均在應减之例所有呈准帶征之項均於減征時停止帶征並即知照特此布告 
[航業消息彚紀]  
　　近日運往法國馬賽等處之湖絲大爲暢達尤以下星期二英國郵船公司之那安賽號Nvanza出口所裝爲最多現時已經報運者有一千七百包之譜或再有續裝亦未可知另有華茶五千箱·綢子一百四十箱·羊皮一百五十件·雜貨三百噸運去據英公司云本年中之湖絲運法以此時爲最盛並云下次英法郵船出口時尙 
 
 

Page 15

 
 
有大宗絲陸續裝出惟往英國貨則日見清淡云 
　　明日太平洋郵船公司之毫雪邦號赴美由上海裝至舊金山之出口貨有湖絲一百三十餘包府綢八十餘件核桃三千三百包另有茶葉百餘箱近來運往美國之華絲日漸鋭减據各輪公司云其原因爲東絲裝美者日見增加之故云 
　　太古公司之奉天號昨由天津裝來羅比兩箱計一萬枚又蘇州號出口裝至香港有金條金子兩箱估價五萬元又怡和之官升號裝至烟臺有現洋二箱計一萬元云 
　　法國郵船公司昨日忽接得馬賽總行來電謂法政府現又發下新郵船一艘名曰亞瑪普西號Amboise此輪指定在遠東航路内行駛與將軍號·開潑亞歷卡那號·兩船（均爲法政府船）同航中法日班今已定一月二十七日由法開出三月七號可到上海法公司向祗六輪往來中法自本年十月以後已擴充至十船行駛矣 
　　藍烟囱公司本年新造之七輪陸續開來者已有五艘尙有斐明斯號及波蘇斯號兩輪未行昨日得香港轉來電訊斐明斯號一輪Phenius月内可以竣工定出月十日從倫敦經檳榔嶼南洋羣島來滬永遠加入中歐班内行駛惟波蘇斯號須至明年開班云 
　　英印公司之德加大號已於十六號從喀爾格達開出將於下月十二日抵申又有丹達號本日已至香港但須先赴厦門故必至下星期内抵滬又英公司之格式摩挨號本月十一日已離倫敦來華將於下月二十五日進口云 
[參觀美仁輪船下水紀]  
　　美順公司之新輪美仁號昨在楊樹浦瑞瑢船廠舉行下水禮來賓參觀者計五十餘人當由該廠特備茶點招待下午三時三刻美仁輪下水時由美順公司董事（即太平洋郵船會社總理）韓禮君之夫人舉行下水禮當由瑞瑢廠董事（即安利英行總理）安利君起而演説略謂此輪之建築深合於宜昌重慶間之上江行駛船身中各種建造定能使各方面皆爲滿意詎今約二十三年之前揚子江上游開行之第一船Lee　Chuen號即爲本廠前總理勃蘭慶登君所打樣承造者本廠旣有經過之閲歷又參以改良之建築故深知揚子江上游爲急流之水必有特别建築如此船者始能安穏行駛今美仁號之建築即爲最新最良之江輪云云述畢衆皆舉杯爲禮旋由韓禮君答詞云此輪經瑞瑢船廠費許多心思及研究始克造成此上江第一良船鄙人代表公司感謝云云述畢即參觀船身盡歡而散 
　　美仁輪之艙位計分三層上層之一端爲特等房艙其又一端爲船主·工程師·大副·二副·房共八間每間設單床兩張坐椅器具均設備中間爲大菜間第二層爲頭二等艙計頭等房十個二等客可容四十八人亦設有大菜間而買辦·領江·職員·侍者·室均在此層末層用吊床可乘三等客二百名前面有電燈及照光燈其發動機有二千五百馬匹係單烟囱云 
[六誌邢家木橋之大火]  
　　邢家木橋火災發生後　紅十字會總辦事處曾派員往災地勘查詳細情形連日即按照被災各户人口多寡塡給振票昨日午後一時起假廣肇體育場照票發給現銀並棉衣袴該管警署特派長警數名至場彈壓至傍晚六時許始蔵事共發去現金二千餘元棉衣袴數千套計災户千餘家災民大小人口約有六千以上據災民中老成者聲稱被災之家大半尙可過活已向别處覓地搭蓋草屋居住今在火燒場棲止來領振欵者實爲貧窮無歸之人若統計受火災之人口則當有一二萬名也是日紅會發振時場外擁擠異常附近慈善家目擊悽慘情形臨時捐助者亦不乏其人云 
　　百老滙路商界聯合會鑒於邢家木橋被火災民之可憫特籌急振總幹事劉仲英實地調查確有三千餘户約一萬餘人當卽報告會長許廷佐趕製麵包二千餘鎊約五千餘枚於昨日上午八點鐘用裝貨大汽車馳往災地並舉施振員許廷佐蔡農笙傳爾綬劉仲英等請警保護按户分振又聞今日由該會長許廷佐個人獨行施振云 
[渭水坊房客之請願]  
　　限期只有半月顯違公例 
　　聯合通訊社云據浙江路商界聯合會報告近來本埠房東與住客因有人挖租房屋以致紛起交涉雖有法租界領事已訂章取締許交涉使署以善意與領團討論取締辦法各報迭紀其事今浙江路渭水坊房東發給房客通知限期尤急兹將房客請願公函録下敬啓者今年夏間本路文昌里房屋係兩年前由貽德里劉尊德堂經租賬房購置其房租於本年四月底始通知每月加租一成幸懇貴會轉商劉房東葉經理允遲二個月後方始加租又怡和里因馬路過於狹小屋已久壞本年六月底始從事翻造亦懇蒙貴會轉商邵施兩房東顧經理讓租兩月並遲二個月方始翻造以上兩處斑斑可考凡屬本路各界均頌聲載道矣今敝處渭水坊姜房東聞因有人挖租界利藉口翻造而十月十四日通知單限期十一月以前搬遷屈計祗限半月之期即須遷讓顯違公例同人等損失痛苦匪言可宣謹將請願公函一份送請貴會據情轉達以期迅速解决素仰貴會公正爲懷幸勿漠視是爲至禱此致浙江路商界聯合會公鑒浙江路偷雞橋渭水坊内外全體房客公啓 
[學生會函請維持武進女師校]  
　　全國學生聯合會昨致武進縣知事函云武進縣知事公署姚知事鑒頃接常州學生聯合會·及武進女師範學生會來函藉悉公偏聽勸學所長徐學競之播弄對於武進女師範始則不發經費繼則勒令停學殊爲詫異夫公旣明知徐繁不堪主持校務而固留之明知任雪航深得學生同情·而固拒之已屬溺職乃復用卑劣手段以摧殘敎育是誠何心尚祈憬然覺悟設法維持不勝翹盼中華民國學生聯合會總會霰 
[閘北組織聯合學區之發起]  
　　寳山縣敎育會會長錢淦王鍾麟勸學所所長顧鴻儒縣視學王德昌等發起組織閘北市及江灣彭浦兩鄉聯合學區共謀敎育之普及定於今日邀集三市鄉敎育界假閘北市公所開會討論辦法兹録其通啓如下敬啓者竊案上寳兩縣毘連之閘北市自近歲拓展商塲人烟稠密工商日臻發達實爲我邑精華薈萃之區而公家向未設校勸學即江灣彭浦兩鄉之南境亦竟祗設一校規模狹陋造就不宏查敎育爲國民自動事業國民自覺胥賴敎育閘江彭三區地方寥廓居民幾冠全邑復鄰接租界觀瞻所繫允宜及早規畫積極進行以爲吾邑模範學區况當此厲行義務敎育時期又係學童最多地點論時論地設校興學均不容再緩同人夙抱斯志未獲良籌惟念時勢要求敎育爲重特按照敎育部頒行地方學事通則第四條聯合學區之規定爲便利三區辦學起見擬就閘北市曁江灣彭浦兩鄉南境組織聯合學區專謀敎育事業之發展並擬請閘北彭三市鄉經董學委曁本邑敎育家袁觀瀾先生於十一月十八日下午一時假閘北市公所開談話會並組織聯合學區委員會討論進行辦法届時務希台端惠臨賜敎無任企禱 
[商品陳列所之昨聞]  
　　昨日爲陳列所普通參觀期之第四日來賓往者極形踴躍上午觀者寥寥而下午則幾有人滿之患聞是日上午參觀者僅二百餘人下午竟達二千七百餘人内除普通參觀者二千餘人外如團體中有育材學校學生一百五十餘人該團體均隨帶紙筆抄録各部商品説明以資研究 
[汽車陳列展覽會之進行]  
　　汽車陳列展覽會將於本月二十六號始舉行已數誌本報今爲時已近故塲内日來工程進行非常迅速所費約需二萬五各餘元除陳列一百五十餘種汽車外尙有飛機輪機零件等昨有本埠瑞鎔船廠自製之輪船機器一座正在裝置電機間亦正在趕裝棚内已將各陳列處劃分就緒由各陳列家自行佈置聞競爭頗劇各以新奇美麗之陳飾以引參觀者之賞鑒棚頂滿紥冬柏及白布入塲路口（即邁爾西愛路及霞飛路口）搭有大門參觀時間自下午三時至夜間一時中西人士無論何日均可購劵入内並無限制惟該會以增厚趣味特將每日排成特殊之程序如二十九號爲華人日是日特備種種關係華人之游藝以表敬重華人之意非謂華人僅限於該日（即二十九號）入内觀覽也 
[中華義勇軍歡迎葛隊長紀盛]  
　　本埠萬國義勇軍中華隊正隊長葛雷烈君於本年一月間因事回國上月間函致該隊代理正隊長徐通浩君約以本月中旬抵滬徐君以葛隊長盡力本隊十餘年來厥功甚偉此次返滬理應歡迎以表敬意日前召集各排長等經會議表决旋於十六日上午十一時接葛隊長在大戢洋所發無線電謂乘坐英公司船S.S.So 
mali號於本日下午二時可抵上海當由徐君發令於一小時間召集全體隊員一百餘人戎服荷槍齊赴虹口公和祥碼頭列隊恭迓迨該輪靠近碼頭時全隊均整槍立正並燃放爆竹軍容異常嚴肅未幾徐隊長登輪與葛隊長握手略叙離愫旋即會同該船長柯而搿雷甫君上岸全隊舉槍致敬葛隊長感謝隊員之誠意當致短篇之演詞云本隊長兹蒙諸君以特等完美之法來此歡迎實深感激諸君事前佈置並費數小時辦事時間感謝之忱誠非言語所能形容自本隊長離申以來將及一載此次回申見諸君之精神聞本隊之成績均多進步殊深欣慰以本隊長離開隊伍頗能日漸進功足見各隊長排長棚長及隊員諸君熱心毅力有以維持之也本隊長於歡樂感激之餘更祝本隊前途進步兹蒙歡迎特此謹謝云云 
[中華國民製糖公司消息]  
　　中華國民製糖公司已於本月（十一月）十五日在總商會開創立會宣告成立依法選出董事十一人監察人三人當選人與候補人姓名如次「董事十一人」馬玉山君得票計十萬零九千九百二十三權嚴直方君得票計十萬零七千五百五十三權勞敬修君得票計九萬六千四百五十六權李伯行君得票計八萬零三百八十二權張謇君得票計七萬八千九百五十權王萬年君得票計七萬一千零十六權張菊生君得票計六萬九千八百四十三權桑鐵珊君得票計六萬七千八百八十九權曹讓之君得票計六萬四千八百六十九權黎秉經君得票計五萬七千四百零四權吳蘊齋君得票計四萬五千八百七十四權「監察人三人」張雲樵君得票計五萬六千二百四十六權朱進之君得票計五萬三千二百四十七權楊小川君得票計五萬一千一百零一權「候補董事」雲海秋君楊小川君王一亭君朱進之君張詧君沈信卿君周蘭槎君錢新之君盧子嘉君周佩箴君陸規亮君「候補監察人」貝潤生君王儒堂君楊瑞生君 
[巡船差搜查釣船之衝突]  
　　因指包裏内有違禁物之故 
　　吳淞江海關夜巡哨船於本月十五日晚間十點鐘時在薀藻浜口查得寗波釣船户金順興一艘裝載石子卸於紗廠是晚空儎駛至浦江當被巡船哨差支某上船搜查見食米六石半外有包裏一個該巡差疑内藏違禁物品即將包携至哨船當由某船夥上前奪取云我的衣包何以要你取去互相爭執之際包裹忽然不見據云落於浦中當由支某禀覆巡船主管亦向船家口角致起衝突甚至扭毆當將該釣船夥鍾惠德劉榮福沈阿全三人扭至海關禀明洋員送六區警署後又報告水上警區至後仍在關拘留一宵即晚經報行家汪裕順向海關具保翌日將鍾惠德釋出其餘二人將解送（ 
寳山縣署懲辦惟包裹落水無從取得違禁證據業由税務司飭僱打撈人手給付工洋六元前昨兩日在該釣船水道一帶認眞撈取如獲之後允許另有酬賞惟至今未聞撈得一面將該釣船扣留在淞此案不知如何結果也 
[上海各業工團總聯合會成立]  
　　另樹一幟 
　　上海各工業團體因會商章程致肇分裂其機器工會印刷烟草工團另組「代表團」已誌前報兹反對用「代表團」名義之中華工會總會等團體於昨晚七時仍假工界協進會開成立會公推童理璋主席説明開會宗旨略謂本會根據第一次之聯合會議之方針進行對内鞏固工界團結求各界之信仰對外負宣傳之責保工界自立之精神云云陳家鼐起立謂工人經此經騐同人等當互相受護互相提携切勿被人利用須收意見一致之效果貫澈初衷始終不渝當經各代表贊成次由主席將勞農動會前次提出組織草案付議經各代表逐條討論加以修改一致通過並定老靶子路鴻安里對面一三三號爲該會通信處又向主席説明上次會議時失去紀録簿及簽名簿各一以後作爲無效比及散會已十一時矣 
[寰球學生會日校實行理科野外觀察]  
　　小學理科敎授首重實騐觀察因非如是不足以引起兒童研究之興味也本埠寰球學生會日校自秋季開學後高一級學生曾由敎員吳錫嘏率領往野外觀察將平日室内敎授時所不能觀察而實騐者斯時一一爲之詳細剖解聞昨日高二級之理科吳君又試行野外觀察并採得植物多種其中以　類爲獨多歸後在敎室中一一整理詳細指示學生聽之無不明白愉快云 
[少年宣講團募捐消息]  
　　本埠少年宣講團籌募建築經費大會自開幕以來各方面進行頗力昨日（十六）該團籌備處理事長汪龍超在私宅宴請各隊參謀討論進行方法議决緊要問題多起即日實行又該會發刊「募捐聲」一種三日一出詳載各隊進行狀况及募捐成績報告第一期今日出版各隊長隊員均發一份又聞近日對於捐務進行最烈者爲陳也橋陶秉鈞周劍雲王溶水諸君最後成績當有把握云 
[碾米公所常會紀]  
　　上海機器碾米公所昨日開常會下午二時正副會長張樂君錢貴三曾影毫評議員司月等職員先後蒞止同業到者二十餘家開會後因各貨入廠上棧保險一事廠家負擔責任關係重要迭次開會提議廠家雖一致同意而事實上仍未能見諸實行是以經主席首先發言提議是案畧謂客貨入廠貨有多少期有長短客有遠近譬如當地客人上貨廠家碾白十日八日即欲出去客人容易面商遠方如南京長江各埠將貨押匯火車來申則貨主遠在他方一時不及函商際此冬令滬地火燭日多萬一遭險則廠家擔負受累云云經衆再三討論决議無論外埠有轉運公司押滙來滬及當地客人均須保險如在遠埠押滙來滬者即日起由公所去函各埠運輸公會轉運公司知照各客家一體照辦經衆一致同意繼又議押匯數目現值冬令新米來源湧旺之時早晚市價變更無定押滙須隨時限止現照滬市米價七折押匯由公所將市價通知各埠轉運公司如有逾越應向駁詰云云議畢散會已一五時矣 
[第六届工藝傳習會開會期十月二十日]  
　　省敎育會理科敎授研究會爲提倡日用工藝舉辦第六届工藝傳習會請顧紹衣薛澄冰二君講演凍瘡藥洋密屋特爾擦牙膏等類其詳情已誌十三日本報兹悉願入該會報名聽講實習者甚形踴躍而後日（星期日）即届該會開會日期聞報名期定於明日下午即須截止欲入該會研究此項小工藝者須於今明二日赴小西門外中華職業學校内報名也 
[華探陳永康作古]  
　　滬西戈登路捕房華探目陳永康於前晚忽患腹痛當經延醫救治不及逾時殞命昨由其家屬報告該管捕頭轉禀麥警務處諭令西探總目安姆斯脱郎另派幹探承乏 
[暗殺華捕案之關係人張玉林還押]  
　　現居浦東前充警察之山東人張玉林經新閘捕房華探目邵和鈞查與住居新閘路和樂里一千八百四十二號戈登路捕房三百四十四號三道頭華捕陳廣忠與妻陳楊氏於十月九號夜被盜開槍擊斃案内頗宥關係前日午後禀明捕頭偕西探高愛樂包探周少蓮渡浦報請該管警區派警協往將張缉獲提回押至昨晨解送公共公廨即據該探等上堂訴明前情經俞襄　得禀商之美丁副領事以案關盜刦傷人事須詳查判張還押候查明再行解訊 
[函請協緝命案兇犯張魁之]  
　　松滬護軍使署接上海地方檢察廳公函内開案據曹沈氏訴陸三等傷害張沈氏致死一案經本廳派員蒞騐屬實訊據曹沈氏等供稱十月三日下午五時因其婿張魁之在鄰居陸三家聚賭其女張沈氏趕去擄牌致觸賭者之怒登時被毆身死兇犯當時逃逸等語前來經本廳迭次飭警拘攝張魁之一名在逃未獲相應函請貴署查照希即飭屬一體嚴緝逸犯張魁之務獲解究至紉公誼等因何使昨已令飭所屬各軍警一體協緝矣 
[嬰孩暴斃驗明無傷]  
　　浦東洋涇鎭東首徐家宅客民崇明人楊寳山家四個月嬰孩睡臥床上忽然暴斃疑同居婦人周徐氏謀害報請地方檢察廳相騐嗣經雙方親友出塲勸解請求免騐已誌昨報兹悉黄檢察長以案關刑事不准起滅自由當於昨日委派檢察官檢騐吏渡浦蒞場相騐當據楊寳山供訴周徐氏謀斃其子種種嫌疑情形當塲騐得無傷判令收殮聽候回廳禀復核辦 
[空油簍内發現孩屍之相騐]  
　　滬南十六舖外灘毛家衖碼頭石子堆旁邊所堆之空油簍中發現男孩屍一具由該舖地甲報請地方檢察廳相騐已紀昨報昨午地檢廳長委孫檢察官與沈檢騐員蒞場相騐先據該地甲禀明前情並稱查無屍屬請騐等語當由檢騐員命小工將屍身從油簍中舁出安放平地然後如法檢騐得該男屍年約十四五歲形似乞丐委係患病身死並無别故當即塡格飭地甲報請善堂給棺收殮厝壇召認 
[鄉婦迷路待領]  
　　寳山鄉婦孫施氏前日在眞茹鎭迷路由崗警帶入四區三分所經謝署員轉解司法科昨奉段科員訊據該氏供家住距離羅店約五六十里丈夫孫阿福婦人因時遭凌虐潛逃出外云云判送交慈善團暫爲留養聽候出示招領 
[乍浦路之火警]  
　　虹口乍浦路二百六十六號門牌元順昌電燈店於前晚三時許電線忽然走電火星四射延燒房屋頓時冒穿屋頂當經各段救火會立驅皮帶車馳往灌熄計焚燬房屋一幢事後由該管捕房飭探前往詳查起火緣由復候核奪 
尙有本埠新聞等轉入後頁 
雜評二 
[愼勿入流言之彀（旡用）]  
　　流言止於智者以智者之聽流言先加以考量判别考量流言之何自來發於何種人此種人有何作用推測此作用之影響將及於何方面而至何程度然后予以判斷曰某也可信某也不可信可信者將以何法應付此爲聽流言者必要之常識也否則恒入人彀而蒙不利 
　　字林西報傳北京中交兩行之閉門旋自更正其爲流言也我商民聽此流言之後應先審察今日爲何種時代列邦對我抱何態度脱爲無稽　言摇動我金融機關在我爲利爲害似不可不重加審察且聞此次流言甲地傳乙地如何如何危險乙地傳丙地如何如何危險丙地復傳甲地如何如何危險作僞心勞多方以誤蛛絲馬跡殆似别有作用聽者不察紛紛自擾正吾所云入人彀而蒙不利矣 
　　吾於此深望金融界永本其互助精神協力以遏外來之惡浪更就金融界本身謀所以自立之道蓋今後之世界果能脱離槍砲戰爭必入經濟戰爭果入經濟戰爭五花八門陸離光怪之異象胥將次第呈現於吾人之眼簾而分子最極複雜之通商大埠自不得不首當其衝而一鼻孔出氣之何種何種同盟其或由戰爭攻守而變爲經濟攻守歟是亦不可不預加注意者也 
 
 

Page 16

 
 
本埠新聞二 
[各市鄉董定期集議春賑事宜]  
　　上海縣地方欵産經理處因接縣知事訓令籌備春賑事宜仰邀集各市鄉經董妥議等因爰定於十一月二十四日下午二時在城内凝和路也是園集議昨已分函各市鄉郷董請爲届時蒞會籌商矣 
[汽車撞傷老人]  
　　江北老人顧福祥昨日下午三時許行經虹口公平路遭某號汽車撞傷倒地不省人事由提籃橋捕房五百二十三號華捕瞥見當即前來抄録汽車號碼另雇車送顧投同仁醫院醫治一面歸報捕頭候示 
[汽車駛入小浜之控究]  
　　汽車夫沈康生前晚駕車至法新租界地方司機不愼致將汽車全身駛入小浜内致車損壞乘客從車内跌出受傷後由車公司派人前往設法曳回昨由某洋人投法公堂具控沈不應疏忽求究沈康生供實因是晚天霧路途難辯致肇此禍求宥中西官判沈交五百元人銀並保出外聽候核辦 
[王小六子狹路逢仇]  
　　閘北邢家木橋三百零一號客民王小六子向爲經放黄包車生理前日上燈時王自外歸家行至離家不遠忽來十餘人不問情由將王扭住刀棍齊施致王周身受傷倒地大呼救命由警趕來拘獲劉長舟一名並獲遺下鐵棍一根兇刀一把連同傷者併解到區昨解地檢廳當經檢察官提案騐訊之下以王受傷屬實着送醫院醫治劉收押候究兇器存案 
[盲腸炎症割腸治愈]  
　　松江火車站長吳君抱一在滬杭路上供職有年今歲夏間因公勞動太過致患盲腸炎症來勢甚劇當由路醫朱增宗君送入本埠南市上海醫院請該院外科主任醫學博士張君紹修施行手術將盲腸割去（盲腸介小腸與大腸間如發炎則有生命之憂）病遂霍然未及一月瘡口平復行動自由矣刲割之術若張君者可謂精矣而該醫院院長王彰孚君筦理設備亦頗形週到云用誌顚末以爲病家告 
[私挪欵項案定罪畢竟交易所害人]  
　　北四川路伊文思圖書館指控司賬寗波人龔芝沅寫字吳遂新私用賬欵等情經捕房派探周筱棣將兩被告拘解公共公廨押候查明賬目在案兹由該圖書館詳細查核賬簿計自去年七月起至本年十一月止龔陸續私用多至六千餘元吳亦用空二千餘金據聞龔吳兩人均係因賣買交易所股票虧蝕因無法彌補遂自由挪用東家之欵昨晨張襄讞會同美約副領事續審即由原告西人上堂請明查賬情形將賬簿呈察被告龔芝沅代表高露玲律師辯訴原告所訴數目相符被告現已償還三千元餘欠亦情願料理云云質之吳遂新供用空二千餘元是實昨經償還八百元等語並延律師代爲辯護中西官核供磋商之下以兩被告行爲已搆成侵占罪判决各監禁西牢一年如能將欵還清准予緩刑 
[關兆麟歸案]  
　　住居馬霍路之粤人關兆麟（即小關）因被隆茂洋行賀辦程桂亭指控行竊值洋五千二百元之金珠飾物及計銀一萬七千四百七十七兩四錢五分存於隆茂賬房之存摺一扣由捕將關提解公共公廨奉飭押候訊究在案昨晨由廨復訊據原告投訴被告係妻姊之子常在我家現經捕房吊到原贓數件云云並據包探陸桂山禀稱據被告供稱隆茂存摺已被撕毁並將吊到贓物呈案又據淞滬警察廳派警到堂禀明原告住居閘北寳山路華界警局有案聲請提回等語經中西官核供以本案發生在内地遂判關兆麟連贓併交來警帶回歸案訊辦 
[毋再假善舉騙錢]  
　　姚瑞清私刻燕壽堂圖章冒勞敬修名義向虹口百老匯路一千一百十一號陳雲程陳煥基騙取善舉洋十五元嗣由陳等察出控經該管捕房飭探孫阿慶將姚查獲昨解公共公廨中西官質訊之下姑念被告初犯判令具結以後不再犯事 
[烟案頂替人之自白]  
　　滬杭甬鐵路硤石車站路警於本月初旬查獲衣包一個形跡可疑檢查之下知爲上海永興通轉運公司承寄拆閲包中除衣服數件外有烟土烟灰數十兩當即扣留禀明警局轉告上海路局向永興通詰問據稱此包爲上海王家嘴角北首公泰南貨店對門開設錫箔莊之沈奇芹所托寄等語於是將沈拘獲昨午由路局備文將沈函送上海地方檢察廳訊辦沈到廳後即聲稱我姓鮑名柏順紹興人沈奇芹另有其人此次案發後沈央我頂替伊在外運動不料民人在路局中收押到今有旬餘實係受沈之愚今日反又送案下等語奉諭着收押候訊 
[搜獲煙土案如許烟土那裡吸得完]  
　　寓居廣東路正豐街四百八十八號志新旅館三十一號房間内向在蘇州爲估衣生意之蘇州人李文柏因房内藏有烟土十五包烟膏一小缸以及烟具前晚被老閘捕房副捕頭與包探姚錫卿協往查獲當將　與烟土等物一併帶入捕房昨解公共公廨先由捕房上堂禀明前情將烟土等呈案請察訊之李延朱斯芾律師到堂辯稱所有烟土係被告自食並非販賣請堂上鑒核經中西官核供以私藏烟土係屬違法姑寛免究判李開釋烟土烟膏等銷燬 
[誰在跑馬廳外失金環只候失主承領]  
　　蘇州人朱阿毛於九號西人賽馬時在賽馬塲外似有不法行爲被包探顧阿根查見拘解公共公廨奉飭押候查明解究在案昨晨復訊據顧探禀稱查得被告於七九兩號在跑馬廳圍外攫取兩小孩金耳環兩副贓物雖已吊到惟失主無從調查且被告係屬過犯請爲核辦云云中西官得　以被告屢辦不悛判押西牢二年期滿逐出租界 
[法公廨審訊刑事案彚紀]  
　　打架案　桂雲標日前被楊月亭糾同徐阿林李小毛兩人扭住攢毆致受傷倒地楊等見已肇禍均各逃逸後由巡捕到來將桂送往醫院醫治一面回禀捕頭飭探唐雲卿將楊等三人拘獲帶入捕房昨解法公堂請究先由桂雲標供稱楊月亭前托商人帶領某甲至天津做生意當時允許如有盈餘照數分給酬勞今查得甲賺洋五百元往索酬勞楊非但不給且糾衆行兇致受傷甚重今始醫愈請求重究詰之楊徐兩人供實因原告虧欠民人等銀洋是晚向索衝突餘供支吾李小毛供實由楊月亭糾同民人前往行兇是實中西官判楊徐兩人各押一月李押五天均准贖罪並再賠償原告損失洋十元以儆 
　　賣烟案　法捕房探目沈德福偵悉謝巧生家私設烟榻容人吸食洋烟有違定章故禀明西探同至該處抄出烟槍烟具等物帶入捕房昨解法公堂請究先由捕頭禀明前情詰之謝巧生供認私賣燈吃不諱中西官判罰洋五十元充公以儆烟具銷毁　　竊飾案　法租界愛多亞路某客棧主婦陳王氏前日被夥陳華卿潛入房内竊取金鐲金戒等物價值頗巨携贓逃逸質洋化用當由該氏察悉報告捕房請緝現爲包探唐雲卿偵悉將陳拘獲帶入捕房昨解法公堂請究先由原告陳王氏投訴被竊情形詰之陳華卿供認行竊金飾質洋用盡中西官判以被告不應監守自盜着押西牢四個月以儆 
[公共公廨審案彚録]  
　　昨晨公共公廨民四庭由關讞員會同英包副領事訊理（一）台灣銀行訴聚源煤礦公司違背合同案結果前給禁諭繼續有效聚源煤礦公司應着具結將來中東鐵路公司因台灣銀行訴案受有損失應由聚源公司負擔（二）趙四福訴汪成德不交石子請追損失案結果改期訊理（三）厚仁堂代表張增祺訴周臨生不遷棺木案結果改期續訊 
　　午後民一庭由張襄讞會同美丁副領事訊理美商美清公司訴老義隆號經理張號功不理貨欵案結果本案旣據兩造律師議妥被告張號功備銀四千三百兩向原告出貨並准被告於十二月十六號以前備價出貨民三庭由俞襄讞會同美約副領事訊理兆昌絲號訴孫衡甫等不理押欵案結果着兩造各具辯論書於七日内呈案候會商堂諭宣佈 
來件 
[張南通發表淮南北治水商榷書啓]  
　　張謇謹啓謇自年二十餘讀潘靳丁馮四氏言淮河之書即以爲我江北人民之隠患大害無過於是本賈讓讓地之意思荀卿法後之言尤服膺於丁馮清光宣之間頻言之當事徒爲黠吏所紿曾無毫毛之效比及民國沈沈夢想以爲國體重民意其可行而終不可行猶昔也然自設局歷測淮沂泗沭流域以來知人民之隠患大害乃將益劇知其將劇則益厪爲憂憂而號於人或信或否信者以其無違反而知之否者以其無賡應而知之也此或信或否之終徒成爲不滅不生之象而水患關乎地氣欲發即發發必不支以是遵鐸之徇突薪之儆亦十餘年於兹不幸今年吾言之中也不幸謇與韓公又適當運河之義務災成之後周歷勘察又證以頻年測量之所得决計先治救急之標繼圖根本之治次第成籌治王家關龍新洋三港之商榷書又成淮沂沭治標商榷書所以爲是商榷者願我淮南北二十餘縣人民發自救之心奮自助之力成自治之事舉向來一切希望他救他助之急一刀兩斷能與否一語而已能則不必謇主其事然若不以謇爲甚不才而責謇自行其言謇雖老且衷矣不敢辭其不能耶則謇俟三口堵王家港開能疏積水必辭職去不再言江北全局水利諸君試思謇與韓公今年八月所受於高郵人無禮之狀何如陶潛不爲五斗米向鄉里小兒折腰謇與韓公年六七十並未受鄉里一文僱錢而浪被無知小兒侮慢保爲耶何爲耶若治不治之利害語具商榷書中不更刺刺書至各縣幸有以見敎定行止 
[吉林工務總會太平洋會議意見書（續）]  
　　（二）「取消民四與日本訂二十一條」歐戰劇烈時期泰西各國自顧不暇何論遠東日本用其侵略手段提出二十一條迫我承認否則即下哀的美敦書我不得已遂忍痛簽字其中最酷之條件莫如南滿商租東蒙開墾我國民備有愛國熱心豈肯將土地甘租外人乃日人持强覇佔房地時有所聞而股從警察法令更同具文夫我國土地而任外國人民任便居住租賃是不啻爲日人所佔領也其餘條件亦甚酷烈欲使遠東和平不綦難乎凡我國民值此公理伸張時代極宜聲明取消非達到目的不止也）三）「拒絶共管中東鐵路」中東路乃我國與俄國之關係第三者不容置喙也自俄遇激派勝利後俄國四分五裂無力及此因中東路我與俄訂有專約且在我國領土内不得不起而代爲管理之義至正·情至當也近年來整理漸有頭緒即沿路線伏莽亦剿滅殆盡乃日人妄思染指謀欲代庖凡各車站均有日本憲兵足跡而史蒂芬氏遂有共管之説今雖未見實行而居心叵測者躍躍欲試之機未嘗或息應切實聲明第三者不容參與以杜强鄰覬觎之心（四）「日英同盟應將約内中國字樣取消」日英兩國續盟是日與英兩國之關係於中國何與乃其約章内竟有保全中國領土字樣意果何居使我中國果待彼保全也則不能獨立至今日如不待彼保全也而何煩該兩國越爼而代之窺其意直以我爲目的囊中物此可忍孰不可忍是又不能不出以决心而要求該兩國將來續約時而削去者也（未完） 
公布欄 
[江蘇高等審判廳]  
　　民庭判决　黄福生等與錢王氏爲佃田糾葛控訴一案（决定主文）上海地方審判廳民國十年六月二十一日之决定撤銷本案發交上海地方審判廳合議庭爲第二審判以上十一月十七號 
[江蘇高等檢察廳]  
　　批示　侯少岳狀曁粘件均悉候調卷檯辦此批徐公勉狀悉侯調卷核奪此批黄玉甫對於左小弟案被控辯訴呈遞一狀饒漢臣補具理由呈遞一狀萬倫芳等委賀臨高辯護呈遞一狀王慶甫再陳憲旨呈遞一狀顧樹舟案委潘承鍔辯護呈遞一狀周培之等爲揑詞僞證請求按律治罪以儆不法等情呈遞一狀以上六狀業經本廳查閲函送同級審判廳核辦仰即知照此示以上十一月十六號 
[上海地方審判廳]  
　　判决主文　（民二庭）一件判决俞錦林訴陳之祥貨欵糾葛一案主文陳之祥應償還俞錦林　理之泰昌魚行洋六十三元二角八分五釐俞錦林其餘之請求駁回訟費歸陳之祥負擔一件判决沈吉甫訴姚伯虞貨欵糾葛一案主文姚伯虞應償廣昌祥號貨欵洋三百四十元繳由沈吉甫具領訟費歸姚伯虞負擔一件判决謝阿四與黄景春因租屋糾葛控訴回復一案主文本件窒碍駁回聲明窒磚後訟費歸控訴人負擔 
　　批示　一件張雲江狀請傳訊由狀悉候通知答辯仰即知照此批一件諸瑞卿狀交查封費由准交此批一件諸瑞卿狀請查封由狀悉准如所謂辦理此批一件湯永昌等狀請查封由狀悉着即墊交量封費洋五元以憑核辦此批一件凌月季狀請執行由狀悉本案卷宗尙未率江蘇高等審判廳發回所請應從緩　此批一件王霖洲狀請給領由狀悉着即來案候　此批一件李有財狀請提訊由狀悉着即來案候諭此批一件許文和狀請傳案由狀悉准交妥保出外理楚此批一件蔡順發狀請執行由狀悉候傳案訊奪此批一件周守仁狀請註銷假執行由狀悉准予銷案庭呈賬簿一本准即具領此批一件崔功表等狀請執行由狀悉候傳案訊追此批一件金求殷狀交欵洋由准交此批一件孫鳳山狀交租洋並訟費由准交此批一件吳阿四狀交租洋並訟費由准交此批一件夏邵氏狀請追償私訴由狀悉本案公訴業經判决關於私訴部分該氏逕向本廳起訴可也仰即知照此批一件孫時鈹狀領欵洋由准領此批一件王季魯狀領簿據由准領此批以上十一月十五日 
[上海地方檢察廳]  
　　批示　吳王氏據訴爾婿抛棄髮妻另行媒聘業將迎娶等情如果屬實殊屬非是惟現行刑律關於重　一罪并無罰未遂之規定則所訴各節尙屬民事範圍本廳碍難受理此批翁壽山狀悉本案受刑人陳明初業經訊明並無父母在堂來狀所稱母病垂危等語顯係砌詞聳聽特斥不准此批劉葛氏狀悉案已起訴候送同級廳核辦此批高雪香狀及附件均悉候核辦此批周大根狀悉靜候偵查此批沈曹氏狀悉爾所訴陸三共殹爾女張沈氏身死一案迭經傳訊不但毫無佐證即爾女曹沈氏亦供明并未自覩陸三有助毆情事僅係得之傳詞　語似此人命重案豈能以捕風捉影之詞入人於罪乃復迭狀瀆訴添砌多人顧係藉端索詐意圖攀誣用心殊屬刁玩除設法通緝張魁三到案律辦外所請將張士坤等拘押之處着不准行此批老陸蔡等狀悉所訴係民事糾葛仰赴同繳審判廳起訴可也此批張子良狀悉候傳案核辦此批沈燦富狀悉此批張錦堂等據訴楊某糾衆毁物等情當時何不報警拘辦所毁何物毆傷何人亦未據聲叙明白未便准予拘究此批以上十一月十六日 
[淞滬警察廳]  
　　批示　一件沈燦富批呈悉查該店學徒吉小根私取皮鞋銀洋不别而行情殊不合惟當踪跡示明之日該民究未能置之漠然究竟確係逃亡抑或另有别情非俟將人尋獲不足以明眞相應速知會薦保設法訪查所請備　暫毋庸議此批一件王柏記批據呈已悉查該商前遭鄰家失愼焚燬存欵憑摺自應呈請官廳備案以昭愼重旣據具呈司法衙門及上海縣公署　候批示遵行可也此批一件陳介卿批來呈已悉查案已於鎭福生仇家秋等是詞内明白批示矣仰即知照此批一件陳文錦批查此案本廳已　科秉公澈究矣此批一件程桂亭批呈悉准予備案此批以上十一月十七號 
[滬南工巡捐局]  
　　批示　吳石記呈請包運垃圾由示據呈已悉姑暫准予續　嗣後對　裝運垃圾務須認眞辦理如經本局認爲必須添置垃圾　只時應由該　運人隨時照添併仰知照此批 
[上海縣公署]  
　　批示　上海同業儲蓄銀行股份有限公司董事莊　等呈爲增加股本修改章程請註册由批呈件均悉應准據情呈請轉咨農商部註册換給新　註册費銀一百元存候報解惟附　章程等件應俟再各補一分送縣以憑存轉至請財政部註册旣據逕呈奉批　准所繳註册費六元應予發還仰即　　具領此批趙晋三等呈爲請濬中汾涇可謂　催議復由批呈悉　令催各該鄉經董及塘工局董　遵議開濬辦法復候核辦可也此批 
 
 

Page 17

 
 
   
 
 

Page 18

 
 
自由談 
閑話 
[記吳江麗則女學之菊花會] [  鴟夷]  
　　麗則女學爲吳江任味知君所立斥私貲以樂育英才者十六年矣十一月十三十四兩日於其宅「得閒小築」開菊花會「得閒小築」具園林亭榭之勝以五色紙燈點綴於窗檽　除之間其最有意味者紥成L.T.G.S.四字爲麗則女學四字之省文其他或爲國旗或爲水浪或爲串珠而臨水之「鬧紅一舸」依其船首作冂形映入水中恰與倒影相接成冂　遠望不辨其孰在水面而孰在水下也及夜燈火齊明閃爍晶瑩幻爲奇觀蓋妙在樓閣臺榭皆環池也 
　　燈以三寸之燭爲限燈息則餘興之幕啓十二之夕所表演者三其一爲「小鼓」藍本於二女師出板之「試」情節有類童話演者爲十餘齡之女童中間舞歌一節有如鶵鳳之鳴其二爲「友與敵」係以「學生界」修改者以男角易女角殊合學校表演之旨趣末幕有「太平洋會議决定於中國設立國際圖書館」之語理想歟夢想歟劇旨在提介自立反對依賴友敵之分即於此而别演者都有精神依賴者之自覺痛哭流涕塲中老婦皆賠下許多眼涙其三爲「北方旱災」爲新聞劇其實亦舊聞矣不佞之意以爲不如易爲「南方水災」之親切而動人也劇中純用烘染法蓋富者自揮霍而熱心者自勸募勞働者自贊成度量不能以常理測也是夕歷兩小時 
　　十四日之夕所表演者較上夕爲多而時間僅增半小時則以每幕説白少變換快也其一爲「木人頭」爲滑稽劇無出色處惟博得鬨堂一笑滑稽之效已見矣其二爲「雙簧」頗能彼此相應求之幼童亦非易易其三爲「快樂種子」出於童話少表情布景煞費時間而幕啓表演不及五分鐘殊嫌不經濟耳其四爲「Mother 's　Byigha」譯言母親之慈愛其事乃一「合浦珠還」之影子也結尾歸功上帝有宗敎臭味雖然以英文爲張本而演者復以英語出之自當以合乎西方風尙爲宜也失女之母長憶明珠其情可憐其心可感人告以珠還可望伊則疑爲夢中迨夫相見驀然笑極而涕令人油然生春暉寸草之心也此劇有東方色采似較輓近西方作品言淺意深也其五爲唱歌「Good　Night」譯言「晚安」清歌一曲臨去覺有餘音繞梁焉 
　　兩夕餘興大爲觀者所讚美而置日間菊花之盛於不議殆亦喧賓而奪主矣而不佞於東籬佳色但欣慕其逸致高風不復辨其種品故亦恣談餘興而略其主體微覺去題略遠耳 
筆記 
[貳情記（二）] [  沈求已]  
　　先是生旣歸里累於衣食固勢無更謀進取之機會乃傭於邑中某小校執敎鞭校爲邑紳吳潤甫所私創吳本閥閲之家先世曾列名仕籍及潤甫復以善於理財積資更富其創是校亦聊以博桑梓美譽耳一子曰巨川年與張相若而文采風流亦不亞於張時亦任校中義務敎務及張至殊與莫逆蓋巨川自命不凡目無餘子初遇張數欲以冷典奥美窘之詎張應對如流一無所苦於是始覺若張生者差可與之一較高下竟引以爲益友是亦惺惺相惜之意也潤甫復有女曰淑英工詩能文尤精書法能寫靈飛經與原本絲毫不爽張時隨巨川至其家見巨川姊之張遂亦姊之相見旣習而女漸動憐才之念顧小女子究赧於出口惟於酬應之間未免稍形於顔色巨川微覺陰白諸父潤甫素崇張才此心早具得巨川告撚髭笑曰非若人誠不足以偶我女也若何不一試探之巨川乃諷於張而張殊落落不爲動復以姊之詩文書法眩之而張亦惟虚爲讚賞而已於是相疑張爲太上忘情者流議乃漸擱幸彼淑英亦第略爲動意並未投身情網故亦尙易於解脱也越一載錢女亦卒業歸知張執敎鞭於該校時趨訪之張亦屢就女偕游郊外巨川見二人相昵之態始悟張固别有所愛也張以巨川之交誼異於他人也因視若在滬時之余亦不之避由是巨川遂亦與錢女相共談笑之歡夫錢女本人間尤物麗質天生貌艷於花膚潔 
[捷足先登金錢萬能圖曰政客]  
如玉一顰一笑皆足以令人生愛即頑笨如余在當時亦未嘗不嘆羡張生艷福心爲之動况巨川乃紈袴子嗜共登徒一旦當此烏堪强恃於是一縷情絲亦漸傳於錢女之身欲覓一隙而入何如錢女與生早已固結如繭豈輕易所可破一任巨川之殷勤而不啻隔靴搔癢巨川大苦奄奄病矣雖醫藥無間而勢不稍减潤甫憂極心幾爲碎良以此一株孤桐祖宗血食所係也巨川母常侍於巨川病榻衣不解帶者有日矣暗測巨川病狀殊覺有異會室内無人私詢之巨川以錢女對母以告潤甫潤甫曰是易爲也蓋錢亦雲間望族女父松如素與潤甫同氣者潤甫遂趨慰巨川曰若愛錢女非特門户相當抑且郎才女貌余必爲主之但願若病早痊耳 
雜録 
[麗湘閣雜掇] [  陳家慶]  
　　秋深矣黄葉聲多蒼苔色黯登樓遠眺目斷故鄉恨緒紛乘離思何極凉月上窗徘徊不去夜闌無寐擁髻牋愁因成數章偶感云黄葉蕭疏冷秋階桂月凉桐陰凝玉露菊影傲清霜湘浦雲千疊洞庭水一方撫琴悲往事餘韻繞空梁木落苔階冷凉天雨乍過聞軒迎翠竹臨沼惜殘荷入夜鄉思永秋來旅夢多感時勞不寐對月發長歌聞笛云夜半披衣倚盡欄碧空斜掛水晶盤何來月下梅花笛吹得詩人徹骨寒憶姊云萬里登高思悄然茫茫秋思接長天池塘春草空成夢風景依稀憶去年思鄉云月滿霜天動客愁寒鴉幾點噪高樓江城笳鼓聲聲怨皇斷鄉關萬里秋懷仲芳姊云蕭蕭蘆荻響汀洲景物凄清海國秋最是玉樓明月夜故人何處話離愁懷松姊漢皐云蓼紅葦白斷腸秋新鴈年年動客愁想得洞庭今夜月有人相憶漢江樓昔人謂秋士多悲余其爲秋士乎 
小説 
[劇賊胠篋記（五四）] [  一圭]  
　　辣弗里司道這個却不能必須隠藏在附近等到第二天早上行人衆多的時候我們混在他們當中一同走開去纔不致惹起别人家的注意我道爲甚麽如此呢我們走我們路人家能來干涉麽辣弗里司道不是這般説因爲我們離開這裏之後已不是現在的我們必是金玉滿身皮靴子裹袖管裹和褲子裹恐怕無一處不藏着東東那麽身體的重量大增走起路來自然很不便當給人家看了自然惹起他們的疑心萬一他們要來搜查我們那還了得若是走路的人多了大衆擁擠着各人祗顧走自已的路就没有閒工夫去注意别人了我這種預慮你可以爲很精密麽當下我也不響祗管看這間金屋裏面排列着許多玻璃箱箱子裏面都装着各種希奇的標本和古物我正看得起勁的時候忽聽辣弗里司説道你看這件東西薄得和紙一般旣光且滑差不多像個中年婦人的性質這眞是件非常好看的東西我生平所見雖廣但從未見過一物能及得上他我願拿我所有的金銀換去這件美物我聽他説這話也就掉轉眼光去看那件東西究竟怎樣好看祗見有一只四方形的箱子是用極厚而很光滑的玻璃造成安放在這金屋的一隅箱子裏面放着一只金杯這金杯雖不甚大彫刻得非常精細簡直非人工所及 
餘瀋[  吳秉恬]  
　　至靈者莫如心而至幻者亦莫如心蓋心之爲用不難於頃刻之間搆成一花花世界凡身之所不能至者而心能至之力之所不能及者而心能及之其實學問事業必經過一番之實騐乃能有成心不過爲之主宰故孔子云以思無益不如學也 
　　誌謝　昨承世界語學社惠贈世界語漢文詞典一册凡研究世界語者不可不人手一編特此誌謝 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[第三期與第三等] [  老圃]  
　　凡事至第三期必極險惡肺病至第三期癆蟲蔓延不可救藥楊梅瘡至第三期亦不可救藥試觀陳列所之黴毒標本令人數日作惡正以其爲第三期耳 
　　前見人名刺題曰第一期議員某某後又閲報紙見有第二届議員開會之事後又聞北方消息有第三期議員紛紛至奉天運動張作霖然則議員亦分三期以議員而運動張作霖當然爲第三期 
　　第一期議員程度極高或以爲呌囂惟其呌囂故爲第一期第二期議員即安福派當時有三等一曰賣舌議員每月津貼九百金蓋能舌戰者也二曰賣拳議員每月津貼六百金蓋能揮拳用武者也三曰賣臀議員每月津貼三百金蓋旣不能揮拳又不能舌戰但能坐於席上凑足法定人數而已此第三等議員當時以爲品級最下而孰知第三期議員更下於第三等議員 
道德 
[怎樣呌做忠] [  吳修]  
　　自民國成立以來一般人民把個忠宇都抛到腦後去了推究他的原因都是以爲没有皇帝就用不着這個忠的意思其實這個忠本來不是對於皇帝發生的假使爲了没有皇帝就抛掉這個忠眞是大錯特錯何以呢因爲這個忠的意義就是誠實二個字不是特特的拿來待皇帝的我們不論做什麽都是不能夠少的假使少他種種的行動和言論一定是虚僞的欺詐的不能夠取信於人了照這樣看來這個忠是萬萬不能夠把他抛掉的所以我特别提出來討論一下閲報諸先生們果能認定這個忠的定義切切實的去做事不要那樣弄假舞弊養成不實不誠不信不眞的種種惡習慣我這句話就不空説了（乙種酬） 
[西方格言（二一六）] [  謝介子選譯]  
舍實學外無非虚橋（莎士比亞（Shakespeare） 
克承之譽始可爲福（英吉利諺） 
守秘密免煩惱（西班牙諺） 
太老實易受欺（英吉利諺） 
愼避以翼覆汝而以喙啄汝之友（西班牙諺） 
有前愈倨而後愈愛者（英吉利諺） 
毋須畏頭破而預緊束之（意大利諺） 
守中行君可安（英吉利諺） 
密賊殊難有防術）法蘭西諺） 
曾遭船破者雖浮靜水亦兢兢（奥一得）（Ovid） 
法制 
[郵禁物] [  樓明遠]  
　　郵禁物者不准郵遞之物件也此項禁物可分爲絶對相對二種試述如左 
（甲）絶對禁物 
　　（一）穢褻物　一切敗壞風化及妨害公安之物在所必禁　　（二）危險物　一切帶有爆烈性及引火性之物在所必禁　　（三）有害物　一切帶有漬污性及損壞郵件或傷害郵務人員性之物在所必禁 
　　（四）例禁物　一切税關例禁之物在所必禁 
（乙）相對禁物 
　　通貨金銀珠寳及其他之貴重物若不記明價格掛號保險投遞則遺失與否在所不問至於默行投遞之禁物一經查出即處置寄件人並没收其物此又不可不知也（乙種酬） 
衛生 
[老人與幼孩骨骼的差别及其保衛法] [  江東山]  
　　骨骼因年齡的老幼質量上便大有差别幼孩的骨大部分是膠質（有機物）從脂肪和水等變成富彈力而易彎曲骨髓呈紅色液體和成人呈黄色固體的不同頭部的腦蓋骨當初不很接合以便腦髓的發育胸間肋骨也很柔靭不致壓束肺臓老年人的骨無機物最多大都是石灰質所以堅硬易折在大體而論幼年時候膠質和石灰質幾乎相等、 
所以骨骼堅强而有靭性要算最自然的狀態從此以前多膠質從此以後多石炭質都不大適宜的了 
　　要保衛骨骼也可因此加工他的大要可用下列兩項賅括（一保持正當的姿勢　坐起行止務使身體正直重心安定以免傾斜屈曲的症狀小兒坐位應常改換懷抱時更不宜過於拘緊老人的骨旣然堅脆所以切忌跌仆平時舉動總須從容衣服腰帶鞋子等也寗寛勿緊 
　　（二）施適當的營養　小兒的骨膠質太多應用石灰質的食品調和他乳汁魚肝油就是最好的調養品烟酒等刺激的飲料切切不可入口總之適當的營養貴清淡而不貴鮮濃他如新鮮空氣確是最便宜最要緊的營養品（乙種酬） 
[帶下病的原因及治法常熟顧] [  王啓生]  
　　諺云十男女痔十女九帶此可見我國婦女患帶之多矣然詢之西國婦女則患者實尠竊嘗不解其故而隨時諮訪研究之始知所謂赤白帶者其病源實皆由不清潔而來我國婦女對於每日澡身等法旣漫不講治問有澡者亦多用老虎灶買來並未沸過滿涵微蟲之污水而對於經期或産後所用紙布更隨意取携藏若不知揀擇其潔凈者而構成赤白帶的一種病菌遂得因緣而滋生混入此致病之原也知上原因則防止與治療自當以革除舊習力求清潔爲唯一方法矣然若不得已而謀藥物療治亦當以清血袪濕爲前提我國歷來醫家大都濕凉各主滋燥互異而對於五色帶尤喜以五臓分配用藥如色白屬肺重用扁豆苡仁色赤屬心重用當歸丹參等類此實習於蹈空附會故收效者絶鮮予診此病不論何色除逕投以利濕培土清血等品外即諄諄以清潔法勸人往往見效此尤可見清潔之要矣（乙種酬） 
 
[依然故我愛國商人]  
經濟 
[炊飯宜注意之事項] [  養氣]  
　　吾人日常炊飯其易熱與否於金錢之經濟時間之經濟皆大有關係其宜注意者有數事 
　　（甲）設備時之注意 
　　一烟突宜長　烟突之爲用蓋使竃内受熱之空氣不擴散於四周而澎漲上昇其處壓力旣减少則四周新空氣用由竃之下部侵入以供給酸素而盛起燃燒也故烟突忌短　　二竃内及火門宜寛　竃内低隘則燃料充塞全部由燃料所蒸發之瓦斯不能充分燃燒而火燄往往逸出竃外其不經濟孰甚火門逼窄則空氣流通外受妨礙火力因之必弱　　（乙）臨時之注意 
　　一薪初着火時宜注意保持温度於發火點以上　凡欲使物體燃燒時必熱之至一定之温度此温度隨物質而各異某物質燃燒時之温度謂之某物質之發火點故燃薪至發火點即宜保持所生之熱勿使放散致降至發火點以下每有人當薪初燃燒即用吹火竹管鼓氣吹嘘斯時起急激之氣流冷空氣驟然來集溫度下降遂至消熄縱所費薪炭無多而時間已太不經濟矣 
　　二置薪竃内勿太密　置薪竃内宜使火燄上部恰當釜底且薪與薪之間宜留間隙勿使密接否則徒入多量之薪由蒸發所生之瓦斯體不能充分燃燒其大疗分失燃料之用矣 
　　三釜底宜常掃除　燃燒旣久釜底必多灰塵灰塵爲熱之不良導體能妨礙熱之傳播故掃除釜底亦所當注意者也以上所述雖甚瑣瑣而頗關於家庭經濟故特記之如此（乙種酬） 
雜録 
[通訊須知] [  施詠湘]  
　　夫以各里之遥山河之隔而吾人得藉以傳消息者其惟信札乎信札之道首貴簡明詠湘稍知文字時與友人通書問常將尺牘翻閲客套字句頗工每繕一書輒費多時回思昔日不覺啞然失笑竊以文字之用所以濟語言之窮言能簡明則他人聽之易明瞭否則淆人聽聞而失其語言之效用矣至於語言旣窮之時賴文字而通消息尤須貴乎明白客套無濟於事徒費筆墨可省去不用字句亦不可過求精工免閲者半知半解之弊兹以管見所及不揣愚陋謹書通訊須知數則聊與諸君子研究云爾 
　　（甲）對於學問高深者 
　　譬之彼學問淵博而可爲吾師者則祗就吾之本來面目寫之否則東抄西襲徒貽笑柄反爲不美 
　　（乙）對於學問相等者 
　　譬之彼爲吾知已或爲吾同學程度旣等學問自無懸殊與之通訊如爲研究學問起見則字句不妨稍工藉得互相切劘之益 
　　（丙）對於普通商界者 
　　商人學識不無高下之分與之通訊自宜依程度而寫使閲者瞭然 
　　（丁）對於略識文字者 
　　凡略識文字之人每接信函輒有難色無他識字無多故也吾人若孰悉其程度而與之通訊則以俗語爲美罕見之字高深之句不宜攙用 
　　以上數則若未悉其人而與之通訊者不在此限（乙種酬） 
問答 
[裘雨亭問]  
　　不佞現因公務閒暇翻書得製造洋砂皮一法照法試驗惟膠不適用時未免砂粒脱落欲矯斯弊當用何膠何處出售望海内先進惠以敎我 
 
 

Page 22

 
 
   
 
