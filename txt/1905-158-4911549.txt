# 1905 - 158 - 4911549

 

Page 1

 
 
[論旨恭録]  
　　五月初四日奉 
旨淅江金衢嚴道著王綽補授福建建寗縣知縣著陳福謙補授四川崇甯縣知縣著蔣積文補授湖南石門縣知縣著殷廷鶚補授廣東合浦縣知縣著方積驊補授四川名山縣知縣著李士則補授陜西靖邊縣知縣著王沛棻補授浙江餘杭縣知縣著李孝先補授江蘇如皋縣知縣著周景濤補授安徽蕪湖縣知縣著沈寳琛補授湖南東安縣知縣著彭士荃補授雲南河西縣知縣著滕竹補授截取舉人朱廷英著以知縣用王培之李文波于紀龍金範蔣勳周俱著以教職用鄭炳翔王允哲鄒人灝湯人熙毛蔭蕃俱著以知縣用刑科筆帖式著春華補授蔭生振陞著以文職用崇謙著以旗員用張振鏞着内用夏繼泉著外用慶格秦曾蔚徐緒直俱著内用禮科給事中著王金鎔補授内閣中書著恆玉補授截取刑部郎中羅維垣著照例用保送分發知府理藩院員外郎明禄工部員外郎孫肇煌著以知府分發省分補用保舉山東候補同知李友鑫直隸候補知縣李文昇江蘇候補知縣高士彬馮詠芝楊元勳山東候補知縣李士華湖北候補知縣祝華廣東候補知縣蕭芳蘅張允楨奏留吉林候補知縣由升堂俱照例用升補四川涪州知州陳偉勛准其升補俸滿湖北襄陽府同知唐華國四川大甯陽鹽大使龍瀹臬俱著回任服滿　山東定陶縣知縣張懷信著不必坐補原缺開復前山東諸　城縣知縣王曾俊著准其開復原官仍發原省照例用奏留吏部學習筆帖式英鑑著准其留部欽此 
美國李佳白先生論美禁華工條約與中美睦誼之關係 
　　近日以來中國士大夫以美禁華工續約多受損處羣謀抵制之策爲挽回之計同心恊力勇往直前其氣至壯其心至公可敬哉雖然蒙於此竊欲一言爲中國官紳土商告焉 
　　夫中美睦誼之厚固世界所公認亦中國所自許者也謂余不信請舉往事以證之當同治七年我美駐京使臣蒲安臣君任滿歸國中朝以其人誠擊和平且諳習華人性情因轉派隨同立約專便志剛係家穀兩大臣赴美立約中美之和好因以益修此其明證一也中日之戰美公使既仗義執言從中調停而中政府所聘　理和約之兩美人亦復殫精竭慮以助中國俾中日得言歸於好此其明證二也庚子之役聨軍入都美所轄境秋毫無犯民樂其業人安其居至今都人士稱道勿衰此其明證三也和約賠欵各國争議用金惟美獨允中國用銀之請此其明證四也他若醫院學堂各種有益華人之舉美人亦皆踴躍捐資創建此其明證五也 
　　難者曰信如子言則華人應感美人之德而凡百聽命於美人矣然美人豈未嘗受中國之惠耶試即以美國教會中人計之其散處於中國境内者殆不下千餘人皆頼中政府之保護得以安然無恙耳答之曰惟若是故余探望美政府勿徒徇工 
 
 
 

Page 2

 
 
黨之請苛待華人致使華人反好爲仇而中國朝野上下亦富出之以鄭重行之以和平勿捐兩國國際之交誼勿傷兩國人民之感情我知美國素主以恕道待人豈肯固執己見必予人以難堪而後快耶且日前我國新使臣柔克義君道經滬上余特往謁以此事爲詢因知中國駐美梁星使與美外部恊議此約己一而再再而三矣兹所磋商之底稿乃係中國所擬送者是美並無不可通融辦理之意己昭然若揭矣余美人也庽華幾二十載渥荷華人之盛意亦己久矣回憶前十年在京時蒙李文忠公徐小雲侍郎交相勸勉因不惜跋涉重洋糜費巨貲遄歸故國親歴各通都大邑演講華人待我美人之厚且其時適值華工禁約訂約之期余特上書我國上下議院遍謁執政者力請其删除苛例勿以華人爲非我同種而嚴加限制所有應禁條例應與禁止歐洲各國人者一例不得以華工二字將一切華人含混包括在内惜此説未經議院核准致當日所訂之約有失當處今之續約固爲華人力争改良之會亦我美政府自行糾正之時也 
先生此作其意蓋殷殷於中美兩國之睦誼不欲以美禁華工一事而致有所妨礙故深望美政府勿第徇工黨之請并勸我國人籌議抵制亦當鄭重以出之先生美人也而其言公平若是是誠可敬者矣先生自謂今之續約固爲華人力争改良之會亦爲美政府自行糾正之時然則我華人自當急合羣力以争改良兾無負先生之厚望而尤宜出之以鄭重如先生言勿始勸而終怠則美政府必能自行糾正中美睦誼從此益固此即先生作論之意也夫[  記者誌]  
[電詢梁使華工禁約究竟辦法京師]  
　　周工禁約美柔使與慶王會晤云本國政府甚願和平辦理旋由慶王電致駐美梁使云此事究竟如何辦法美使口氣甚鬆請即詳細電復（艮） 
　　記者按柔使之言是嬰兒我也吾雖深願其言之克踐吾尤深願我人抵制之志益堅　 
[滬道商請税司令俄艦聚泊一處]  
　　上海道袁觀察前日得日領事照會不允將俄艦分泊口外觀察允即商請税務司設法在滬江擇一妥當之處令俄艦聚泊一隅以便防守刻己將此事備文向税司商請設法矣（
金） 
[日俄提議和局彚誌]  
　　初八日東京電云聞日俄兩國和局現己起議 
　　初八日英京電云初六日美總統羅思勿君行文日俄兩政府謂目下事機己至本總統爲世界利益起見擬請將可懼可悲之戰務停止美與日俄兩國皆有交誼本總統以爲世界進步爲兩大國之戰大有阻礙故請兩政府爲本國及保全世界和平起見宜即行議和初八日東京電云美羅總統己請兩戰國開議和局他國不能干預日外部己允派議和使臣 
　　初八日東京電云駐日美使於昨日行文日政府略謂美總統謂停戰之期己至勸日俄兩國直接議和至於何時起議及議和之地美總統願從中定斷今日日外部覆文謂此盛意由美總統而來日本願細加斟酌所有預擬章程須能保守以後一切之安全日本即將派使臣議和 
　　初八日英京電云兩戰國己允美羅總統之調停議和使臣將會於華盛頓駐美俄使即前駐日俄使將爲俄國之代表 
　　初九日東京電云日本國民報謂因美總統之善於介紹現有和局之望此次美總統之有益於世界如昔時華盛頓之有益於美報中又賛日政府雖軍士屢次獲勝而政府仍願議和無傲慢之意諒俄亦必不負美總統之雅意此報又勸全國之人竭力爲和局之主有如爲戰務之主日本領袖各報皆謂和局尚未實成日日報亦力請政府雖行議和然仍須行其一切兵備蓋議和之事爲時必久或竟不成亦未可知也 
　　初九日英京電云聞此後日俄即將議停戰之約譯字林報 
　　初八日柏林電　駐俄美使謂曾與俄皇會議俄皇頗有願和之心現將與各大臣商議美京現亦在熟議此事 
　　初八日柏林電云駐俄美使與俄皇會議後俄皇及各大臣似頗有願和之心譯德文報 
　　初八日東京要電云俄國己由美國開列條欵請和於日本　　初八日東京電云日本對馬海軍大戰後美羅總統行文俄皇請即議和俄皇乃諭令各大臣會議於初四召見駐俄美使美使將所議之事電致美總統美總統召見駐美日使告知俄皇願與日議和當時美總統又電致駐日美使諭令轉告日政府請其允與俄議和蓋俄己先允准倘所擬章程與日合宜即作爲定妥兩國派使臣俊再與日俄交涉日政府覆文允准美總統之調停至兩戰國使臣議和之事及停戰章程須於數日内定奪 
　　初八日東京電云日本接美國公文後即行宣告現爲本國與世界起見頗願與俄復和惟一切條欵須能永保日俄和局現日己允俄之請即將派專使與俄直接商議和欵其地與時可以商妥也譯太晤士報 
　　初十日英京電云英路透電局駐俄京訪事人電稱由俄官塲處得來消息目下並無選派議和使臣之事所辦者惟將日本所擬條欵逹知俄政府如俄政府以爲此等條欵可作爲議和之基然後再選派使臣譯文匯報 
[美總統盛稱中國此次能堅守中立京師]  
 
中國此次堅守中立實深感激囑爲電禀謹轉逹（屯） 
[俄公使將次到京京師]  
　　駐俄胡星使電云俄使於四月二十六日起程取道恰克圖約計一月可到北京（屯） 
[電告德兵艦在連島並無嗚砲迫遷情事天津]  
　　德艦駛至海州一事己迭紀前報兹聞北洋大臣電致外部略謂連島德船事前派李守德順會同海容船管帶程璧 
 
 

Page 3

 
 
[第三版]  
　　光往查據電稱海容船十六抵連島遍詢居民均稱德船係三月二十四到此游弋二十七日開去曾設帳暫居二宵臨行梔尖山立竹竿懸藍白旗一面並無鳴砲迫遷等事實係居民自相驚擾紳等自認未加詳查率自報官所致現經江督電飭將德旗取下改懸龍旗云（屯） 
　　記者按德艦無端駛至連島無端樹立旗幟即無鳴砲迫遷等事己可駭矣乃據是電謂實係居民自相驚擾并謂紳等自認未加詳查率自報官所致然則德艦當任其自來自去而以居民之自相驚擾爲非矣且將以未加詳查而率自報官者爲咎矣嘻 
[德親王電告離華京師]  
　　德親王福禮留伯由恰　　克圖電致京師云大清國皇太后陛下外臣到貴國以來庇皇太后之恩所到之處無不叨最盛之欵待在北京時蒙賜覲見錫以珍瓶並賞聖容外臣所有在貴國得享之殊恩可作外臣來華之記念永感而莫忘矣今將離貴國之疆士虔電聲謝恭請聖安又電云慶親王鈞鑒自北京前赴俄界沿途照料並皆妥善一路均極順適皆貴政府外務部預爲籌畫之力也今將出貴國之境敬謹布謝順頌日祉（艮） 
[逹賴喇嘛須俟病痊後回藏京師]  
　　逹頼喇嘛初定四月十四日起程回藏後改於二十四日降旨允准己紀前報兹又聲言患病不能即行經延祉等催迫逹頼云聞有人欲驅逐我不如將印交出以免驅逐現奉旨准其在庫倫安心調理俟病痊後再行起程（艮） 
[聲復日使電報遲延之故北京]  
　　日本駐京公使因京局電報遲延請加整頓政府常即復以海綫割斷由陸綫轉遞所致（屯） 
[參贊夫人請福晉公主讌會京師]  
　　英叅贊嘉乃績夫人擬於五月初六日請各福晉公主讌會（屯） 
[忠州大饑宜昌]  
　　四川省忠州地方大饑人相食有三人同行一人被殺而食者地方官不敢過問男女老少之逃至夔州府者甚多往歲夔關盤查人口甚爲嚴厲凡私帶男女必爲攔阻刻下有人帶出關外反以爲行善而不之阻前日有饑民數百人逃荒至西壩地方東湖縣某大令查悉之下與四川商會商議給以川資囑令回籍詎難民有有本籍地方官印札准其出省故皆不從不知大令有良法以處置之否（謙） 
[定州民教起釁天津]  
　　聞直隸定州所屬之章村教民與村民因田畝樹木事起釁彼此鬭毆村民死者四五名旋即焚燒教民房屋并延燒蒙養學堂業經重直剌禀知上憲未識如何懲辦（月） 
[粤督密保學政并叅江督廣州]  
　　日前兩廣總督岑雲帥具摺密保廣西學政汪詒書才具開展堪勝藩臬之任摺内並有奏參江督周玉帥不堪勝任之語未知聖意如何（訟） 
[黃侍御奏叅江督借與德國練操地方北京]  
　　日前黃侍御昌年復上奏參江督周馥不應借與德國練操地方一摺略謂各國之在中國非止一德若借與德國操地則各國皆尤而效之將何以對付此事關係重大未能令其隨便允諾請旨飭下兩江總督務須設法阻止以免他國藉口云云（訟） 
[楊欽使奏保出洋隨員北京]  
　　駐比大臣楊欽使有摺到京密保隨員四品項戴廣西試用通判勞毓慶前經駐英義比使臣張德彛隨帶出洋派充駐比隨員迨臣奉使駐比照章留用計己三年期滿該員遠涉重洋從公三載勤愼自矢罔間初終實屬異常出力懇恩准將勞毓慶免補本班以直隸州知州仍留原省儘先補用並請賞加三品頂戴聞己奉旨允准矣（訟） 
[改設川省提督述聞北京]  
　　四川京官蔡東侯主政條陳請設川西巡撫己誌前報兹聞政府以川省巴塘亂事滋起總督駐節成都未免鞭長莫及擬改設提督一員駐紥巴塘俾資治理云（盈） 
[練兵處擬頒訓兵報天津]  
　　練兵處擬刊白話報頒發各營逐日宣講俾知盡心王事忠於國家聞己發交天津官報局先印四千分矣（日） 
[兩宫還宫預報北京]  
　　探聞兩宫傅諭於本月十五日由萬壽山還宫以便俄國使臣覲見（月） 
[僧侣禀設學林北京]  
　　龍泉寺法源寺觀音寺等僧遞禀學務處稱在北京創設大學林各府設中學林各州縣設小學林皆以僧人入學一切教育皆仿日本本願寺之法並在京派總監督一名或謂此舉實有暗中鼓動而隠握其權者從此和蕩和樣之勢力將日益擴張是皆前降上諭保護寺産之力也（月） 
[考試留學生分門擬題京師]  
　　學務處考試出洋留學卒業生己兩誌本報兹悉此次考試本議令大學堂教習擬題由管學大臣鑒定然留學生以爲大學堂之教習程度與彼等相若不應擬題故又派前在東洋留學卒業生章仲和君擬題計分法律商業機器化學四門每門分子目若干類與考者凡十人均在東洋得有卒業文憑由楊星使考驗咨送者至保和殿考試之期約在本月十二日然聞兩宫還宫須俟十五日恐尚須展緩也（紳） 
[商部又催訊結倒騙案北京]  
　　商部整頓商務一摺久奉明諭通飭各省遵辦兹聞倒驅鉅欵各案如上海鼎康等莊呈控山東合德號南京凃景瑜呈控大德莊及江西蔚豐厚禀控豐豫亨等又經商部分别催咨南洋山東江西各督撫迅即飭屬遵旨限一月斷結報部其江西己結熊心明一案雖經該巡撫聲報到部仍請將訊斷全案詳細情形録報以便查核（震） 
[工部局電燈合同遲訂緣由鎭江]  
　　鎭江大照電燈公司房屋落成應用機件均己裝置妥貼刻與英工部局商訂合同擬在租界遍設路燈局董葛利生君以爲須用洋人常川在鎭 
 
 

Page 4

 
 
[第四版]  
　　照料方保無虞而公司洋人則謂竪杆後即當辭退工部局不以爲然且因經費不足特致函上海工部局董商辦以故訂立合同一時尚難决議云（井） 
[關道准演日俄影戯之謹愼鎭江]  
　　庽鎭日人自聞對馬戰勝消息歡躍異常因擬集資租賃三層樓空屋開演日俄海陸戰事影戯以耀國威請於常鎭道郭觀察未蒙允准繼由駐寗日總領事崗部三郎照會道憲始准開演惟諭以如有足令俄國大失體面之影片萬勿任意演出致啓責言云云嗚呼觀察誠謹愼哉（井） 
[川督奏請創設濬川銀行摺]  
　　奏爲川省創辦銀行酌擬章程恭摺仰祈聖鑒事竊維貨幣貴乎流通利源期於開廣東西各國以商戰雄視環球莫不有總匯財政之區以爲樞紐其力自厚其用自宏故雖越數萬里而遥創制經營財用不虞匱乏方今户部奏請設立銀行各省亦多次第籌辦藉以維持財政擴興商業實爲今日迫要之圖川省年來撥欵送增每年京外恊餉新舊償欵爲數甚鉅多由商號承匯其匯期之遲速匯費之漲落一任居奇操贏且際兹銀緊錢荒本省出入欵項亦多周轉不靈官商咸以爲苦銀行爲財幣總匯之所自應亟籌興辦以濬利源當經督同司道一再籌商擬由司庫籌撥銀三十萬兩另招商股二十萬兩共合官商股本五十萬兩先於成都重慶兩處開設銀行並以股欵試行大小鈔票無論鹽糧釐税一切交納公欵均准搭用所有股銀專備支發票項不准挪作别用俟根基稳固再行分設京津滬漢等處以期展拓規模擴充利益惟兹事體大創辦維艱必須有熟諳商務結實可靠之員方能勝任查有奏調山西候補知府周克昌堪以派充總辦專司其事並飭藩司督同辦理妥議規章俾垂久遠而資信守兹據布政使許涵度條擬章程詳情奏咨立案前來除俟股欵籌齊刻期開辦仍將未盡事宜隨時體察情形妥愼辦理並咨部查照外理合繕具清單恭摺具陳伏乞皇太后皇上聖鑒敕部查照立案施行謹奏光緒三十一年五月初四日奉硃批政務處户部知道單併發欽此章程明日續登 
[政務處議覆粤督添設巡道並裁改各缺摺]  
　　政務處大臣和碩慶親王奕劻等跪奏爲遵旨議奏事本年四月初五日准軍機處抄文署兩廣總督岑春煊奏請添設巡道並將糧道等缺分别裁改一摺又請升崖州爲直隸州知州一片均奉硃批政務處吏部議奏欽此查設官分職貴因時因地而制宜廣東自通商以來口岸屢闢交涉滋繁邊防亦日形吃重一切情形多己視昔遷變原設各道缺或控制難周或管轄不便或事務過簡自應酌量添改裁併以重地方上年九月間湖廣總督張之洞請裁糧道添設施鶴道當經奉旨允准今該署督等擬請裁撤廣東督糧道添設廉欽兵備道駐紥欽州管轄廉州一府欽州一州以糧原轄之廣州府佛岡赤溪二直隸廳改隸肇羅道更名廣肇羅道移駐省城以原屬雷瓊道之雷州府原屬肇陽羅道之陽江直隸廳連同高州府歸原設之高廉道管轄更名高雷陽道仍駐高州原設之雷瓊道更名瓊崖道仍駐瓊州均爲因時因地裨益治理起見應請照准其所請廉欽道廉俸即以裁缺糧道改支暨廣州府經歴撤銷兼管糧庫名目裁兵節存米價由各州縣徑解司庫存撥糧道原管稽徵各項奏銷概由藩司辦理所議亦均妥恊再該督等片奏請將瓊州府屬崖州知州升設直隸州一缺係因與附近該州之感恩昌化陵水三縣萬州一州均距府治過遠管轄多不不便與臣等前經議准山東升設膠州直隸州河南升設鄭州直隸州情事相同亦請照准所有原屬該府之感恩昌化陵水三縣及萬州改設萬縣均歸崖州管轄俾便控馭而符體制至所擬添設之廉欽道請作爲衝繁難要缺由外揀補崖州改爲衝難烟瘴要缺更部查定例道府題調要缺令該督撫由外揀補准其陞調兼行今據署兩廣總督請添設廉欽道定爲衝繁難邊遠要缺由外擇其人地相宜者酌量升調揀補以資治理此缺既係升調兼行是否即作爲題調要缺又片奏崖州爲直隸州萬州改爲萬縣查崖州原係難簡調缺今升爲衝難烟瘴直隸州要缺萬州原係疲要調缺今改爲縣缺兩缺題調字樣是否仍舊抑或增改均應令該署督奏明辦理至所稱擬改之瓊崖道高雷陽道廣肇羅道均係將轄屬分别增减改隸並非裁缺各缺現任人員應請一仍其舊自應准如所請惟崖州知州萬州知州今既將缺分升改現任人員是否仍舊亦應令該署督等奏明核辦戲缺之廣東督糧道恩壽應俟奉旨後由吏部照例知照軍機處請旨另簡其餘改鑄關防印信一切未盡事宜均應由該督撫等詳細酌擬分别奏咨辦理所有議奏緣由謹會同繕摺具陳伏乞皇太后皇上聖鑒訓示謹奏 
[吉林將有戰務]  
　　初八日東京電云吉林近地之俄人己漸前進故不久將有戰務消息 
[俄德猜疑]  
　　初九日英京電云英太晤士報駐俄京訪事人電稱俄疑德國之心日甚一日法外部大臣辭職後此懷疑之心更增譯太晤士報 
[日占各地]  
　　初九日東京電云初七日本將京山泉北高地之俄人逐出並占據二十里堡四方台通家子興隆山四面之境地此外無他戰事 
[俄皇感謝羅提督]  
　　初八日英京電云俄皇己電致海軍羅提督深表感謝之意并謂既係上帝之意使俄不能獲勝然通國之人無不頌爾之勇故願上帝保衛吾等一切俄人 
[瑙威升旗志慶]  
　　初八日英京電云瑙威瑞典己於今日撤去聨邦旗而升瑙威之國旗民人大爲歡欣砲聲不絶瑙京行此禮時約有三萬餘人均高唱愛國歌 
[瑙威己設外部]  
　　初九日倫敦電云瑙威暫時政府己議定設立外務部派羅蒲蘭大臣爲外部大臣譯字林報 
 
 

Page 5

 
 
   
 
 

Page 6

 
 
[立愈小腸疝氣除根神藥]  
廣東陳恒德堂神藥到申 
本堂秘製立愈小腸疝氣膏藥其功之速無出其右無論隂囊腫脹隂核偏墜甚至坐臥不安痛苦難號則將此膏貼之立覺隂囊縮小氣鳴脹消極至兩天包能除根屢試屢騐百發百靈倘年久根深宜内服外貼藥力大而取效愈速矣每張正號一元副號六角○外有第一神效疝氣丸每大盒二元小盒一元倘忍連内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
[專治咳嗽吐血竟可起死回生]  
廣東宏仁堂益記包愈咳嗽吐血良藥○秘製靈驗異常○治好萬人○從無復發 
本堂家傳秘方精製包愈咳嗽吐血斷根仙草藥膏屢試屢騐活人萬計專治男女老少逺年初起吐血咳嗽立服立愈無論諸醫束手危險萬分速將藥膏依法服下奇功立見輕者一料重者二三料全愈永不再發藥性和平不寒不燥有起死回生之功滋隂降火補氣潤肺眞水火旣濟之良方順氣化痰止血斷根之妙品倘若不效原洋奉還每料二元近有假冒多方妒嫉特再聲明購者留心舗分上海丹桂戲園南首朝西轉灣正豐街中市宏仁堂發兌 
[人参鹿茸靈芝野术海狗腎興陽種子補身酒]  
天下馳名廣東老益三堂　上洋鐵大橋天后宮東首認明中和米店對門眞的○分鋪三馬路外國墳東就近極妥 
此酒得自仙傳有天地日月五行隂陽之精氣摘山海百草之瓊漿内用天生靈芝仙草黄山野术眞正人參鹿茸海狗腎並各種滋補之品藥性和平不燥不熱四時宜飲專治陽痿不舉精薄無子未交精泄或泄而不射諸虚百損五癆七傷夢遺白濁四肢痿軟服卽立愈雖白髮老翁極弱之身體將酒略飲最奇者服後一刻鐘週身發煖筋絡舒暢陽物雄壯倘虚損弱之人一經飲此立刻身體剛强緣酒内重用參茸芝术海狗腎可以誓天日而證神明故而功效如此神速况酒性最能助陽凡頭面手足骨節無所不至常服煖丹田益氣血補命門塡玉池開胃健脾强筋健骨烏鬚黑髮轉老還童多子多壽却病延年補身種子興陽第一功大瓶四元小瓶二元雙料加倍如購十瓶照市九扣○大山人參鹿茸海狗腎壯陽生精吉祥種子丸服之立刻煖腎壯陽堅舉無比屢稱奥妙全科每箱廿兩三十六元每兩二元單料减半○函購附送藥書爲憑 
[上海三馬路西市]  
中法老藥房發行 
艾羅醫生補腦汁傳單 
補腦汁淺近易曉說　每大瓶二元每打廿元小瓶每瓶一元二角半每打十二元　我這樣補腦汁　不是别的方藥　可以趕得上的　諸君不相信　我說幾樣好處　給大家聽聽　第一樣是老年人　血氣衰了　腦筋便要枯縮了　有了我這個補腦汁吃了　腦筋便不枯縮　自然養舒了氣血　腦筋充滿了　記心也好　又無各樣的毛病　吃了我這個補腦汁　眞是長生不老　第二樣是中年人　勞精神　用苦力　都是從腦汁上發出來的　把個腦筋弄壞　自然會生出百樣勞傷病了　有了我這個補腦汁吃了　便能增長精神　充實氣力　免得生癆病　又可免得風寒小病　這不是一件大好事麽　第一樣是幼年人　要用腦筋　求學問　學技藝　起早落夜　煞是苦惱　有了我這個補腦汁吃了　不但可以助補元精　而且能够長益神智　譬如有了十分聰明　便可增到二十分　這個眞藥是中國人說的太上老君仙丹　王母娘娘的蟠桃　還没有這樣靈法呢　第四樣是婦女　婦女的身體　全靠精血　精血的根苗　都從腦筋裏發出來的　所以婦女有經水的大病　和那白帶白淫等病症　没有一個不是頭昏顚倒的　這就是腦筋裏的原故　便有了我這個補腦汁吃了　自然補腦子　腦子便好了　這些毛病　自然没有了　這些毛病没有　自然身子健旺　便可以生男育女了　中國的女人有了病　便去求神拜佛　不知吃藥求方　於今有了我這個補腦汁吃了　也比求神拜佛　要高到萬分　諸君不相信　買了回去　男男女女吃了　一家健康之外　明年還要生個結實的小娃娃呢　眞是可喜可賀　艾羅醫生演說艾羅補腦汁功用錄 
腦爲一身之主其腦氣筋經繞週身四肢百體臟腑内外無處不到故全體聽腦之驅使無不如意推而言之眼無腦氣筋則不能視耳無腦氣筋則不能聽鼻無腦氣筋則不分香臭舌無腦氣筋則不知甘苦週身手足之能知痛癢冷熱軟硬澁滑及能記古今萬事者無非腦之權也夫人之腦愈重則聰明絶倫如腦輕者必庸愚之輩也若腦氣無力則必多諸病腦氣足則百病不生全體强壯矣本醫生研究補腦一法己經多年製成此汁百試百騐誠非尋常補劑可比爰將主治病症略錄　一治腦血不足夫腦雖主使百體還須賴血多以養之心思過度焦勞喜怒皆能傷腦損血若腦血少精神筋力自然疲矣　一治頭部腦氣不足常患頭暈頭疼及偏正頭風　一治眼部腦氣筋不足致患瞳人大小内瘴昏花迎風流淚緑水瞳人瞳人反背等症　一治牙牀腦氣筋不足齒牙常痛咀爵無力　一治面部腦氣筋不足致患口眼歪斜　一治耳内腦氣筋不足則耳竅閉塞耳鳴耳聾　一治脊髓内之腦氣筋不足常患腰脊疼痛腰痠腰軟　一治婦女子宮内之腦氣筋不安赤白帶下經期遲速不準或痛經閉經及腦筋無力運動終身不育等患　一治男子陽莖内之腦氣筋不足則不能振舉故有陽痿精寒精滑之患　一治肺内腦氣筋不足蓋肺主呼吸若肺内腦氣無力則呼吸不順有咳嗽氣急氣促之患　一治胃中腦氣筋無力蓋胃主消化全仗腦氣筋舒縮運動以匀轉食物而生津液若腦氣無力則消化遲緩而胃病生矣當服此汁腦力增足雖醉飽偃臥亦能使之消化無阻滯之虞永逺保無胃患　一治四肢腦氣筋不足致手足麻木不順運動無力及半身不遂中風中痰癱痪麻木猪羊癇風思慮傷神癲狂痴迷等症因其源皆出於腦也　一治素有烟癮之人夫鴉片入口即能環行週身無絡不到凡氣筋大小四十對處處受其尅削故有面黄肌瘦形容枯槁陽事不興精神日疲之患惟此汁服下則無經不達無筋不補大有返本還原之功好嗜烟者誠不可不服也　　　　艾羅醫生謹白 
[上海三馬路新開何福祥綢縀莊　貨眞價實　童叟無欺]  
本號精選各種綢緞庫金庫銀漳絨漳緞無不悉心挑揀公平交易自開張以來已蒙遠近紳商皆稱價廉物美兹値夏令羅紡紗貨愈加挑剔花色全備貨物精良自可不言而喻並向泰西定織加闊純絨異様花緞花紗光彩異常顯亮身分極行厚實與尋常泰西紗緞大不相同又向各國採辦鏡而企呢全絲海虎絨等貨定價公道以副　惠顧之雅意倘蒙見敎請至三馬路西晝錦里對門紅磚洋房石庫門内揀選可也　寄銷各色二號花素摹本幛料每雙幅寳洋九元六角 
[上海老北門濬利源又中湖北頭彩誌喜淂洋拾萬元]  
啓者湖北票四月廿八日開第四十會頭彩第三萬四千七百廿九號連上下附彩均由小號寄東洋積濱林朗記售出得主台銜紅票收齊容後詳告去年五月廿三日開第廿九會頭彩第四萬一千八百九十二號又今年第十會廣東票頭彩亦由小行售出早已登報聲明今疊逢大彩雖諸君之洪福亦小號之旺向獨占日後定卜大彩綿綿欲各錦標請速購票現售第一會廣東票六月初九日開彩門莊批發格外克已兼售各省彩票副票如蒙　惠顧函購當班回件此佈 
[福建全省彩票頭彩二萬元五月十五日開彩]  
本公司奉閩省　大憲祥准開辦通銷各埠今第十五會票額設一萬號全張售洋六元分爲十則每則售洋六角其頭二三四彩新增未尾中彩較他票爲多准於五月十五日在厦門太史巷總公司開彩如　貴客欲領額批發請移至上海南市老太平外弄分局預訂可也○再得彩紅票無本分局鉗口圖章者概不收兌因無票根可查也特白 
 
 

Page 7

 
 
   
 
 

Page 8

 
 
   
 
 

Page 9

 
 
[志士創設新報北京]  
　　北京近日風氣漸開即以報界上言之舊有之報己大加改良而熱心開化之土又復組織新報以餉社會前有北平李君創辦北京華字彚報歸燕都報館代印定於本月十八日出版後有上元焦君議開京津白話報專以開通中等以下社會之人爲宗旨附入華北譯書局内刷印擬於端節後初六日出報云（坤） 
[盜賣軍火待質廣東]  
　　清遠營守備黨秀升因在任内盜賣軍火被大憲查悉將該守備撤任提訊據供此項軍火當時奉有前任遊擊黃如山札文提取并非盜賣惟查閲札文並未蓋有印信眞僞難分須提黃遊擊到案質訊方能定讞現該守備仍押候保所待質而黃遊擊己因另案逃去矣（睽） 
[永留守定期赴鎭閲操鎭江]  
　　江甯將軍永子茂留守定於五月初十日由金陵來鎭簡閲八旗精鋭練軍各營操演（觀） 
[滬甯鐵路在鎭郡購田計數鎭江]  
　　滬甯鐵路經過鎭郡各叚軌道需用之地己由駐鎭鐵路分委陳直刺文藻會同購地委員及洋工程師分别勘劃聞共計劃去官民各田丹徒一千五百餘畝句容一千二百餘畝丹陽一千三百餘畝（觀） 
[磗船交涉漢口]  
　　漢口花樓一帶興修街道經費浩大計錢約三萬串左右日前向他處定購青磗三萬塊用貨船運至江心忽被英商某洋行攔去稱爲該行所購工程局執事人力争不得遂向領事署伸理乃始歸還了事（叅） 
[革令潛逃廣東]  
　　近來宫場人員因久交代而潛逃者己數見不鮮現聞前署香山縣革令尚欠經徵正雜各欵銀四千餘兩大憲派人往寓傳見該革令己不知去向（暌） 
[嚴查命案九江]  
　　彭澤縣民歐陽喜寳赴道轅控汪明成一案奉批據呈如果屬實汪明成等殊屬不法惟汪湯氏屍身畢竟何處受有何傷現閲多時當己查知因何起釁見証何人來呈均未叙明亦 
難保非揑飾案關人命虚實均應澈究仰九江府即飭彭擇縣勒拘被告汪明成等到案傅同証佐質訊確情照例詳辦倘係誣控亦即反坐毋稍偏延（遯） 
[軍門閲操甯波]  
　　管帶練軍正中營劉慶林副中營姚長泰常備營王華清逐日督率勇丁訓練洋操復於日前禀請浙提吕道生軍門臨大校場閲視軍門見步武槍法頗臻嫻熟遂各獎賞有差（坎） 
[鎭郡開辦機器織布局鎭江]  
　　總查八旗學務委員王雷夏大令以現在中小學堂雖己一律開辦然旗民生計日蹙教養必須並興爰擬設機器織布局一所以教游惰旗民（并） 
[鎭郡創設勸工廠鎭江]  
　　郡人夏松平邀齊同志籌集欵項擬在北門附近創設工廠招集失業遊民教授各種工藝刻己查取外洋勸工廠章程以便考證矣（觀） 
[潔净局將次開辦廣州]  
　　岑督擬提埠租爲開辦潔净局經費兹聞南海縣傅集各地保至縣諭令查明每年埠租多少提出二成得銀若干刻日禀覆以憑核辦（暌） 
[劣書發縣押辦甯波]  
　　慈邑鳴鶴塲書吏葉文遠開塲聚賭包庇花會去年由紳士聨名禀縣請辦經吴大令飭差拘拿詎葉聞風逃匿復濳赴省上控經撫憲札飭甯波府提訊紳等以葉某確係劣書未便對質案遂延擱日前甯府喻庶三太守復奉上憲飭提訊結當即札飭吴大令立將葉文遠拘案解府發鄞縣高子勛大令押辦（坎） 
[第四標請換教練官鎭江]  
　　駐鎭常備步兵第四標遵照練兵處章程延用教練官訓練操法惟標統龔叅戎查其并非畢業學生以致動多舛誤故擬禀請督練公所更換能員藉資整頓（井） 
[委辦釐差九江]  
　　前辦德化磯灣釐卡徐賓臣少尹家勳殁於差次經道憲瑞觀察委邱稻陔少尹暫代省憲旋委德化縣賀明府代理現又札委程春航參軍廷琛接辦於念五日到卡任事聞比較年額係一萬七千八百千云（遯） 
[失票復得九江]  
　　潯城同人公茶機失去潯字第三號四月十八期匯票一紙計曹紋四百二十兩立赴警察局及德化縣呈報均蒙批示并蒙移知領事署旋知此票爲聖公會教友所拾田牧師胡厚齊君飭將原票付還失主（遯） 
[洋行失愼烟台]  
　　前月二十四日夜一點鐘電報局高橋街洋行忽然失愼延燒近鄰裕芳照像館洪茂號寳來館等計燬去樓房五十餘間至五點鐘始得捕滅聞高橋行有一日本人在内睡臥未及逃避竟致葬身火穴（損） 
[懸賞訪拿偷税甯波]  
　　甯屬土漿現己上市土膏局委員恐有奸商越繞漏税情事爰特出示懸賞訪拿略謂甯郡土漿收税向章比較甚嚴每有奸商市儈偷漏捐税以致捐欵難期起色如能查獲偷税分别給賞（坎） 
 
 

Page 10

 
 
[照録黃君中慧敬請中外同志預籌東三省善後策啓]  
　　去歲有日本志士在華文報中設此問題借觀輿論并彚刊成册流傅甚廣中慧曾蒙惠贈一部其徵採宏愽評選精當固己無復有加惜其爲時尚早戰局未定故其籌謀擘畫或有未能盡合之處今波海艦隊盡爲日虜奉天全境己無俄兵兩國之戰事將終三省之問題伊始然而外交宜秘中外所同政府專制向難盡如人意與其事後電争補救莫及何如綢繆未雨詢謀僉同慨念及此旁皇中夜以全國各國所最注目之事數千萬同胞顚沛流離之際數百萬方里存亡安危之秋而我竟淡漠相視痛癢不關苟有人心曷以堪此中慧不揣冐昧開此重大問題並妄擬籌議規則數事如左 
　　一現在留學日本志士最多見聞親切應請諸君將該國輿論及其外交方鍼隨時詳悉録寄北京以爲我國外交家籌畫對付之基礎按此事最要最難非才大心細學識過人交游素廣者必不能得其眞情 
　　二現在游學歐美及其出使人員應請就所駐之地其報章之論説入民之感情苟有涉及日俄戰事或中日交涉者擇要譯寄以備叅考惟須在其都城商埠鉅紳大賈所集之處方爲有用若山水名勝之區雖有書院之博士名人及學報之議論多迂闊不合時務不足爲全國之人表幸勿譯寄凡在此等學堂卒業諸君學問縱優而於外國政治風俗閲歴必淺 
　　三内地各省之人幸勿謂滿洲安危與我何涉試問庚子北方拳匪啓釁無一省不攤籌賠欵即無一人不分受其害今東三省善後要政需欵尤急恐不免由各省分攤官吏以一紙空文承認巨萬實何嘗拔其一毛而農商工賈抽捐加税無一幸免此事得失寳吾全國利害之所繫是宜舉我全國人民之聰明才力共籌良策愚者千慮必有一得幸勿妄自菲薄至盼至盼 
　　四東三省自庚子俄人佔據曾與中國議定分三次撤兵雖一再愆期究未敢公然據爲己有此次日本以義兵仗勝攻取己迭次聲明萬無不還我之理否則我自可贈與俄人何必多此一戰而轉爲日有耶由是觀之東三省之土地主權必可完全毫無疑義英有名人毛利生曾兩次親向慧言日本並非因滿洲而始有此戰故將來撤兵之時中國無庸以財相酬謝此雖毛君一人私見然英日同盟毛爲倫敦太晤士著名訪員其論説宗旨足爲全英之代表但平情而論我國亦萬不可恃毛君此言而過存奢望此中有不得不預爲籌議之處是爲問題中之第一要件 
　　五日本武員動以戰地無公法爲詞致我官吏事事棘手（此言不盡作此解兹姑不辯）然日俄和議一開則不能再以此借口而視我爲敵國其理甚明惟借地行軍究屬變例則外交責任最爲緊要局外旁觀事後評議必多遺憾今應請中外精通公法諸公準情酌理設身處地而預示其變通之策是爲問題中第三要件 
六日俄借地媾兵暫以軍法從事和議定後即當與議撤兵不當名爲還地蓋我守局外地方官吏固未嘗一日無也然日本必待我能有自守之力方肯全行撤兵亦係意中之事是我之武備有不能不亟爲預籌者是爲問題中第三要件 
　　七巡警清潔衛生及種種地方自治之事凡關東三省治安之策此時宜一併籌及實力施行免爲他人借口是爲問题中第四要件 
　　八欲舉以上各事實有二難一無其人二無其財雖有良法美意終屬紙上空談是以求才籌欵爲問題中之要而尤要之義事在人爲時不可失想我國地大物博必不致有乏才之歎特恐有之而不能用耳 
　　九欲議以上各事無論内地村鎭或名都大邑皆可擇適中之地預將以上各欵簡明宣布約期聚晤互相辯駁不妨各持一説而以理勝人多從者爲斷會議時只須借一空地立談萬不可鋪張揚厲借此歛錢致染近來立會漁利之習議有所得删繁録要就近彚送報館請其刊布再由各報館公舉數人彚齊選録或呈外部或寄東三省將軍聽其取去是無議院之名而收立憲之效或慮如此辦法則無報館之處及不閲報之人不能與議何殊不知不肯閲報之人萬不能通知時事即與議亦未必有用固不妨割愛也 
以上數則僅就中慧一人管見所及殊多罣漏尚求傅布諸公隨時酌改幸甚幸甚（此稿係於五月初三日夜半憂思不能成寐援筆書之至此不覺初四日晨刻矣　　黃中慧謹啓並記 
[節日停公]  
　　昨日爲美國華盛頓立國之期寓滬各美商均在門前高揭國徽籍伸賀祝江海新關封關一天各銀行亦停辦公事循常例也（木） 
 [P婚儀志盛> 
　　法捕房捕頭克頼美君之女公子許字與助爾 
堂君助君由香港來滬擇日完姻昨日己届吉期就大自鳴鐘洋房陳設一新設筵宴客法總領事及駐滬法國紳商及本埠文武官員均詣法捕房道賀午後四點鐘由克君帶同至新北門外天主堂行婚配禮（水） 
 [P禀請阻建火油池 
　　上海寳山兩邑紳士查得兩邑交界之浦東高橋地方有人在彼起建火油池因恐有碍民田故即商請兩縣尊設法阻止（木） 
[捕役詐贓]  
　　上海縣捕役朱福以船户周根咸金咸兄弟二人曾於三年前將木植售於孫阿掌龔阿妙得洋十餘元因將周兄弟拘到禁押多日旋由自稱失主之久記木行解至浦東保甲總局經謝岳松明府提訊周供出孫龔收買木植各情朱又向孫恐嚇勒詐孫情急出洋銀四百元央三林塘圖董湯藴齋爲之緩頰龔姓亦被朱詐去洋九十八元事後心不能甘赴縣喊控縣主汪大令即提朱夥周子雲到案訊明笞責三百板押繳朱福再究（土） 
[馬路工程局紀事]  
　　前日滬南萃豐馬頭志成小錢莊學徒姚叔明在十六鋪新興麫館失去桌上洋銀五十五元堂倌顧阿元 
 
 

Page 11

 
 
指明係馬阿狗姚金奎王少卿三人串竊當即扭送捕房轉解馬路工程局襄讞委員黃衡堂二尹研訊之下馬等均不承認二尹判押候交保予限三天查明再訊○工程局翁太守延請醫生在老白渡設局施診因恐人多混雜特購竹籌數百根編列號數凡求診者給籌一根不取號金醫資所需經費由太守自行執給（土） 
[公共租界公廨早堂案]  
　　招商局北棧洋人控榮子儀糾衆停工當由捕房飭傅到案昨晨被告延高易律師到堂原告聲稱榮在碼頭經管輪船出貨己有十載辦事勤愼尚無差誤此次忽於西五月念六號辭去當到局時曾言明如欲辭退須預先一月關照今榮不遵前訂甫一禮拜即去深恐他人效尤只得控請訊究並請從重後辦榮子儀供以前並未訂定一月之前辭歇前日因美最時行喚去作工每月薪金較多念元故一禮拜前訴知至當時並無合同訂定小的實無差誤尚求明鑒高易律師譯稱兩造既無合同訂定原告亦無用人章程限止被告在一禮拜前告辭並無不合請堂上將案註銷並令捕房以後不必干預此等之事襄讞孫明府商之英德副領事判罰榮辛工一月計洋三十元以儆效尤○曾入英籍華人甘月松控經帳陳紀生私將石料售賣致虧洋一千數百元昨經英副領事會訊陳供自己用虧二三百元又被人扣劃八九百元並非有意虧空唯求從寛原告供稱現在有人出爲調處先償洋九百元請堂上將陳輕辦中西官商令將陳還押捕房再行核奪○前日東洋車夫王小福將祝義昌皮箱一只推於别處欲思逃匿報由捕房派包探倪順泉將人贓一併拘獲解案明府判責二百板枷十四天○鄒揖孫與夏玉泉陳菊生等同附嘉興輪船來申被夏陳串竊洋銀二百元及皮衣數件到申後報　將夏陳拿獲並起出原贓惟洋銀己經分散昨由包探陸恊庭解案請辦明府判夏責三百板管押三月陳責二百板管押三月起案之贓交鄒具領○僧人厚安向僧禪月索欠起釁禪月將茶碗擲傷厚安頭顱由巡捕將兩造送入捕房捕頭著將厚安送醫院療治昨晨解案請究厚安申訴情形並有曾人悟禪投案作証明府判將禪月責三百板○濟良所送仁壽里妓女金月蘭至案孫明府向之研訊金月蘭供十七歲湖北人四歲時被人拐賣與金玉山爲女現在仁壽里關設雉妓院兹因袁姓客欲爲小女子提出火坑有洋二百元交小女子收藏俟凑成四百五十元方可成事不料此二百元己爲假父搜去情急投奔濟良所尚祈超拔明府商之德君判將金月蘭發交棲流所留養擇配（木） 
[法廨停訊]  
　　昨日爲法公廨堂期緣係天主教中膽禮節例應停公捕頭先期咨照讞員陳大令暫停訊案一期（水） 
[法租界捕房事]  
　　前晚有流氓三人在城河浜强搶途人銀對時表金戒指及摺扇等物失主報捕請爲查緝捕頭飭探前往將流氓一并拘獲帶回捕房押候堂期解訊○流氓張阿二昨在菜市塲强搶黃魚爲包探查悉拘入捕房捕頭命押候解堂究懲（水） 
[美租界捕房紀事]  
　　昨晨江北人吴見明投捕房控稱僑居西華德路某號房屋内生有一女年僅四齡小字岳仔昨忽走失無蹤請爲查緝捕頭允之○廣東積竊陳阿慶王阿福前晚掩入北四川路駱維新家行竊銀表等物又竊末潼路陳阿松家鈔票洋一百八十元金戒一枚爲包探陳三林查獲拘入捕房捕頭命押解公堂禀請懲辦（火） 
[皖省官報]  
　　四月廿六日候補知府英華知奉委辦大通厘卡知縣任煜薰周炳煃均面試巡檢齊鳳樓辭委解秋瀋發回人犯赴椆城張雲龍知奉府委院試差廿七日調署懷甯縣陸士奎謝蒙保傅言加獎從九曾喝祥知奉臬台委南陵巡警典史黃行素辭解秋審發回人犯赴繁昌廿八九日委辦街口厘卡張廷翊到知縣陳星海面試李振遠魏猷瑶均謝超委一次張傅鴻辭赴懷繁提錢粮三十日王月初一日蕪湖米厘局卡緒昌委辦定埠厘卡知縣宋毓衡署無爲州朱存理均到府經黃經耘巡檢林桂均面試 
[上海紅十字會來函]  
　　謹將江蘇學台唐大宗師續募六合靖江南匯清江贛榆各學捐欵清單抄登公鑒六合縣學吴代捐福泰典惭和祥號祥各六元恆昌號五元保泰豐號寳顺學昌號各三元信義號二元同泰昌號義泰號各一元上共大洋廿七元復昌號復新昌號忠信號各二元金源號一元四角嚴順昌號億盛祥號中和祥號各一元靖江縣學代捐洋六十元内小洋一百角南匯縣學續代捐洋三元清河縣學續代捐廿八元清河縣教諭王相捐五十元訓導金鶴年捐十元禀生劉鴻恩孫湛恩周淼王光祖吴鴻基凌雲馬士傑張永斂張捷先田玉田周文潞等共捐廪膳洋廿一元清河校士舘肄業生員孫湛思等童生王熾昌等共捐飯食洋一百五元王香巖捐三十元謝後園捐六十元姜鳳崗徐瑞生各捐五十元贑榆縣正學李蔭苓副學王仰渡各捐洋八元官學堂學生公捐六元五角徐鶴程六元諶沛修三元劉善修閆鴻　各二元閆純青憑仙洲孫子裁王翰烈徐嘉爵宋毓淦王錦昌宋琴堂謝得恕朱敬霖陳貢三余泌周紹基馮拔炎各一元[  上海萬圖紅十會同人謹啓]  
[棲疏公所來函]  
　　敬啓者敝所收到新閘捕房罰欵洋一百元鄭福蘭堂小痧氣九三百瓶泰吉堂天中午時茶三百服拜領之下不勝感謝爲時登報以揚仁風 
[棲疏所謹白]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
