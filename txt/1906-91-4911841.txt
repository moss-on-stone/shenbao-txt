# 1906 - 91 - 4911841

 

Page 1

 
 
   
 
 

Page 2

 
 
[電傳上諭]  
　　三月十三日奉 
　　上諭四月初一日孟夏時享太廟朕親詣行禮後殿派訥勒赫行禮東廂西廂派德壽英俊各分献欽此同日奉 
　　上諭雲南迤東道員缺著石鴻韶補授英傑著補授雲南永昌府知府欽此 
[論松郡某學堂敎習與經理之衝突]  
　　中國各省自興設學堂以來。每有衝突散學之風潮。計其風潮之所由起約分三部。一學生與經理敎習衝突而生風潮。一經理與敎習學生衝突而生風潮一敎習與經理學生衝突而生風潮然此三部之風潮。其主動力由學生經理二部而起者。最占多數。何以故蓋創設學堂之初。經理則大都以昔日之善堂書院各舊董充當。往往以不明管理法之故。而起衝突。學生則大都未受學堂敎育。程度不齊。往往以不明學堂規則而起衝突。至於敎習。雖未能盡明敎育之理然當數年前創辦學堂之時。學生時有以敎習不善。多方反對。必使之不安其位而後己。故嗣後敎習之對於學生。學問苟稍不足者往往出其敷延牢籠諸手段。事事服從學生。所以敎習與學生之衝突。其主動力由敎習而起者。目前誠不多見。然記者於此。默騐學界之風氣正恐因此而一變日後學堂風潮之由敎習而起者正恐因此而漸盛。何以故。蓋揣敎習服從學生之意。以爲學生乃學堂之主人。且有合羣退學要挾之法。其他皆學堂之公僕苟得學生之歡心。餘皆可以挾制之故其對於學生不敢顯然以師道自尊之意自傲。而對於經。理則仍儼然以師道自尊之意自居。所以然者。蓋其舊日自尊之根性未能盡拔惡習未能盡除故不發於彼卽發於此。一不愜意。往往以去爲要挾以同盟罷工破壞學堂爲兩敗俱傷之計。此種風氣於學堂前途之阻礙實非淺鮮。近來松郡學界。不免有此類似之現象。如某小學堂經理人與敎習衝突一事。曾紀本報。茲悉此事之原因。由於名譽校長某君於開學時。擅定課程。諸敎習己積不能平。近又開罪於某敎習。各敎習乃相約辭退。某經理素不滿人口。此次又負氣不肯挽留諸敎習於是敎習。於告退後。憤恨不已。約他學堂敎習。致公函於本府。請其復留。夫某名譽校長與某經理。誠不能辭其咎而諸敎習結黨同退於前又運動復留於後則亦不免有把持之意蓋學堂者地方之學堂非經理之學堂也。學堂辦事人者辦理學堂公共利益之事非辦理經理人個人之私益也。故經理人卽有不善敎習爲地方公益計則不宜以告退招破壞而逞其私憤卽使雅不願與不同志者共事亦當先自陳其告退之意待有相當之敎員接手然後去之斯爲正當之辦法。舊令尹之政必以告新令尹。古人所以稱爲善者。以其身雖去而猶望繼之者能善其後也今乃以一已去位之故非特不望繼之者有以善其後而又挾其破壞之意以目逞其謂之何。竊觀松郡各學堂之敎習。沾此結習者。正不獨某小學堂特某小學堂。己觸而發現耳其最著名之某學堂。去年各敎習。聞有相約要求增加修金之說雖未與經理者大起衝突然其不滿意之心己蓄積於中記者深恐相積相激他日或至有决裂之時。故敢貢一言以正告之曰。諸君爲敎習者。非皆所謂熱心敎育者乎。非皆希望敎育之進步者乎。所謂熱心敎育者。一心希望敎育之進步。而其他均不足以减殺其熱度也。故熱心於敎育者。必不熱中以圖私利。更不熱中以逞私憤。倘若身當敎習之任。而又挾有謀私利逞私憤之意則其心於敎育之熱度己降至冰點。之下而其於私利私憤之熱度必漸達於沸點之上。一轉移間。其熱心將不在於彼而在於此矣然則所謂熱心敎育。者如何哉。竊願爲敎習者。藉記者之言爲火力。燒其熱心敎育之温度。膨漲至於燒點。而冷其私利私憤之温度。日漸减縮而至於零度。則衝突自可以不起。而敎育之進步。庶乎有望矣。 
[本館接到鄂督移駐漢口可望議准專電十三日午刻到]  
　　北京專電云鄂督張之洞前日奏請仿照直隸總督之例將兩湖總督移駐漢口昨經政府會商可以議准（孔） 
[本館接到商部奏准路務議員辦事章程專電十三日午刻到]  
　　北京專電云商部奏擬訂路務議員辦事章程奉旨依議（孔） 
[本館接到皖撫奏准派藩司督理全省礦務專電十三日未刻到]  
　　安慶專電云皖撫前日具摺奏派安徽藩司督理全省礦務昨得京中來電知已奉硃批該部知道（廉） 
[本館接到電查琿春附近金礦由中國自辦專電十三日戌刻到]  
　　奉天專電云吉林將軍接到商部來電請速查琿春附近金礦由中國自辦慈 
[本館接到奉天將軍奏准昭信股票再展一年專電十三日戌刻到]  
　　奉天專電云奉天將軍趙爾巽奏奉天昭信股票請再展限一年奉硃批戶部知道（慈） 
[美公使夫人奏請太后歸政]  
　　北京電 
 
 

Page 3

 
 
云前日各國公使夫人晉見太后歡宴之時美國公使夫人以太后年邁奏請歸政於　皇上以祈攝養病躬太后答謂皇上病體尚未全愈用俟後日云云譯大阪每日新聞 
[法使要求禁止傳印江令之肖像]  
　　十二日北京電云法國公使聲請外務部禁止傳印已故南昌縣江令之肖像並不准將該故令之肖像刋入報章譯字林報 
[兵輪無故放鎗幸未傷人安慶]  
　　初五日有某國兵輪一艘由下游上駛偶停泊小南門　岸時該輪有一人對岸突放一鋡鎗子落於江邊鼎盛油坊櫃檯擊成粉碎惟幸未至傷人聞油坊立卽禀告警察委員委員不敢問亦不禀陳上憲說者謂外人此種舉動足召華人不平之感不可不愼也（丁） 
[中日未來之交涉]  
　　東京函云日本駐韓公使林權助君己經歸國現因告假俟假期屇滿日政府卽派委來華充當駐京公使現任公使内田君則調回本國任以外務省次官聞林公使擬俟到京後卽向中國政府提議中韓界務蓋因介于中韓之間有一海島尙未劃明界址也（吕） 
[唐侍郎面催俄使議約京師]  
　　中俄議約俄使屢次托病稽延時日初一日唐紹儀侍郎前往俄使署坐談兩小時之久探悉係催開議約條以免他國藉口（上） 
[西報紀中俄約事續行開議]  
　　十二日北京電云中俄約事經外務部催促已于數日前續行開議譯字林報 
[議准日俄在東三省添設領事署北京]  
　　外務部人云日前日俄兩國公使均請在大連灣奉天遼陽安東等處添建領事舘照請本國政府揀派領事宫前往駐紥保護商旅刻經各堂核准惟須待籌定東三省開埠事宜再行照覆各公使（上） 
[英使駁覆限制兵艦入鄱陽湖京師]  
　英薩使日前有照會致外務部略謂奉本國訓條江寗條約第七條按英文解釋實無限制兵輪不得入鄱陽湖之義以後英兵輪駛入無得攔阻云云（吕） 
[調營彈壓河南匪亂漢口]  
　　河南西平縣地方近有土匪滋事與天主堂爲難聞風潮甚烈鄂督知之遂飭鐵路營調往汴鄂交界之處極力彈壓以資保衞（英） 
[海牙和平會之條件]  
　　十一日東京電云海牙和平會所提議之條件共有四端一兩國宣戰後應否將交戰日期預先通告二攻城之例三局外者之權利四戰時佔據敵國礦産之例傳聞俄國羅森男爵以日俄戰時日本潛師襲擊濟物浦及旅順日擬於開會時攻訐之譯字林報 
[决計設立上下議院京師]  
　　初四日政府王大臣會議立憲事擬定俟考求政治大臣回國後决計設立上下議院以期聲氣相通無所隔閡並聞近日屢有宫員條陳立憲事宜（上） 
[日軍與北洋軍對操]  
　　北京電云駐屯北京之日本兵日前於北通州附近地與直督袁世凱所轄之北洋兵相對操演操畢卽日歸營譯大阪每日新聞 
[倡議自强六策京師]  
　　聞有某大臣倡議自强六策（一）在本國自造汽船（二）多派學生往歐洲考察各機器製造所之規模練習鎗砲輪船之製造且在天津上海漢口廣東四處設置器械製造廠（三）派學生至海外研究武備（四）在各海港要地築造屯船所且多造船渠（五）速向英國贖回威海衛以爲船港之用（六）各處五金礦産均自行開採以防利權外溢（吕） 
[蒙親王己赴日留學]  
　　北京電云外蒙古之特爾扈圖親王已於西歷上月三十號程前赴日本留學譯大阪朝日新聞 
[新疆請設俄語學校]  
　　北京電云新疆塔爾巴哈台辦事大臣以與俄國交涉事件繁多禀請派遣通曉蒙古語俄羅斯語之官吏助理交涉并請於該地方設立俄語學校譯大阪每日新聞 
[政府編纂鐵道規則]  
　　北京電云清國辦理鐵道規則各省不能同一管理甚多不便故政府爲統轄全國鐵道之計現已開始編纂鐵道規則一書譯大阪每日新聞 
[電告派員勘丈路叚北京]  
　　日前直督袁宫保電致商部略云現擬由山海關直達臨榆石門寨煤礦修築枝路一段以備運煤迅速茲委梁道前往該處踏勘路段俟丈量估修後卽行咨請大部存案擇日興工（上） 
[會議减徵三都澳碼頭捐北京]  
　　日前外部各堂會議前據駐京日使照請減征三都澳碼頭捐查其情節原爲體恤商情起見自應於一二年内量爲核减俟商務興旺再行規復原額議准後卽當照會日使轉飭該國商人遵辦（上） 
[允送英紳川資二千兩京師]  
　　英紳傅禮士索賠 
欵項四千一百兩己紀昨報茲悉雲南有電至京滇督以傅到淮西時巴亂正熾曾經該廳力勸勿前并曾託敎士彭茂美挽阻均不見聽實在禍由自取現飭關道與商不認賠償只允送給川資二千両作爲了結（吕） 
[漢口將設電燈公司漢口]  
　　漢口創辦電燈公司屢紀前報茲聞當道决計舉行己將機器運到其工程師寄寓長春棧内想開辦之期當可計日而待矣（千） 
[東報載附會黄雪之可笑]  
　　北京電云日前北京降黄色之雪其實爲空中多塵埃之故而清國人迷信於占騐之說者則謂明朝滅亡之際亦降黄色之雨於是不祥之謠言蠭起并聞有刺客數名潛入宫中之風說譯大阪朝日新聞 
 
 

Page 4

 
 
中俄會商交收東三省全案廿一續三月十二日 
[俄外部初次約稿十二欵]  
　　（一）俄主　表友好不念滿洲開　之事允將滿洲全行交還中國吏治一切照舊　　（二）東省鐵路合同第六條准該公司設兵保路現因地方未靖該兵不敷須留兵一股至地方平靖及中國將本約末四欵辦到之日爲止 
　　（三）如遇變急留駐之兵全力助中國彈壓 
　　（四）此次與俄攻擊華兵尤甚中國允於路工未竣及開行以前不設兵隊他日設兵與俄商定數目軍火禁入滿洲 
　　（五）中國爲保安地方計凡將軍大員辦事不合邦交經俄聲訴卽予革職滿洲内地可設馬步巡捕與俄商定數目軍械除砲供差不用他國人 
　　（六）照中國前允成議中國北境水陸師不用他國人訓練 
　　（七）爲保安地方計租地約第五欵隙地由地方官就近另立專章併將專條第四欵金州自治之權廢除 
　　（八）連界各處如滿蒙及新疆之塔爾巴哈台伊犂喀什噶爾葉爾羌和闐於闐等處礦路及他項利益非俄允許不得讓他國或他國人非俄允許中國不得自行造路除牛莊外不准將地租與他國人 
　　（九）此次俄兵費各國賠欵均應清還俄名下賠欵數目期限抵押與各國會同辦理 
　　（十）被毁鐵路曁公司工師被刦産業又遲誤路工貼補均由中國與公司商賠 
　　（十一）上　賠欵可與公司商定將全數分出若干以他項利益作抵該利益可酌攺舊合同或另讓利益 
　　（十二）照中國前允成議自幹路或枝路向京造一路直達長城照現行路章辦理 
[俄外部二次攺稿十一欵]  
　　（一）大俄國大皇帝欲將友待大清國大皇帝之心並保和之念重行表明並不念與俄國連界之滿洲地方俄國良民居住各處前被攻擊允將滿洲仍由中國自治將該地方完全歸還中國凡未經俄兵佔據以前之一切章程吏治悉仍其舊 
　　（二）查照一千八百九十六年八月二十七號俄華銀行與中國政府訂定建造並開辦東省鐵路合同第六條該鐵路公司有自行管理租歸鐵路地段之權故准其自設保路守兵現因滿洲地方迄未切實平靖該守兵不敷安保以後東省路工俄政府將兵隊一股暫留滿洲至該處地方平靖及中國大皇帝將本約第八九十十一等欵所載各事辦到爲止 
　　（三）所有俄兵其留在滿洲界内時如遇變急當全力幇助中國地方官彈壓及平靖地方事務 
　　（四）此次與俄國爲敵查有駐剳滿洲之華兵在内攻打中國政府爲保建造並開辦東省鐵路無阻曁俄交界地方無事起見應與俄國政府商定在滿洲兵數及駐紥地方至禁運軍火一節應按照各國公約辦理其未經各國訂定之前暫由中國政府自行禁止軍火運入滿洲 
　　（五）中國政府欲令與俄連界之滿洲地方平靖并諸事照常此後地方各將軍及他項大員倘辦事不合兩國友誼一經俄國聲請准予調離除東省鐵路公司所管地段外地方各將軍軍置設中國馬步巡捕兵一隊爲彈壓滿洲内地之用其兵力於地方未經全行平定以前當與俄國政府會同商定此隊巡捕兵軍械不准用砲供差祇用中國人 
　　（六）俄國關東租地之北卽一千八百九十八年三月十五號條約第五條訂定之隙地界内定約兩國當妥派本處地方官會商專章以期一切照常地方平靖 
　　（七）中國政府在滿洲全境内如未與俄國政府先行商明不允他國或他國人造路開礦及一切工商利益 
　　（八）此次因中國滋事俄國政府所耗實在欵項並應給各國賠欵須由中國政府一律清還各國賠欵項内應給俄國政府之數目曁限期抵押應與在事各國會同訂定 
　　（九）所有東省鐵路公司所受損失如大股鐵路被毁該公司及各執事等産業被刦以及　誤造路工程中國政府應按照各國核准駐京咎使擬定路欵意旨與該公司商定賠償 
　　（十）上欵所載東省鐵路公司賠欵准由中國政府與該公司商定將全數或分出若干用他項利益扺銷其他項利益或酌攺現行合同或另外讓給利益 
　　（十一）查一千八百九十八年九月二十八號中國政府向一私家公司借欵造築山海關牛莊新民廳至滿洲鐵路實與中俄成約相背現爲酬報此層並爲滿洲從速平定起見中國政府允東省鐵路公司建造開辦鐵路一道或自東省鐵路某處起或自滿洲南境支路起至滿洲直隸交界處之長城爲止照現行東省鐵路合同訂定各欵一律辦理（未完） 
[南斐洲不易招用印度工人]  
　　東方日日報載倫敦電云印度人之老於事故者皆謂南斐洲用印度工人恐不能行因印度工人亦需用工人也 
[日本水兵己離英京]  
　　東報載倫敦電云日本水兵在英備受歡迎甚爲感激現己離倫敦乘新艦起程 
[法國考立曷斯煤礦之餘聞]  
　　十二日倫敦電云法國考立曷斯煤礦又查有礦工一人未死彼所賴以苟延者爲加非茶白蘭地酒皆於死者之皮囊内所覓取者彼旣得救衆更信如彼之得慶更生者當尙實繁有徒也衆人當責備該煤礦公司　先事預防將火消滅並保護工作之産業法國己派員查究同日倫敦路透電云查辦此事之人員己開列條欵謂該礦之工程師救護不力昨晚又於失事處覓得活馬一匹历之輿情更爲激動婦女羣聚于礦峒之旁各工程師遂不得不暫行走避 
[意大利火山噴裂]  
　　十一日倫敦路透電云意大利國斐蘇斐俄火山爲意之着名大火山高四千英尺現有火噴裂甚猛並新出一火口 
[英人樂於爲善]  
　　十一日倫敦路透電云駐紮英國本境及各國之英國海軍現亦擬捐助賑濟日本災荒之欵此舉之發起實由於日本水兵會開會於波資末得海口也譯字林報 
[續誌斐洲那特爾屬境多事]  
　　字林報接十一日倫敦路透電云那特爾屬　革雷吞地方之叛酋與共同黨拆毁電線與警察兵交綏於革雷吞境外搶掠两村奪取軍裝糧餉現有砲兵眇兵自後追擊之文匯報接十三日倫敦電云奉派鎭壓土人叛亂之英國兵隊且追且戰計六英里之遙始收隊至革雷吞休息是役也有警察兵三名被害（革蘭吞乃一村落在恩伏梯境内離畢湍摩立斯堡約四十英里其地生業以牧羊爲大宗居民約一千人）英國兵隊當於二十四點鐘内再行出隊業己將守護革雷吞之處一一防備 
[日本擬建旅順陣亡將士之紀念碑]  
　　文匯報云東鄉大將近擬在旅順口北基山（譯音）建樹碑石以表從征將士死于王　之功一俟定議後卽請公衆相助爲理 
[英水師副提督擬游歷日本之消息]  
　　文匯報云傳聞統帶英國水師之副提督摩爾君近扺香港將於西七八月之間率領艦隊往遊日本 
[英法報章評評摩事會議之結果]  
　　十一日柏林電云英國報章皆承認愛耳其西會議之結果頗有益於德匣並提及英德邦交當較前愈形親密英國前此參預會議原屬應得按照德國目前情形亦足以表明德國願享和平之意某報並稱德國現旣爲英之友人亦爲法之同志○巴黎報章亦盛稱德國陸誼之益敦 
[德相對於摩事結局之意見]  
　　十二日栢林電云德相蒲盧親王於議院宣言謂愛耳其西會議現己表明實爲解釋以前所有困難之法會議結局頗有效果因德法二國旣極滿意卽於各文明國亦甚有益也德匣欲保守開放主義亦並無他故衆聞其言皆鼓掌稱善該親王演說畢頗覺有倦意旋卽稍愈 
[俄籌新債]  
　債　債十一日柏林電云俄國新債己在英法两國籌得佛郎二千兆无計息五釐惟德國以本國及普魯士國須自行籌借國債故未助俄 
[德相政躬不豫]  
　　十一日柏林電云德國蒲盧親玉病情並非癱瘓之症惟據醫生診視謂係過于勞動所致須加靜並懾無性命之憂譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾督粤督湘撫會奏粤漢鐵路辦法摺]  
　　奏爲鄂粤三省官紳會議三省修路公共條欵十四條并豫議路成後條欵四條合詞恭摺奏陳仰祈聖鑒事竊照粤漢鐵路向美國合興公司收回自辦業經臣等將該公司售路合同並接收各項契券圖表册籍財産物料開具簡明清單會摺奏陳在案查粤漢鐵路延長二千四百餘里工鉅費繁加以贖路之欵爲數己鉅亟應妥速籌議開辦路工以期早興大利惟工歸本省自辦卽款須歸本省自籌近年各省公私匱乏撥助官欵旣不能多全賴本省紳商勉担義務認募鉅資三省情形不同自以各籌各欵各修各境爲一定辦法而其中應互相聨絡貫通互相稽查催赶之處仍須兼顧統籌免生推諉庶十年之内全路可冀觀成當由湘粤兩省紳商公舉代表紳員來鄂會議商定公共條欵十四條一分認贖款二公聘勘路工師三分聘修路工師四分辦路工限修枝路五三省成路分攤車利六粤修湘路限年贖回七比較路工期免遲緩八省佛枝路車利專充贖欵九粤境幹路存料估價歸三省分領十粤境已購地基核價歸三省分領十一三省派員互相稽查十二鋼軌鐵料專用漢廠所造十三三省籌欵招股不相侵佔十四比照外洋章程酌提報効刪除浮費以上各條於各專責成之中仍寓通力合作之意又豫議路成後條欵四條一國家軍用轉輸二有戰事時稽察防範三公司應行減價人員四公司應納營業稅此四條均擬查照外國商辦鐵路章程叅酌辦理以上所擬各條經臣等會同考核均尙簡要平允此外籌欵購地開工行車護路養路各項詳細章程均應由本省官紳公商妥恊另行陳奏臣等電商往復意見相同除分咨軍機處外務部商部查考外謹將三省會議公共條欵另繕清單恭摺具伏祈奏皇太后皇上聖鑒謹奏（寒） 
[江北提督分札飭遵裁併局所清江]  
　　江北提督劉延帥以各省辦公局所迭奉上諭裁减歸併亟應欽遵辦理查清江善後釐金灘地蕩務四局雖各有收支之責其實欵項無多無庸分設多處轉至散漫難稽應於三月初一日一律裁撤併爲收支總局一所仍派淮揚道爲總辦另派候補道汪詠沂駐局會辦與該道相助爲理綜核度支力求整頓另刋關防文曰江北收支總局關防至防軍防餉釐金等項向皆冠以清淮字樣嗣後一律攺爲江北二字以符名實該總會辦等務各認眞綜理毋瞻徇情面毋安插閑員附片奏明分札遵照（綏） 
[蘇護撫親理案牘蘇州]  
　　護蘇撫濮紫帥前因偶發痰疾電奏請假半月所有公事委藩司代拆代行迭記前報茲悉紫帥病已全愈前日假期己滿照常接見屬員並親自閱判公牘（吉） 
[安陸縣禀求交卸湖北]  
　　德安府盛昌頤前因丁祭與安陸縣陳閬衝突互鬨茲聞陳令恐以後辦事掣肘具禀上憲力求交卸惟聞尙未奉准（世） 
[兩省會剿浙西帮匪浙江]  
　　浙省現與江蘇恊同查剿帮匪分别水陸堵截要道訂期搜捕現由蘇省派委蘇捕水陸統領徐錦堂浙西鹽捕統領劉體乾等來杭與嘉松甲商沈君謙吉同詣撫轅禀見筱帥面領嚴剿機要以期殲盡醜類（市） 
[奏調駐通各營回鄂消息武昌]  
　　前年日俄戰事直督奏調鄂軍駐防北通州當經鄂督派武愷四營護軍四營前往茲因日俄和約成立已久聞上月鄂督已奏請將該軍調回鄂省攺編常備藉資熟手（功） 
[掃解練兵經費杭州]  
　　浙江候補府莊殿華於交卸威坪釐局到省時奉委中學堂稽查而從前釐金項下應解練兵費迭奉催提故己掃數解司或謂太守前辦利用公司承領公欵數殊不資現亦追繳甚迫因庫藏奇絀稽查前欵頗覺認眞云（陳） 
[會議秋操各員旋鄂有期武昌]  
　　鄂督派往北洋會議本年秋操各員日前電致張虎臣統制定於初九日旋鄂（世） 
[述陸軍小學近狀湖北]  
　　陸軍小學前因學規尙未攺良學 
生時有退學之事日前校員會商再由各營挑選以補其缺並赶修房屋預備飲食（世） 
[法叅贊選購瓷器江西]  
　　法參贊偕同梁觀察於初三日步遊各街并至各瓷器店選購瓷器多件始行回寓（　） 
[商務局批請禁賽會禀]  
　　鎭江商人胡　禀請禁止賽會興辦商學一事己誌前報茲奉江南商務局批示云迷信賽會糜費曠業實爲無益之舉積習相沿外人騰笑該商請將會堂攺爲商學會釐撥充學費以商家之資財培商家之子弟化無用爲有用所論甚是候行知鎭江府查核辦理仍候學務處批示（外） 
[誡免行香站班縟節杭州]  
　　浙省司道於朔望分詣各廟行香時向由各屬員預俟站班如撫藩所詣之文武廟跕者尤衆張筱帥厭其無謂故諭飭以後不得再站且謂無論末職均是同寅苟才具見長自必秉公錄用决不以奔競爲勤怠母徒敷衍縟節云（荷） 
[蘇撫批准府學堂敎授師範鎭江]  
　　鎭江府中學堂經辦紳董擬附設師範傳習所爲廣立蒙小學之基礎禀由總理承瑞卿太守具詳蘇撫卽就府學堂所有經費核實撙節移充師範傳習之需己奉蘇護撫批示准行（工） 
[閩省學務福州]  
　　當道於四城設立學區外又設立小學十區專課貧寒子弟每區以五十名爲額敎員兩人薪水每員各百元凡學生不取學費亦母須另納茶水等費○閩中現有熱心敎育者擬就西門余府巷設立半日學校其經費由發起人自行籌措凡貧寒子弟准每日下午一點鐘至五點上堂授課專敎國文自術及工藝各科不取脩金（史） 
[茶卡開辦展期福州]  
　　閩中各茶卡向係三月初一日開辦現因閏年氣候稍遲茶市亦因之而緩東北各茶局委員均定於三月十六日始行開局（史） 
[醫學會舉定職員鎭江]  
　　鎭江所設醫學會旣便各醫研究又可招徠學生肄業刻己公舉沙桐君爲會長應子衡爲監督朱洛泉吳洪遠爲恊理其書記庶務收支暫由協理輪日代辦（工） 
 
 

Page 10

 
 
[集股開通上河航路杭州]  
　　浙省錢江上游前曾有宏濟公司等擬通河行輪均未成議茲又有人議集股分置備小輪在上河行駛自富陽諸曁并下及乍浦等處河道寛闊貨客如雲且於鐵路開通後互相聨絡實與商界大有裨益己投商務局禀陳未識能邀尤准否（委） 
[航業彙誌漢口]  
　　漢口太平洋行已備新輪四艘不日來漢分駛上下游一帶口岸另有保生公司亦備就快輪四艘行駛長江至江蘭西之新輪三艘華歷四月初准可到漢觀此足徵航業之發達矣（英） 
[紀後城馬路近情漢口]  
　　漢口後城馬路工程修築己及其半大約下月中旬左右卽可全工告竣計工程銀約七萬有餘馬路工程局設於行台故址東洋車暫設二百輛總辦周嵩甫太尊禀請升任繼蓮溪方伯照會英領事轉知英捕房所有東洋車一律通行惟尙未悉若何覆答（英） 
[查獲私造銅元杭州]  
　　新城西鄉山僻地方前有人運到機器私造銅元被沈師徐大今訪聞突往拘拿各匪一齊竄逸因將機器分裝六箱并坯料等件帶回充公再向里甲房主追查且其機料由何處運入各局卡竟未顧問亦擬一併澈究（陳） 
[漢口命案漢口]  
　　湖北候補巡檢車奇峰平時甚爲兇横屢屢滋生事端初六日午乘輿至漢口尹寗巷口有某姓不及避讓致觸車怒飭輿夫扭住痛打復曳至伊所開之大吉祥彩票店内叱衆毆擊登時殞命（千） 
[密拿賭棍寗波]  
　　甬郡著名賭棍楊阿香楊夏生姚德生等專事抽頭聚賭漁利害人事經鄞縣高令訪悉飭差按名訪拿詎該棍等神通廣大得卽彌縫無事現復由高令察知已密飭幹役務卽拘獲到案從重懲辦（彼） 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[寺不法吳淞]  
　　寳邑月浦鎭西墅凈信寺産業頗饒住持僧得成飽煖思淫醜聲早播又素善交納地方劣紳本月初一日晚該鎭哄傳該寺招集老幼婦女數十人以渡鵲橋蓮船會佛事爲名有住宿僧房情事由好事者奔告附近學紳某君曁敎員等喚同地甲馳赴查察見各僧房果有婦女多人衆乃大譁羣向該僧詰責卽由老僧惠心出而認過並願罰欵以充善舉詎料得成不服反以紏衆劫寺爲言欲鳴鉦集衆以相抵抗嗣見鎭董張正卿亦到始行默然張董先以好言向衆勸解並約明日再議辦法而散翌晨該僧卽分投素有關切之各紳董家懇請挽人至寳山學務會長處求免送辦於初四初七等日遍邀該鎭各紳董曁素與聨絡之各鄉人赴寺飲宴議籌應付之策風聞各紳均有酬資惟張堅却不受事爲寳山縣王大令訪悉已出示禁止婦女糾衆燒香並飭各地甲儆戒寺觀僧道不得容留婦女矣（川） 
[滬城官事]  
　　蘇省牙釐局總巡候補知府文幼嵐太守林試用縣丞兪子漢二尹登庸陽湖縣主簿前本邑警察北局委員候補巡檢汪禹臣少尉景龍四川補用知州曾樹森刺史慶勳等均因公抵滬昨詣道轅禀見○分省候補知縣陳子琴明府薰昨至道轅禀呈天津習藝所章程兩册○道憲瑞觀察札委試用從九兪奠蓀二尹應望接辦貨捐查騐差○兩江學務處勸辦私塾改良會員沈戟儀二尹昨午奉瑞觀察傳見○商約大臣吕鏡宇尙書海寰昨至縣署拜會（宜） 
[滬道宴賓]  
　　滬道瑞觀察前日在署設席特請升任袁大京兆飲晏陪座者爲蔡和甫閣學及縣尊汪大令等（事） 
[袁大京兆辭行]  
　　升任順天府府尹袁海觀大京兆定於今 
日乘德公司輪船赴粤昨至各署辭行（宜） 
[製造局會辦定期赴省銷差]  
　）　）製造局會辦李觀察經叙出洋考察機器先行回滬己志前報茲悉觀察定於十六日赴金陵謁見周玉帥禀復銷差其餘委員及學生人等仍在英美等國學習一切云（尺） 
[上海縣因兄喪請期服假]  
　　上海縣汪大令昨接山東原籍發來訃電驚悉胞兄於本月初四日因病逝世昨日大令飭丁到道禀請期服假二十一天（宜） 
[書院循例給假]  
　　昨爲清明令節上海縣各書差由汪大令給假一天循向例也（宜） 
[江督不准再展米禁]  
　　本埠商務局各商董因米石弛禁至三月底爲止現將惴期聨名具禀江督周玉帥略謂弛禁以來銷路並不暢旺捐數亦聊聊無幾應請核照蕪鎭兩口章程再行展限云云聞玉帥批飭不准故南市各米行日來赶將所領護照一百餘張運往烟台等處米價因之稍漲云（尺） 
[總董查詢米棧]  
　　滬南元吉泰米行因總工程局裁判員掌責該行學徒丁振林棧司張阿安違章在棧前堆放油簍被小車碰壞起釁一案該行主以新章不應責懲邀集同業在龍土廟集議擬赴道轅並商務局禀控昨日商董曾少卿觀察得悉此事與工程局總董莫子經明經帶同敎習親赴該棧察看並詢查一切以便禀請道憲核奪（尺） 
[行海船隻免碰新章須候各關覆齊彙咨]  
　　南洋大臣周玉帥近准南北洋水師統領薩軍門鎭氷會同江海關道文開英國行海船隻免碰新章一案查第九條須由沿海各地方官諭知本界漁船一律遵守方能照允第八條應由總稅司通知各口帶水船隻届期一體遵照庶無分歧等因玉帥准文後除俟各關復齊再行彙咨外因卽咨復薩軍門查照（宜） 
[札查廣肇山莊建造碼頭]  
　　廣肇公所紳董葉道廣陳維翰譚國忠徐潤吳應科等公禀道轅略謂公所置有廣肇山莊一區在二十七保十一圖列入美册七百九十六號現衆議在該地傍蘇州河邊一叚建造碼頭闊十六尺長二十六尺以便行人禀請照會轉飭查照等語當經瑞觀察批飭將己建之山莊及擬築碼頭分晣繪圖註明畝分四至送候核辦茲經該董等函送繪圖到道而瑞觀察以該董等於批飭事理仍未分晣註明而圖内所註地畝核與美册號契載畆數又多至倍蓰所擬建造碼頭是否美册號契内應有之地有無佔及官灘情事並所建碼頭與水利是否無碍　由觀察札飭會丈局查明繪圖貼說具復核奪（宜） 
[議章擬平柴價]  
　　稻柴一項邇年滬上每有奸商把持以致價值每担增至錢六七百文貧民苦之曾由職商蔣某擬章禀請升任袁大京兆請爲立案自行雇船往鄉販運平價出售惟至今未經舉辦日來聞又有職商莊某亦欲照此辦法議章擬禀新道瑞觀察請示云（事） 
[諭飭彈壓賽會]  
　　昨日滬城東南西北四警察局委員均奉總辦汪大令諭飭於城隍神出巡時多派巡士沿途彈壓經過十六鋪時總工程局亦飭巡士沿途照料法捕房總巡因各會首經行法界故諭包探嚴密巡察（資） 
[巡長病故]  
　　南市十六鋪駐防所二號巡長徐仲和前日在局病故由敎習禀明總董飭傳家屬棺殮（尺） 
[裕蘇鈔票案之正犯係光蛋頭目]  
　　裕蘇官錢局鈔票向由本埠三馬咱與山東路轉角之大昌元烟紙號承印本月初有級升棧夥王玉田至該號托印一元鈔票五千張約期出貨大昌元卽挽藻文書局赶印届期王偕李惠卿先取一千張大昌元欵之因至裕蘇探問豈料竟無印票之事遂由大昌元執事馮子祥偕同裕蘇執事向云初投報四馬路捕房捕頭飭八十一號西探及華包探徐榮珊將李王二人一併拘入捕房次日解廨請究李惠卿供出係何姓起意現匿蘇州經中西官押候移文至蘇提何覆究在案茲由華探徐榮珊在蘇州拿獲其人名何杏生查係光蛋頭目徐　因解至蘇州捕房赶報蘇州府署轉禀撫憲請示濮中丞以去差無多如令解回滬上深恐中途有失因於當日特派警察將何帶入城中禁押再行商議辦法昨日徐探回申己將情禀達捕頭矣（力） 
 
 

Page 18

 
 
[逸馬肇事]  
　　前日下午美界捕房拘獲違章馬車一輛正在卸車之時馬忽脫逃由天后宫橋逸至英界河南路南首沿途撞壞東洋車二輛又至棋盤街碰壞公和行轎子馬車之玻璃窗直向法界狂奔至城河浜地方該馬受傷數處血溢如注始經同業馬夫拘住送至法捕房轉送至英界查得此馬係信大馬車行所畜因將該馬交該行之陸壽全牽回醫治一面轉傳該行主訊辦（力） 
[押償喪費]  
　　沈阿五之女祥貞在法公廨控黄庭泉與其母私識近母病故被黄乘喪竊去皮箱内藏洋一案陳大令諭飭祥貞先行將母棺殮黄押候再核在案前日祥貞投捕房禀稱共用去喪費洋五百元求請嚴追大令判黄押候追償完案（臨） 
[上海縣案]  
　　徐家匯巡局獲解行凶之徐阿才林雨廷受傷之王阿二龔寶郎至吳淞司署前日由司移縣經汪大令訊究王阿二供在匯廣公司小工作内包飯有寗波人恃與工頭李富仁同鄉攘奪不遂糾衆將小的毆傷請究龔寳郎供至公司收取拉車工洋適有寗波人將王凶毆小的與王俱崇明人亦被毆及大令飭騐二人受傷屬實諭令自醫質之徐阿才供在公司做四門汀小工是日工頭李富仁發給工資崇明小工爭先向取致遭寗紹两幇小工環毆是實林雨廷供　　人並未行凶大令判均押候查明訊究○寡婦葉蔡氏同嗣子葉子山喊控媳被拔失等情亦奉訊究氏供夫故無後前歲嗣子山爲子且爲續娶某氏爲媳夫弟如松欲將伊子爭繼不遂控經三林塘巡局由湯姓董事勸婦人出洋一百元　爲學堂經費婦人巳交廿元如松無從染指挑唆王阿三等將媳並初生女孩拔去求請究追子山供詞相同大令判退候查辦○李阿三王蘭生將工程局失去之鐵杆在三官　舞弄被南局獲解到縣訊飭收押在案前日提供出之木匠郭阿海與李質對彼此推諉大令核供判郭　頰一百下李因染病寬免與訊無干涉之王蘭生一併省釋○流氓狹路尋仇己　昨報當晚奉汪大令提案畧訊判王金新卽長腳阿新受傷自醫麻皮阿德卽沈全總押候飭差查明劣跡再行核辦（宜） 
[總工程局紀案]  
　　海門人周海梅在北甫唐姓爲家丁前日乘永裕公司小輪回里清晨帶行李至集水碼頭其時小輪業己開車因雇潘阿福舢板船追往　失衣包一個周將潘扭局禀控潘供實因水急遺失並非故意二尹判船資免付失物著周自投船局查取○張阿福朱阿林先後犯案拘局因病送普育堂醫治茲己病痊送回二尹命卽釋放（尺） 
[英美公廨晚堂案]  
　　徐鎭宗控王献之圖賴抵洋前晚奉關司馬復訊王供此欵實是金姓所用金因另案在公堂判押半年小的實係被累司馬以原判繳洋在先著限七天繳洋五十元始准交保○薛晉川控高晉卿朱阿根陸大順等以僞單抵押銀兩飭押繳銀六百两在案前晚亦奉司馬提比高朱同供在押難以措繳求恩交保料理訊之陸大順供盖戳係小的之子所盖奉判繳銀一百两實出無力司馬判一併還押再限二十天高　各繳銀二百五十兩陸繳一百兩如再逾限送縣監追○周敦裕等控李季儀虧用帳銀一案因李在押患病由差禀請司馬帶騐李供腹瀉嘔吐不思飲食司馬判送棲流所調治（當） 
[英租界捕房事]  
　　福州路廣智書局前因失　　　　　　　　　　　　包探陳金標將竊書之史阿坤拘獲據云銷售與韋渭金汪長生處因蔣韋汪二人一併拘入捕房押候解辦○新閘棲流所内附設之幼女所前晚逸去幼女二日昨經所董飭人投報捕房請緝○前日有洋人乘東洋車從南京路至　界提藍橋　至禮查客庽遺下皮袋一只内有金洋鈔票現洋約　四百餘元車夫私　於庽主事金鶴李云須送捕房車夫因卽將袋交與屬令轉送詎李見財起意悉數吞没後由車夫得悉自赴捕房禀訴捕頭飭包探陳金標將李拘獲候奪○朱榮祥與唐金桂昨早在途爭毆爲捕拘入閘北捕房轉瞬　唐被兎說因　　甥某甲拘押候　詎唐得脫之後手持質券一紙至四馬路捕房控朱拆梢洋二十元捕照飭探陳金　拘朱究瓣朱將爭毆情形訴知　陳探一併帶入捕房捕頭亷得共情　德律師至閘北捕房詢問果有其事因飭包探陸恊庭將朱唐一併帶回押候今日　訊（當） 
[法租界捕房事]  
　　方阿三昨將瘟猪肉入市混售爲宰牲公司查悉拘入捕房押候解究○流氓王貴　持僞房票　收房租經房客察出咨照房主投報捕房將王拘押候辦○馬車夫徐阿七昨向坐客滋詐　被喚捕拘究捕頭　飭押候解訊○鄉人唐阿茂在途與人　　巡街捕喝阻不理拘入捕房請示捕頭亦飭押候解辦○李阿堂在途竊銀表一枚爲探查獲押候堂　解　（臨） 
[美租界捕房事]  
　　無賴周桂生至天　路廿二號錢姓新衣店以購衣爲名搶取綢衣二件由一百三十號捕兜獲帶入捕房押候送辦○　有餘行經蜜勒路被二日人無端扭毆並刃傷左臂而逸由王投　捕房飭一百零一號西探會同華探陳三林住查拘究○陸紹四張小山狄阿四竊兆豐路某棧機器油由探錢盈堂拘獲押候吊贓解辦○袁春華華永全竊某學堂洋五十元由探張才寶拘獲旋以失主不欲多事奉飭從寛開釋○姚月瑞擬雇周子明東洋車論價不合將周肆毆由捕一併拘究捕頭以姚不應行兇飭押　牢一天（似） 
來函 
[振武宗社書記員四十七次報告]  
　　鎭江李慕　譚雨人函云諸公提倡戒烟聞風欣幸今春邀集二三同志苦勸親友因之發奮自戒者已得六七人鵝郎草隨　皆有不需一錢三日即可斷癮鄙人思竭薄力印送于鄉村市集以求戒法普及（後畧）紹興施雨田堵康夫孫德生胡鼓三來函頃披閱戒煙法　　國强兵之策（中畧）僕謹爲佈告梓卿廣勸試辦（後畧）海門謝蠖慮（函云閱貴社報告羨佩不已（中畧）鄙人游慕多年前數年亦曾吸鴉片現己戒絶今春就海門之聘　榷館後除竭力勸導外并備林文忠公戒煙方合配分送刻下報名願戒者已二十餘人（後畧）金華王喬松函云願任義務立誓痛戒并設立支社以資廣勸嘉善汪憲章來函二月十七假義務學堂由僕演說聞者感動自今日起義務開化善羣正誼時中等各學堂全體學生均誓不吸鴉片其餘　者千餘人亦誓終身不食可見貴社之感人深也松江顧雄來函（前畧）閱貴社圖說此草能尅烟毒雖　幅詳細而鄙人仍不明白若悞用此草貽害匪淺是以上書二公俯賜靈草一束鄙擬照樣採取專送同胞力戒汕頭余杜洲來函（前畧）現擬開辦戒煙社惟汕頭僻處良方絶少請貴處選　數方頒下俾得應用倘方内之藥汕地難　者可否托貴處代購（後畧）江陰靑　吳緒夫來函云敝鎭人煙稠密嗜煙居多得閱此戒煙　說洵　換骨金丹鄙人意欲於敝鎭設立支社而一切章程必須規仿　貴　可否請將章程頒下俾得遵循辦理（後畧）本邑各鋪地甲及路燈夫清道夫約百數十名由董事范君麟書發給戒煙圖說隨時勸導服從者頗不乏人俟有成效再當詳報 
 
 
 

Page 19

 
 
   
 
 

Page 20

 
 
鴻慈謹附片具陳伏乞皇上聖鑒訓示謹奏奉硃批許涵度著賞給頭品頂戴欽此 
　　宫門抄正月初十日侍衛處奏派稽察壇墻派出恒順英慈誠全額勒春塔克什訥松鶴王中堂續假十五日王中堂瞿鴻機等同鄉官謝恩召見軍機 
[署山東巡撫直隸布政使楊奏爲山東黄河工欵重要七項常捐實難停止摺]  
　　頭品頂戴署理山東巡撫直隸布政使臣楊士驤跪奏爲山東黄河工欵重要七項常捐實難停止懇恩准再展限一年以資彌補恭摺仰祈聖鑒中竊臣前以河工挪欵曁磚石等需全賴工捐接濟奏請展限勸辦奉硃批戶部議奏欽此欽遵在案現經部駁於光緒三十一年十一月初三日具奏奉旨依議欽此由戶部抄錄原奏咨行到東伏查此項捐輸自光緒廿八年經正任撫臣周馥奏准由東收捐專作黄河辦工之用迄今己展辦兩年而工欵有可補苴臣亦何敢再三瀆請今如部議謂核計該省所收及津局勸募七項常捐自開辦起至現在止約收捐欵早逾原請四十三萬之額等語不知四十三萬之數周馥原奏但指馮劉兩工而言嗣後寗海莊王庄薄庄等處相繼漫决用欵浩繁大半皆賴工捐挹注臣蒞東後深知黄河工程頃刻千變每历欵絀用繁搶護不能得力致貽無窮之患當卽籌挪鉅欵預飭在工員弁多購稭石各料認眞修守以備不虞夏間伏汛盛漲奇險迭出幸賴物料齊全防護應手始得仰　福庇獲慶安瀾薄莊新隄亦遂以次告竣然總計各工用欵實已不貲事前挪借應付不過移緩就急方冀恩准展辦一捐或可徐圖歸補且查歲搶經費本無磚石一項卽此一項已非數十萬不能辦前年周馥奏陳黄河辦法擬在地糧贏餘屯田繳價及七項常捐三項内分年撥欵作爲加培堤身抛石砌壩之用惟各屬屯價所繳無多近來銀價日昻贏餘亦未能照數提解所恃以濟用者僅有工捐一項卽使收數踴躍亦不過勉强維持若再遵議停止不特挪移之款無從歸墊卽磚石等工亦難舉辦萬一有失堵工用項動輒百數十萬而議賑議蠲尙不知若何棘手與其補救於事後曷若綢繆於宋然臣再四籌思惟有籲懇天恩俯念東省河工緊要籌欵艱難准將常例七項捐再予展限一年俾臣得資捐項可以盡力河防相機修築俟明年工情稍順用欵稍舒自當依限奏請停止庶於部中捐務無甚損碍而東省河工實有裨益據河防局曁工賑捐局司道會詳請奏前來理合繕摺具陳伏乞皇太后皇上聖鑒訓示謹奏奉硃批戶部議奏欽此 
[署山東巡撫直隸布政使楊奏爲照案豫籌光緒三十二年黄河防汛經費懇恩俯准照撥以資修防摺]  
　　頭品頂戴署理山東巡撫直隸布政使臣楊士驤跪奏爲照案豫籌光緒三十二年黄河防汎經費懇恩俯准照撥以資修防恭摺仰祈聖鑒事竊查東省黄河自光緒十八年爲始每年額撥銀六十萬兩作爲防汛經費歷經前任撫臣　奏請照撥在案查本年伏秋大汛異常盛漲上中下三游險工林立埽壩時有蟄陷業經在工各員搶護穏固現在存儲料物均己用罄來年修防事宜亟須提前豫備查河工修防以正料爲大宗向趁冬令價值合宜分投購運以免臨時束手所有光緒三十二年防汛經費擬請仍照歴届成案撥六十萬兩内由司道各庫撥銀五十萬両又藩運両庫解籌備餉需銀各五萬兩存留備用據河防局司道詳請　奏撥前來臣覆核無異相應籲懇天恩俯准照撥以資修防臣仍當嚴飭在工各員覈實動用如有不敷再酌量情形另請續撥不敢任其稍涉糜費所有照案預籌三十二年黄河防汛緣由除咨部查照外理合恭摺具陳伏乞皇太后皇上聖鑒訓示謹奏奉硃批戶部知道欽此 
　　宫門抄　正月十一日阿王續假五日大額駙續假十日榮公阿公溥侗祥普各請假十日欽天監呈進月蝕圖召見軍機恒安 
[奉天將軍趙奏懇恩俯念奉省需才准將各員發往奉天補用片]  
　　趙爾巽片　再奉省人材消乏雖經奴才搜羅賢俊量能任使終以事機太迫兼營並騖有日不暇給之勢現在舉行新政實非閱歷有得賢能卓著者不足以宏濟艱難尤非確有見聞不敢謬爲延攬奴才前于請停報効摺内聲明仍當隨時奏調仰蒙天恩俯准茲查有湖南試用道張鶴齡湖南補用道兪明頤坐選湖北宜昌府知府存厚候選知府徐承熊湖北候補知府和文浙江候補知府三多貴州候補知府吳嘉瑞山西試用直隸州知州鮑振鏞湖南補用知縣陳廷緒四川候補知縣秦啟賢候選知縣徐埏芝以上各員或共事有年或採訪確實其才學政績皆已久孚輿論各有專長合無仰懇天恩俯念奉省需才准將以上各員發往奉天補用並懇飭下各該省督撫臣轉飭各員迅速來奉之處出自　　逾格鴻慈謹附片具陳伏乞聖鑒謹奏奉硃批著照所請該部知道欽此 
[奉天將軍趙奏懇恩准將該大臣所捐之銀移奬其子保衡以員外郎分部行走片]  
趙爾巽片　再案查接管卷内開欽差辦理奉天墾務大臣新授熱河都統廷杰前在署將軍任内捐助廉俸銀八千兩作爲武備學生出洋川資等因業經附片奏奉允准奴才到任旋准該大臣備文咨送當飭學務處存儲候撥各在案奴才伏查大學堂章程内開有人慨捐鉅欵創辦學堂准其專摺奏奬等語今該大臣身任地方慨念學務緊要首先捐廉爲僚屬人民之倡在該大臣雖不敢仰邀議敍崦其育才興學之誠奴才自應循章請奬伏查該大臣長子保衡係三品廕生候選筆帖式如捐陞員外郎公部行走按照例定十成銀數實屬有盈無絀令無仰懇天恩俯准將該大臣所捐之銀移奬其子保衡以員外郎分部行走俾昭激勸之處出自鴻施逾格除將履歷咨部查照外理合附片具陳伏乞聖鑒訓示謹奏奉硃批着照所請該部知道欽此 
[吏部奏爲遵旨議奏事摺]  
　　吏部謹奏爲遵旨議奏事内閣抄出雲貴牕督丁奏稱雲南阿迷寗州路南彌勒宜良呈貢河陽江川八州縣向係月選之缺自滇越鐵路開辦以來或則路軌所經或則毗連路綫工役薈萃良莠混淆乘隙窺伺查察難周目前勘路保工緝奸捕匪以及開車以後事務紛雜交涉煩難均非昔比非得精明幹練情形熟悉之員雖期勝任近日委署各員缺均係悉心遴選不能按格循資特 
 
