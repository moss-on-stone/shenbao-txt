# 1908 - 216 - 4912763

 

Page 1

 
 
   
 
 

Page 2

 
 
   
 
 

Page 3

 
 
上諭[七月十六日奉]  
　　上諭外務部左參議著吳品珩署埋欽此� 
宮門抄十六日召見軍機袁家穀郭則澐 
[交旨]  
　　七月初九日交會議政務處本日貴處奏會議束三省總督徐世昌等奏江省添設民官摺又奏議覆御史趙炳麟奏統一財權整理國政摺又奏章京劉穀孫充幫提調片均奉旨依議欽此 
七月初十日交宗人府吏部本日御史常徽奏疏通宗室仕途一摺奉 
旨該衙門議奏欽此同日交度支部稅務大臣本日御史常徽奏請飭會議紙烟加稅章程一片奉 
旨度支部稅務大臣議奏欽此同日交法部本日御史常徽奏大員被參各疑宜調齊卷宗清查以成信讞一摺奉旨法部知道 
七月十一日交憲政編查館本日侍郎逹壽奏憲政重要謹就考察事件擇要進呈摺單一件又奏考察日本憲政情形具陳管見摺又奏國會年限無妨預定摺又奏先立内閣統一中央行政機關片均奉旨憲政編查館知道欽此同日交吏部本日軍機大臣面奉諭旨昨日驗放之浙江試用知府會廣鍾加恩著發往原省以知府補用欽此同日交陸軍部本日軍機大臣面奉諭旨陸軍部奏湖北江蘇陸軍編綀各成一鎭請派大員考驗摺著派副� 
都統王英楷前往認眞考驗欽此論說 
論江蘇人對於諮議局章程之注意孟森來稿 
江蘇。一省也。論幅員本甚小。向惟因政繁賦重而特别視之以故蘇寗各設藩司。無非爲賦役起見可知。自各省裁督留撫以來。蘇撫因不與江督。同城而免裁。於是寗蘇兩郡。分有督撫。又各有藩司。遂俱稱省會。近者諮議局定章。所開議員之額。遂亦分寗蘇爲二。寗得五十五。蘇得六十六焉。議者遂疑諮議局或當寗蘇各自設置。此實大謬。夫局章之所以分列者。因學額之外。江蘇又井計漕糧。以爲標準。其計漕糧時。寗蘇各自計算。故寗增其九。蘇增二十三。以見蘇屬若照舊時學額。其受虧尤甚於寗焉耳。若謂主張寗蘇之各自設局。揆諸訂章者之本心。吾决其必不然也。 
 
 
 

Page 4

 
 
何以知其然也。觀於本章程而得之第六章規定職任權限。其中第二十一條。所謂諮議局應辦事件者。自第一至第七目。若事實發生。無一非督。撫彙奏之案。且撫有禀承於督之意。蘇若自爲一局。則名爲省議會。所直。接之行政長官。乃無全權。寗即可有全權。而自分離於蘇屬財賦之區。以狹小其規畫之區域。已俱萬無此理矣。又况其第二章第三目。歲出入豫算决算事件。寗蘇財政。更無分割之法乎。今者定額已各具矣。額分而局。不分。於虚又無可爭執。於實際則尤必如是乃中事理。立法者旣規定豫。算爲諮議局職權。斷無令他省能實行豫算。獨令江蘇人無所措其手足。者。故决其分額之非分局也。夫局不分則設局當在何所此亦一問題也。諮議員之職權。在與聞一省。之政。江蘇政事之中心。在寗而不在蘇。則會議之效力。自貴徑捷而不貴。迂緩。或者日。蘇之爲省會久矣。今自舍其諮議設局之權利。屈已以就寗。蘇紳必有不釋然者。應之日。此爭諮議分局之故智。盲於政治思想者所。爲。蘇紳豈盡昩昩。果爭權利。將爭聞政之權乎。抑爭不出户庭之權乎。滬寗路已成。蘇至寗計程不及一日。其行也有旅費。蘇紳何所不利而把持。之。或蘇撫以不與議員接。白凡當益聽命於寗。不無介介。不知蘇撫以不。同城而幸存。鐵路旣通。與同城何異。其存也。亦必不可以久。若必於未裁。以前。爭一二巡撫門面。則事苟有非至蘇不可决者。會期中議員蒞蘇一。决之。非會期中常駐員就蘇一應其招集考詢等事。皆瞬息而達耳。設局。在寗。其一定不易之策矣。獨是窟穴所在。寗蘇各異。旣有兩藩司。即有兩窟穴。財政旣查確以後。設局不論何地。效力皆同。然當調查之初。勢必就寗蘇各自下手。夫調查之。責。果即在議員與否。殊末可定。以理推之。局成以後。亦當由議員議推特。别委員。以任此責。吾士民若奮起以圖功。則未開局之先。即當與督撫交。涉。先爲調查之事。以俾成局時即能後事於豫算。此全國所同非第江蘇。人宜急急也。嗚呼。掀然大波。會將起矣。調查財政。爲吾士民所最急。而督。撫則大率必爲所最忌。吾不知衝突將至何度。而始就此章程之範圍。任事者宜若何籌畫事實以應之。兼旬以來。昧者昏昏無論矣。自謂明逹之。流。方且搖唇鼓舌。翹此章程之字句。以爲口實。而持論或且高至不可階。也。夫亦遠於當務之爲急已。 
尃電 
[電一（北京）]  
某御史奏叅岑春煊驕貪殘暴查抄周燿榮關欵全被呑没程儀洛謟媚逢迎貪濫無狀粤匪之盛皆由岑等屈參能員無人辦事所致有被屈者二十四員宜予昭雪當日廷寄粤督張人駿查覆今據覆稱岑無驕暴實跡周欵亦未入巳程儀洛亦無謟迎確據應請免議所參數百員均無寃屈惟有可原可用者數員擬請加恩裴景福有功粤省請予釋回奉旨著照所請該部知道 
[電二（北京）]  
晋撫寳棻奏改派劉篤敬爲同蒲鐵路總理又奏渠本翹劉篤敬贖回晋礦出力請旨傳獎奉旨渠賞四品京堂劉賞五品京堂 
[電三（北京）]  
貽穀現已由山西押解到京 
[電四（北京）]  
海關拿獲軍火船中日本人二名押解到廈供稱實係搭客已釋放緊要新聞 
　　國會問題 
軍機處各大臣以國會期限將次頒布急宜草定憲法以定國是調連日調取各國憲法書籍多種即日本單行本憲法亦調取四十部有派員起草之舉並聞大略不外以君主大權作用人民權利義務分爲二大章政府日前會議召集國會年限問題大半以六年爲期惟袁尙書則有力持三年之議慶邸亦表同情按袁尙書入閣後摧抑民氣不遺餘力此次國會主速誠耶僞耶請觀其後八旗請願書現已舉定黄容惠常文爲捧呈員恒鈞爲領銜决定十二日赴都察院呈遞吉林請願代表慶山文耆已將請願書繕寫完備（原文錄人第四張）准 
 
 

Page 5

 
 
　定十二日赴都察院呈遞 
東三省國會請願現擬聯合一體中三省公推代表入都聞奉天省簽名者最爲踴躍吉林黑龍江兩省則中留東學生榮陞聯合簽名約於二十日前後人都呈遞按三省請願蓋在吉林慶山文耆之外而别爲一幟者 
[御史會議趙運司叅案北京]  
　　江督蘇撫奏覆趙濱彦叅案查無實據此事一經發表而都人紛紛議論謂趙運司被叅以後即遣心腹由揚來京使用多金運動升調所以致此故諫台聞此議論擬聯名據實奏叅懇請簡派公正大臣往查昨日各道御史在嵩陽别墅會議一次聞列名者已有四五人 
[政務處奏覆統一財權北京]  
　　會議政務處議覆御史 
趙炳麟奏統一財權整理國政一摺略云國家之用原於賦稅中國稅則向有常經而東西各邦則分國稅地方稅爲種近以互相爭勝支出之費日增收人之費亦日益普通稅之外有特别稅如英國之有救貧等項常期稅之外有臨期稅如戰時之運事費等項雖徵收浩繁而民樂輸納者以其預算决算出納各有定程旣不使有所隠朦亦不得移作他用也中國新政創行舉凡興學練兵工商實業諸要務無一可置緩圖徒以財政未能清釐以兩江財賦之區近日奏章竟有不名一錢之嘆則邊遠省分更何待言以故朝廷偶一興革外省率以請欵爲辭度支部存儲無多不得不酌量指撥其受撥之省又大都託詞以諉謝之或减成以勉應之從無有以某種進欵抵某種出欵之實証是部中雖有統轄財政之專責並無轉移調劑之實權若不早爲更張將各省外銷及在京各衙門經費通行核實詳細規定恐凡有設施無不仰給於部欵而收入各項又復籠統留支不能分晰造報則日復一日該部亦必有難於因應之時今該御史以財政散漫一切政治皆有空言而無實效奏請將國稅地方稅劃分兩項而統其權於度支部深合立憲國之通例亦爲中國辦事扼要之圖目應酌量籌辦唯查度支部前於議覆該御史請定預算決算摺内聲明現擬清埋各省銷案核定外銷欵項稽核各部經費並力陳消息盈虚必始於財權統一等因奏蒙兪允通行各省遵照在案復經該部函催至今並木具覆其中轇轕爲難亦可想見各省情形互異其籌欵辦法及支出之項輕重緩急亦各不同如以憑空之理想遙爲臆斷勢難衡至當於事實或未盡符應請飭下各該督撫先將該省出入各欵專委精覈人員通盤調查並將何項應　國稅何項應入地方稅詳擬辦法咨明度支部分别覈定會同臣處彙擬切實可行之章程具奏請旨令各省分期照辦庶足以昭統一而免牽混如慮各省外銷各欸一律核實造報則各疆臣遇有特别議辦之事不能措置裕如不妨俟清理欵項之後酌留若干以備各省特别之用至布政使改爲度支使及主計官限一年設立一節應俟將京外政治辦有頭緖再行發端一律實行新訂官制以示大同暫可無庸置議七月初九日奉旨依議 
[議覆黑龍江添設官缺北京]  
　　政務處議覆東督黑撫奏江省添設民官一摺略謂該督撫欲於愛琿呼倫貝爾墨爾根布特哈四城副都統所治請添設愛琿呼倫貝爾道員兩缺黑河臚濱佛山嫩江知府四缺愛琿呼瑪漠河呼倫室韋羅北武興訥河布西甘南直隷廳同知十缺舒都烏雲車陸春源直隷廳通判四缺諾敏鶴岡林甸通北鐵騼知縣五缺改黑水海倫直隷同知設龍江海倫知府二缺並請裁撤墨爾根呼倫貝爾愛琿都統三缺而加愛琿呼倫貝爾道員參領銜以資鎭懾就其所陳詳加覆核尙能審量緩急以爲建置之後先斟酌占今以定地方之名稱凡所籌畫具有條理應即請飭下該督撫速即履勘妥爲經營除原擬緩設各缺應由該督撫隨時體察情形陸續設立外其添設改設各缺應如何建署定俸置吏添兵之處詳細具奏至所稱此次添設各缺皆係邊疆重要非有熟悉邊情能耐勞苦之員難資得力擬愼選堪勝人員隨時奏明請旨補授開辦之始自當准如所請不爲遙制初九日奉旨依議 
[會議分設大清銀行]  
　　（福建）初七日閩督松壽電致度支部謂本省年前奏請開設福建官銀行貴部以大清總銀行將來必須分設福建各埠與官銀行性質混同恐於銀行事業不能劃一批駁在案查日前廣西巡撫張鳴岐奏設廣西官銀行奉旨依議查福建與廣西事同一律未便厚彼薄此仍援廣西辦法開設福建官銀行以裕財源等語度支部旋即會商此事澤尙書云廣西邊隅不便設立大清分行惟福建商人多與洋商交接又與台灤隔一衣带水金融機關必須完備且有華工出口等事自與廣西不同左右堂亦皆贊成 
（吉林）吉林勸業道徐鼎康日前呈報晨工商部度支部云吉省現在行使銀元頗見短缺因吉林製造之銀元分量亦輕有礙行使請在吉林省城設立大清銀行分行維持市面云云度部支部澤尙書現與總銀行總辦張允言會商一切大約可望實行 
今日尙有緊要新聞接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[粤督電奏風災廣東]  
　　七月初十日兩廣總督張制軍致軍機處乞代奏電云七月初日一廣東省城陡發颶風自東南洋面而來拔木震屋勢極猛烈自丑刻起至午刻止當經飛飭各屬查勘並飭司局派員乘輪救護賑撫旋據禀報省河大小商民船隻覆没八百餘號緝捕扒船一號沉没損壞商輪三十艘鹽務緝私輪船四艘扒船快艇十一艘内輪船管带都司何玉順被淹身死溺斃水勇三十餘名其餘商民船户淹斃約數百人救回四百餘名省城吹坍民房一百餘間損壞祠宇房屋三百餘處壓斃三人傷四十餘人察看情形以河面爲最重陸路次之實屬非常鉅災深堪憫惻即經飭局撥欵率同辦賑紳商分段搭廠施放急賑安置災民一面沿河打撈浮屍妥爲棺殮傅屬領埋又南海番禺各鄉及順德香山三水等縣或沉覆船隻或坍屋斃命輕重不等亦已飭令勘查撫恤母任災黎失所此外各屬有無被風容俟查報到齊分别辦理另行奏報謹先電陳乞代奏人駿佳 
[浙撫札道親勘海塘工程杭州]  
　　海寗紳士項振祺 
等電禀浙撫略謂今年霉伏潮勢旺極漫溢塘身居民惶恐承修各官平日工料不堅吿成後例委杭府騐結環叩大憲親臨勘驗速賜籌辦以保民命現增中丞已札杭關道親自履勘悉心籌議辦法西報譯要 
[駐日胡使呈遞國書]  
　　興字林報載十五日東京電云中國新任駐日胡使已於今晨呈遞國書卸任李使亦於同時將回國詔書呈遞日皇賜以頭等寳星 
[革黨首領之言論]  
　　又載十五日東京電云中國革命黨首領黄興近由新加坡香港等處來此有往謁之者據云此次雲南起事因革黨屢欲於兩廣大舉而至今未嘗實行故變計以行之耳其失敗之故一由法人嚴禁粮饟取道安南致軍食一時不濟二由軍械不齊三由革黨首領軍略乖悞舍北圖南致有此失敗云 
[法報論中法交涉]  
　　興倫敦支那報云巴黎台姆泊斯報近載有論說嚴駁泰晤士報北京訪事馬禮遜博士論中法交涉文謂馬禮遜淆亂是非取悅中國且其所謂三大要事亦全屬子虚（一）中法會勘肇禍之區已無結局且將延宕無期（二）法政府已取消撤退愼督之要求（三）革黨暴動爲無足輕重之舉茲特按次駁之如下（一）兩國代表已認陸軍中尉維干特及其兵士係爲中國常備軍在法國界内轟斃而目下法政府亦並未却中國之請不允會勘肇禍區域（二）法國現仍要求撤换愼督馬禮遜雖嘉其爲人然法國甚不願與之交接也自該督來愼後法人無月不受其行政之累雲南鐵路亦因之掣肘加以捕務廢弛盜竊皆得逍遙法外（三）革黨起事聲勢頗盛中政府若無法國之助力剿平豈能如此之易當時法國倘嚴守約章主張中立而不禁運軍火驅逐匪隊暗報匪情拘禁革黨則大患指日可成尙願中政府愼思此事從速允許法國之要求也 
按法報所駁馬禮遜君三欵殊出情理之外吾國外交家愼勿爲其所愚也 
[華商與稅關之齟齬]  
　　十一日香港南清晨報云海南海所華商與海關副監克理恩因事衝突要求將克君移調他處否則咸願停止貿易聞起釁之故係由關員譯述克君示交措詞無禮並因稅關報運貨物每多不公之故克君聞此消息即請華商董事至海關事務所議論未得效果於是各會館皆開會集議内有數處到者皆逹千餘人决議克君若不即調任則擬暫停貿易聞自議決後商業皆己停滞目下情形頗爲激烈英領事適在北海聞己於昨夜發電召回 
[香港禁烟暫停會議]  
　　文匯報載十六日倫敦電云香港封閉烟館問題垷因殖民地大臣克魯君赴歐洲大陸已暫爲停議故一時尙難結局分類新聞 
[政界]  
[度支司向鹽務局籌欵奉天]  
　　奉省庫欵支絀應用各欵度支司幾於無可羅掘乃由度支司向東三省鹽務總局往復咨商擬每月由鹽釐項下酌提銀十萬兩以資周轉論刻聞該局尙未應允正在磋商 
[投効人員報捐之踴躍奉天]  
　　自東督考驗投効人員章程宣布後各省來奉投効人員紛紛不一而以新人法政學堂學員居多數東督此舉於公家又增一鉅欵矣 
[常鎭道查考衛生隊之成蹟鎭江]  
　　常鎭道劉觀察因夏間街道不潔最易生疫曾於警局組織衛生隊專司打掃之事誠恐奉行不力特於日昨命駕躬往街頭巷底查考一週其勤能者立予獎勵間有一二處堆滿拉圾異常污穢處所即傳值叚夫役與管理員面加懲處 
[派定公署辦公處所奉天]  
　　奉省公署羣樓告成各廳司道及各科員等遷入辦公一節己誌前報茲悉日昨己繪具圖表呈請督帥派定 
 
 

Page 11

 
 
左樓承宣廳右樓諮議廳以符定制其餘各司道皆按定綱序分列東西廂樓其秘書官内文案等則在北廂樓分居不日皆將遷入矣 
[郵政改良辦法湖南]  
　　常德府郵政局近日遵照岳州關稅務司新定章程每日飭派專差分赴郡城各商號及各衙署局所收取郵件隨時代寄並由稅務司函請關道周鏡漁觀察札武陵縣兪大令出示曉諭如有專差收取郵件不得阻攔云云大令遵於日昨據情出示矣交涉 
[請定稅關公文用语奉天]  
　　東督徐制軍見滿洲稅關公文南滿用日語北滿用俄語多所不便擬請稅務大臣定議滿洲公文或𧗊用英語或𧗊用中語以歸劃一 
[蒙王私借俄債案之辦法奉天]  
　　札薩克郡王鳥泰私借俄債一　　 
案久經東督派員查辦己誌前報刻聞東督已將此案辦有端倪商准度支部向大清銀行息借銀四十萬兩清理此案並收回該地主權將來還本納息即以該旗地路礦各欵作抵現己接准部覆照准立案 
[電商交涉事宜奉天]  
　　東督徐制軍近日電告政府謂哈爾濱施道與俄領事議商交涉各項事宜請示核辦蓋因哈爾濱交涉繁難非再三籌商辦法不足以善其後也軍界 
[擇地試放新購快砲蘇州]  
　　蘇撫陳中丞近由德國克魯伯廠訂購新軍應用之七生的半口徑過山快砲六尊己於前日運到本擬於石湖地方試演以覘靈鈍昨該砲廠經理某西人來蘇相度石湖地勢不甚　　　 
相宜因改於楓橋附近試放業經軍統領禀請中丞定期往觀矣 
[副將控案將結福州]  
　　副將張世香禀控督書王德和等指缺索費一節疊紀前報首府曹守以張副將旣蒙松帥體卹得補此缺而又曉曉不休殊非安分之徒當即面禀松帥松帥亦謂張某憑空揑控必須澈究飭由曹守傳到該副將與督書質訙細查所控各節皆無確據即謂該副將日案旣如此不實祇可就此了結想該副將諒斷不敢堅執不允矣 
[協戎查閱操防鎭江]  
　　駐鎭巡防步隊統領周錦堂協戎於初九初十兩日親往象山各處校閱所部各營操演打靶等技十一日復會同新委鎭江一路砲台總台官赫明軒游戎詣圖山焦山雩山勘砲台以資整頓 
[巡防隊添設夜課鎭江]  
　　駐鎭巡防隊統領周錦堂協戎現就營中添設兵士夜課並擇日兵内程度較高者爲歷史地理國文等科敎習請復將校敎授戰時國際公法沙士兵棋步兵各敎育 
[武員遷調之牌示福州]  
　　督轅牌示云浙江平陽協副將准補樂清協副將管定武調取赴都引見所遺平陽協篆以閩浙候補副將周俊廷委署又浙江玉環營參將准補湄州營游擊喩吉雲奉部行令給咨所遺原署參將篆務以署温標中軍游擊陳祥熊委署又調補金門營都司饒肇昌海壇協標右營都司麥廷彪應即飭赴各調任供職又准補漳州鎭轄平和營守備吳景福應即飭赴新任供職學務 
[考試派赴歐美留學生出䅁杭州]  
　　派赴歐美留學生於八起分門考試十三日考畢十四日出案正取二十名石門蔡光勩鄞縣胡文耀仁和王烈餘姚嚴鶴齡錢塘吳新陸仁和孫顯惠鄞縣翁文灝會稽沈慕曾歸安韋以黼鄞縣徐名材鄞縣包光鏞錢塘葛爕生烏程張善揚慈谿菜樹梁秀水錢寳琮秀水胡衡靑嘉善孫文耀烏程章祖純鄞縣胡祖同山陰丁紫芳備取四名烏程應時嵊縣喩傳鑑上虞顧壽頣烏程潘國壽 
[浙省總敎育會開會詳情浙江]  
　　十三日浙省總敎育會借兩級師範學堂開特别大會選舉止副會長各府紳商界到會者約二百人下午三時甫欲開會忽蔣君樂山謂開會秩序載明正副會長由參議員選舉如此到會會員等均不能得選舉權未免辦法不善遂拂衣而去斯時隨蔣俱去者不少乃由師範監督王孚川君趨出堂外再三慰留旋搖鈐開會先由禇嘉猷君宣布開會辭大旨謂孫仲容君去世後浙省敎育無人擔任前途責任重大不能不急舉會長以重責成因爲暑假期内學界諸君尙有暇時所以赶早於今日開會集議等語宣布畢舉臨時議長由本會書記員首先推舉蔣樂山君爲臨時議長蔣謙讓再三轉舉張讓三君張以足疾不能久立爲辭蔣又轉舉兪寰澄君兪又辭蔣又轉舉虞少華君虞又辭蔣不獲己登台布告謂僅以参議員選舉正副會長則到會會員均不得選舉權此項編制極不贊成宜以普通選舉爲正當辦法請大衆公决衆贊成又有會員某某起言各府到會人數不齊應以每府及駐防各十票辦法爲最得平均衆亦贊成蔣樂山君遂請舉糾儀員四員旋舉得虞賡甫夏定侯許養頣鄭佩之四君爲糾儀員又由王孚川君登台報告上年以來書記會計等一切組織情形忽有師範學堂聽差二人到會塲呈報因爲改修該堂工程事即請孚川君前去辦理孚川君遂辭别出會於是遂投票選舉正副會長計最占多數者項崧得五十七票爲正會長吳震春得四十二票爲副會長 
[紹與會員請消除會藉浙江]  
　　浙江敎育總會會員山陰杜子𢡟會稽王世裕等與敎育總會書云去歳兩次赴會目撃情形淺資末學無能匡正輙用愧恧方期一載以來各銷意見漸有進步今見七月十四日開會廣告新舊機關組繪消滅何人主持仍難測識僕等不侫不能再與諸君子周旋用特函請銷除會藉 
[中學定期開課福州]  
　　福州府中學堂上年已經張前府籌欵二萬金起建校舍嗣以經費不敷延岩至今尙未開學現經曹守從長籌畫業己置辦器具延訂敎習出示招攷定期八月初一日開課 
[襄校各員𤍠心公益浙江]  
　　浙省考試留學歐美學生延聘李芸生濮倬雲沈迪民各員襄校現由支提學餽贐五百金李君等槪不收受均謂事關桑梓公益理宜竭盡義務乃將五百金購買浙江路股百股助入浙江藏書樓以所得花息充作常年購書之用 
 
 

Page 12

 
 
實業 
[府縣商董不能兼充浙江]  
　　日前溫屬瑞安縣徐致章大令通禀省台以該縣地處海濱風氣漸開商業日有進步前經合邑紳商禀設商務分會公舉孫紳貽讓爲總理自孫紳作古接任無人而商董關係重要未便久懸前月二十五日復經紳商兩界開會投票公舉已丑進士前安徽定遠縣知縣王紳嶽崧得票最多瑞安爲王紳桑梓必能力盡義務聯絡商情云云現省台以王紳現充温州商會總理以一人兼充郡縣爲部章所無仰傳諭商界開會另𦦙 
[淮商呈驗新鹽鎭江]  
　　淮北塲商同福昌近在海州葦塘左營鋪池曬鹽昨將新曬之鹽呈由運憲試驗趙都轉以該鹽色味均佳不減淮南眞梁堪以運銷鄂岸惟僅存鹽樣二瓶不敷分呈各憲試驗亟應補呈六瓶以便轉核當即諭飭該商遵照 
[岸商又請免加鹽價鎭江]  
　　掦屬江甘等五岸商人公寶豐等公禀運司文略謂前奉部飭每斤加價四文又奉江督奏准再加二文本應遵辦惟各岸迭次加價銷數己不加前若再遞加自必私銷日甚官運滯銷且鹽斤爲民生日用所必需售價太高有碍民食請免予加價以保岸銷云云刻聞趙都轉己俯如所請轉詳督鹽憲核示 
[商埠會丈局不日開辦奉天]  
　　奉省廣開商埠擬於小西關外設立會丈局附屬交涉司各節已誌前報茲聞陶司使以事屬創辦責任綦重特派試署一等科員留奉同知沈君維驄兼充該局坐辦會同汪太守等詳細擬訂章程呈候核奪不日即當開辦 
雑記 
[瘟疫盛行鎭江]  
　　近來天氣酷𤍠瘟流會男女暴卒於道者不可騰數十三日南門有王某向頗强健忽然吐瀉交作越數分鐘斃命𦦙家正料理間其予腹痛又起次晨即斃又聞張王廟地方居民百餘家染疫斃命者已有七十餘人現經當道配製時疫凡散分逘施治並示禁居民不准濫買食物致碍衛生 
[續志巡檢姦佔官媳案蘇州]  
　　前常州府知事鄧熺之媳陳氏被江蘇候補巡檢程文賢姦佔三年至上月始得尋見當即扭解至吳縣署控究等情會紀前報茲聞是案業經大令研訊二次以氏在程處當繡傭並無別故將次擬結鄧之同𦂧聞之遍發傳單謂同𦂧縣丞鄧熺因半涉訟公道難伸案情未定凡我同鄉理宜同抒羲憤謹擇於本月十六日假新橋巷浙紹會館公議辦法 
[和尙犯奸罰金松江]  
　　明靜堂和尙龍山因犯姦被獲經婁邑尊劉大令提訉判荷巨枷龍山求稍願罰大令乃判令罰洋四百元充火藥局遷費俟繳到釋放按該僧作惡多端五百金尙不足以贖其罪 
[土匪復有拨船𦦙動松江]  
　　匪首錢阿七前經正法其兄錢阿德及羽黨費阿虎於前月二十五日在兪家匯左近借端强撑沈某之船嗣於二十八日沈某在章練塘鎭適被錢費二匪遇見勒索洋五十元許還原船沈某不肯二匪遂紏同黨羽二十餘人欲將沈某拔去旋有人告知團防局局董金某即派團丁將二匪扭逘分防廰究辦不意有開設酱園之江宏濟懇求金董釋放金董以事關濟𦂧且沈某已赴青浦控告未經允許現分防廰已將該匪解縣訊究矣 
[募集火藥局經費之困難松江]  
　　火藥局遷移一事因經費難　議論多時迄未實行除撥欵募助外尙少二萬金未有著落現經府尊戚太守會同華尊張大令婁尊劉大令邀集城廂內外各紳士商議佽助開議定照紳富捐成例在城者以八成捐助在𦂧者以六成捐助惟約計紳富捐僅可得七千金十三日復邀著名殷實各商號至府署會議亦因莫肯首先倡捐擬俟翌日赴商會議定後禀復聞此次楊紳至文獨願捐助五千金而著各首富馬季常托故不到十三日戚太守專住拜謁亦不肯接見吁其人亦慳矣 
[蛟水又起鎭江]  
　　六合縣日前蛟水陡發淹毁牲畜田廬無算所有田圩十破八九刻下各鄉董耆紛紛投縣報荒矣瀛談 
[（一）紙砲妙用（特譯）]  
　　紙之爲用廣矣。而人鮮知之。歐美格物家以紙製成各種什物。己令閱者歎爲奇異。然未有如德國克虜伯砲廠以紙製野戰砲之奇妙者。該廠近製成此種紙砲甚多。專供步軍之用口徑不及二寸。其重量之輕。一卒可以提携。而其抗力之大。有過於同形鋼鑄之砲然此種紙砲並非欲代鋼鑄之砲。不過於砲隊行動有礙時。則紙砲可有特別之効用。惟其兩輸不能以紙爲耳 
（二）斃鼠新法 
印度鼠患甚盛。近有醫者電告印度泰晤士報。謂斃鼠之法有二。皆易舉而無害一以生石灰研成細未與乾麵互拌。加糖少許。置什器之中。旁置水一孟。鼠細未後。必再飮水則三十分鐘而可以斃命。一以洋瓶軟木塞。用牛乳油或糖油略煎。散棄四處。鼠食之後於二十四點鐘內。必患滞食疝痛便結而死。新水滸 
朱三亦回頭看見。對王婆道。又一個滑頭來了。王婆道。你曉此人姓甚名誰。你爲何曉得他是滑頭。朱三道。我爲何不曉得。這個人姓圓名三。他家開了一　銀樓。家産也算不少專在外頭弔挪子。女學界上被他敗壤名譽者不少。王英道。你休得胡說。女學生是神聖不可侵犯的。你看滬上出來的女學生。那一個不是正辭厲色。，那有被他破壤之理。即如方纔所見這個女郎。究不知是女學生非女學生。但見他的裝束。似學生在樣式。已有不可侵犯之。氣概數人正竊談間。見這個後生來下車來。在當中一座大茅廰中。打了一個徘。徊就。走到荒地上去了。尙未走到小茅亭那邀。只𦗟見那女郎說道。老三。你爲何來得這般晚。圓三道。怪不得我招了半來招不到你。原來你躲在這裹。女郎休得胡說我亦剛纔到此。我看你來進來的。脚趾還沒有停過爲何說招了半天。幾個小滑頭在那小亭傍徘徊往復。見那女郎有了主顧。也就一個個散了開去。有的說。像煞有介事。有的說來路不明。有的說我們不要走開去。看他們什麼樣式王英道。原來他們夫妻不是女郎一個人來的。王婆道。老英。你眞是好人。運風色也一點看不出了（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
　　民政部奏設統計處摺（附章程） 
光緒三十三年九月十六日奉慈禧端佑康頤昭豫荘誠壽恭欽獻崇煕皇太后懿旨本日憲政編查館奏請飭各省設立調查局各部院設立統計年鑑之用等因欽此竊維統計之法中國雖無此專學而考諸古代夏書禹貢一萹分類列記實得統計之精義厥後史記諸書亦多列表繪圖以便參觀比較誠以事務繁賾非有挈領提綱之法難收總名核實之功臣部職司民政大凡內治之得失疆域之廣狹人口之多寡社會之情形均賴統計詳明方足總括機宜力求進盆是以臣部改設之始即於文牘科內兼使辦理統計等事嗣奉明詔飭派專員經理允見朝廷實事求是注重統計之至意當即於去年十一月間在本部遵設統計處遴選司員分任其事復派参議一員爲之總核以專責任並飭臣部內外城巡警總廰各將本廰統計事宜均歸該處核定俾得劃一整齊嗣由該處擬訂辦事簡章當經臣等閱看尙屬妥洽即令試辦在案現在已届半年所有本部應辦統計事宜均經擬有表式除由臣部咨送憲政編查館應俟覆核後再行頒發各省外現將該處章程詳加釐定理合繕單恭呈御覧如蒙俞允即由臣部欽遵辦理所有遵設統計處缘由恭摺具陳伏乞皇太后皇上聖鑒訓示謹奏七月初八日奉旨依議 
[附章程]  
　　第一章總綱第一條本部統計處專司統計民政事宜按照本部職掌綜輯全國民政 
分別列表以備刋成統計年鑒之用第二條本部所辦統計年鑒由本部各廳司處所內外城巡警廳區及各省造報辦事成績編輯成書其關於現行事項概不涉及以清權限第三條本部直轄各廳司處所及内外城巡警總廳應按照職司酌派調查員依本部所定表式分期塡寫送至統計處覆核第四條各省現嚴調查局由本部咨明督撫轉飭該局每年春季即將上年民政部統計各表及調查報告等項除送憲政編查館外應備一份由督撫咨送本部如本部有應行調查事件得徑令各省調查局調查一切隨時申報第二章職掌第五條統計處分設二科一調查科一編制科第六條調查科所掌加左一調查本部廳司局處應行統計事項二調查本部直轄廳區局所學堂等處應行統計事項三調查各省屬於民政應行統計事項第七條編制科所掌如左一掌理牘整理保存事項二掌理表件核算校對事項三掌理圖冊編制繪畫事項第三章權限第八條統計處設總核一員提調二員科員十員第九條總核綜理統計處一切事項提調幇同掌理一切應辦事件並核定稿件表式科員分擔兩科應辦事務第十條統計義例至爲精密亟應遵旨派定專員經理其事現在開辦伊始暫作烏布不設額缺將來格務增繁再行酌量情形奏明辦理第十一條統計處擬於本部所屬該主管衙門局所酌派諮議員遇有重要應商事件隨時諮訽以期接洽而臻周密本埠新聞 
[絲廠與巡官長爲難]  
　　閘北新設裕綸絲廠房屋工程業已完 
竣詎後墙外竹笆延不拆去前日由四路一區巡官黄大令派巡長王某前往傳諭竟被該廠關住兇毆受傷迨黄巡官聞信親自前往亦被該廠閉不令出旋經該處董事錢允利至廠解勸始將黄巡官帶出黄巡官遂由德律風禀知滬道蔡觀察請示核辦尙不知作何辦理也 
[軍米船何若是多耶]  
　　前日有汪德寶之巢湖船由蕪湖裝米七 
百餘石來滬駛至吳淞口外某處忽然遭風失事幸遇金順利釣船瞥見赶即駛近施救當埸救起船主汪廣源及汪子琛章水手汪廣訓船夥繆寬子鄭寶發孔慶才等六名並撈獲米約五百石解送吳淞釣船局存儲昨日局員陳明府景韶恐有私連情事傳到金順利船老大劉阿小船夥王阿才並汪廣源等六人一併飭解到道請示奉蔡觀察諭發上海縣訊明復核 
[製造局勒限戒煙]  
　　製造局張總辦奉江督批准在局設立戒烟處已記前報現經傳諭各工廠員司工匠及警務處巡勇砲隊營兵丁等 
分別報告有癮者勒令至戒烟所戒除以三禮拜爲限即行戒絕其工資仍舊照給倘有欺朦匿報一經查出立予斥革 
[李春來案之餘波]  
　　涇伶李春來因姦騙黄朱氏事發被控訊押 
在案當案未訊結時有紹興人葛錫山葛璋山（即葛錦山）與某洋行夥李潤生等互相串通以代李運動保釋爲詞向李伶堂兄李文仁騙去洋一千元迨李伶發押西牢三人即匿跡不面前日葛錦山爲李文仁遇見立即投控捕房飭探葉長亭將葛拿獲昨解公堂奉襄讞王大令與英郭繙譯官研訊李文仁偕見證趙榮卿投訴於二月初五日將洋一千元付與李潤生收取當時葛錦山等均各在埸聲言能保李春來釋出迨後春來收押伊等即匿不見面今始遇見求請澈究訊之葛錦山供紹興人爲酒業生理於正月十三日來滬堂兄錫山向爲茶棧生意去年與李潤生等帮辦李春來一事小的實不在塲求恩省釋免累中西官磋商之下以案關冒官騙詐判葛押候查明實情於下禮拜三再行訊核 
[犯人可亂捕耶]  
　　浦東南匯縣屬張江柵鎭董錢子英在上海縣署控浦東洋涇鎭人嚴福生於去冬與金子卿姚子煕等糾黨二百餘人拆毁住屋案茲上海縣訪悉嚴與寡婦張李氏逃匿义袋角因即移廨提獲昨奉襄讞王大令與英郭繙譯官研訊錢由陸書樵代表投訴供詞嚴福生供久居又袋角並不姓嚴亦無隨衆拆毁錢姓房屋情事求察張李氏供嫁張已有八年向居滬西又袋角實被究累叩求省釋中西官互商之下判嚴押候查明於禮拜五再訊 
[証人何怕事耶]  
　　聘白爾四十四號電車司機人周同生撞斃途人沈生泉由廨訉判存洋五百元保出候見証到堂再訉在案周因無力交洋昨解復訊襄讞王肇之大令與英郭繙譯官以見證仍未到堂判候禮拜五再行訊奪 
謝贈 
達社爲創辦議務學堂起見特於本月二十日假天仙戲園演劇所得著資充作該堂經費昨承惠賜頭等入埸券二張二等五張誌以鳴謝仁社爲皖省水災慘重特於本月十六晚假天仙戲園演劇所得看資充作該省振濟昨承惠賜特贈券一紙誌此鳴謝又承西門外斜橋東首浜南之西園惠贈特别游券三十紙附謝於此 
 
 

Page 19

 
 
　城内 
[債戶有靠傍]  
　　年已七十二歲之皖人傳春泉在城内一路巡局控夏廷楆圖賴借洋一百元反紏人將小的毆傷夏則聲稱胞兄現爲法公堂繙譯父親前爲某處文案不肯屈服游正巡官驗得傳血痕滿身判移上海縣訊辦旋夏廷楆自知理屈求保出外情願央人向傳理勸以冀了案 
[逃犯無捉處]  
　　安徽太平廳同知前曾移文上海縣請緝逃犯唐廣幅奏洪達二名全獲者賞洋六百元單獲一名者賞洋三百元茲因日久未獲又於日昨行文來滬請爲飭捕加緊　緝 
[解犯自回籍]  
　　總工程局判定遞解回籍之流氓林老山前由上海縣派差押解上站詎料解至中途適奉大水不能前進仍押回縣收押在案前日有王祥者具保到縣請保林出外自行回大令准之 
[失愼不認差]  
　　大東門内大街戴春林香粉店夥張木生前日潑翻火油燈幾兆焚如幸街鄰竭力施救未致成災詎張事後反將衆鄰辱詈以致衆鄰不服將張扭至一路一區巡局奉游正巡官飭提店主兪坤到案訊問據供火油燈係學徒失手不愼倒翻幸未燒毀什物不敢得罪衆隣張木生供同判俞罰洋兩充救火會經費 
[捕役]  
　　南罹縣軍犯　阿大解至上海過站本縣捕役朱福即派夥李少山及民壯等押解到嘉定上站交缷詎料船至荘家涇該犯竟梟水逃去遂禀知縣尊將朱褔斥革李少山收禁外監現已期滿由李大令提案開釋 
[官事]  
　　候選道鄧廷鏗褔建候補知府王頌清四川委赴漢滬調查商務委員李杰蘇松鎭標外海水師中營游撃杜步階副把總莫廷俊昨均到道拜會禀見候補知府盧懋善辭行赴鎭杳勘瓜清路線上海縣李大令昨晨由火車赴寗南市 
[藥針毒]  
　　向爲積竊之王金林專以嗎啡毒針代人施打過瘾昨經南區偵探在同豊裕小客棧拘獲當將針具藥水一併解局押候訊辦 
[下部傷]  
　　車夫李阿龍向水果行出店王阿明兜攬主顧口角紏人兇毆致王傷及下部陳參軍判李戒責二百下逐出 
[行夥騙]  
　　蔡培芝扭控利泰洋行夥陳季雲以代薦胞弟陳耀宗生意爲名騙去洋三十元延不理處陳參軍判陳交保理還 
[抵欠一]  
　　醫生談幹臣扭控楊嘉榖以布貨抵去銀一千三百兩逾期不還孫明府訊據楊稱願限一月清理判交保限中秋理明 
[抵欠二]  
　　毆陽葉氏前控豐裕小貨行主胡子安串同中人張培生將田單連次抵去洋八百元銀一千四百兩奉判交保理處在案昨氏投催陳參軍訊得張債累重重着押候傳同各債户送縣胡交保 
新租界 
[損稻一]  
　　閩北潭子港地方有𦂧民談正元陳晉夫等以蔡阿虎牛奶棚之乳牛常將田内花稻踐累不堪爰於昨日牽牛三頭送交十二圖地保陳友堂轉送四路三區警局請懲該保不知何故將牛送回蔡姓談等不甘即赴警局併請懲處 
[損稻二]  
　　又潭子港朱家宅𦂧民朱丫頭昨晚帶領多人至陶阿土田旁池内捕魚不意將花稻踏損被陶瞥見將朱扭入四路三區分局請辦 
英租界 
[騙珍珠]  
　　前在新圾垃橋北堍開設米店之候慶　即候祥祥因騙取張鶴雲珍珠並虧欠王　泉及洋人銀兩被控公廨逃匿已久前日由探何阿春將侯提獲解究中西官訊判押候訂期會訊 
[騙熟羅]  
　　九江路三百四十九號恒新協綢荘夥張德林昨投褔州路捕房控稱被年三十餘歲之王某騙去白熟羅二疋求請查緝捕頭允飭探往查 
[騙色布]  
　　浦東陸家渡福成織布所昨有騙子某甲定購五色方格布十疋囑送至廣東路四號天祥洋行該所當即派夥陳松齋出店朱阿興一同送往詎至半途被甲乘隙騙布逃遁陳朱即投報捕房飭中西包探前往協緝 
[勒詐]  
　　陳益生唐月卿因欠魏湄記銀不還被控公廨於十一日傳案奉判交保候訉詎代書廨差竟敢向陳唐勒索洋二十元被陳等控奉襄讞王大令將該書差交差頭看管候查明訉究 
[行賄]  
　　瑞昌發布店夥陳和生因持綢褲質洋爲探查見陳即賄探洋一元致被拘入捕房昨解請究中西官訊得綢褲確係已物惟不應向包探行賄判罰五元著其叔帶回 
[硬借]  
　　李褔寶李褔林控流氓趙小狗硬借不遂行兇將李褔寶用刀戳傷昨日將趙拿獲中西官訉供屬實判押兩月 
[拆梢]  
　　流氓王阿三前因向人拆梢發押西牢前日在牢又向同押犯人趙炳祥朱三寶拆梢洋十元不遂行兇由西捕查見禀知捕頭昨晨解奉中西官訉供屬實判加押西牢半年 
[欠債]  
　　洋人控衣匠姚德褔欠貨洋一百六十元不還昨奉復訉判姚交保限每月歸原告洋三十元五個月付清如違提追 
[盜賣]  
　　李勝華控粵人黄陌阡符蘭生串通將寄存之金戒銀表私自盜賣昨將黄符拿獲解由公堂訉供不認判押候查明再訊 
[竊物]  
　　妓女周三寶控大姐王阿巧竊取金飾一案昨奉提訊不認判押候查明於禮拜五再訊 
[搶物]  
　　劉德榮控李阿生搶物一案經中西官訊供屬實判押西牢半年出境 
美租界 
[輪客斃]  
　　昨晨某小輪由蘇來滬停泊蘇州河內有一搭客忽因暴病身死當報捕房將戶移入驗尸所傳保報縣請驗 
[行人傷]  
　　劉西明所駕馬車昨在百老滙路撞倒小工楊松泉跌傷頭額由捕帶入捕房命酌给養傷洋若干了事 
[孩燙]  
　　某日婦將開水燙傷裘阿寶之七歲孩子由印捕帶人捕房訊得事出無心飭令給裘洋兩元爲飬傷費 
[孩傷]  
　　昨有一孩年約六七歲在靶子路迷路啼哭由捕帶入捕房留候家屬認領法租界 
[姘頭]  
　　陳松林之妻某氏與朱海生姘識偕逃陳向朱理論不認控經公堂提訊據稱祗姘半年旋因患病雖開現不知被何人所匿景明府以其推諉判限三天押交 
[縣差]  
　　縣差朱榮扭陳張氏至公堂禀稱氏因盗賣田單被控縣署令在法界撞見扭案請予帶回旋據探禀氏在英界居住該差並未報捕協提請察明府判氏送往英公堂候該差請票移提以符定章 
[行販]  
　　行販張阿褔因欠房金甘四元爲收租人金某控究張供實因無力拖欠求寬限五禮拜料理明府准之著交保限交 
[扖手]  
　　沈德法摸竊朱長高鈔票洋四十元被控公堂允認賠償在案昨以不交提追詎忽改稱無力措償官以沈本積賊未便狡賴判押候嚴追 
[拐子]  
　　郭雙喜誘拐男孩　可法至龍華鎭圖賣爲乃父尋獲送究郭一味求宥判枷二月押捕房一年 
國外新聞 
[美簡萬國禁烟會代表]  
　　十五日華盛顿電云菲列濱基督敎總敎長亨利勃萊脫已簡爲萬國禁烟會美國總代表 
[海地島將有暴動]  
　　十五日華盛顿電云美政府現已徵備軍隊五千名若海地島一有舉暴即行出發 
[英皇往謁德皇]  
　　十五日倫敦電云英皇現已啟程赴克洛堡與 
 
 

Page 20

 
 
德皇相會後即赴伊斯其爾與奧皇約瑟會晤再至梅林培特德國半官報對於英皇此游頗爲歡迎且謂深望此舉於英德之邦交有所裨益云 
[德國在波斯之經營]  
　　十五日倫敦電云聖彼得堡電稱據俄國某報載稱德國擬在波斯台勃里斯設立銀行及商業各肆其志蓋欲於波斯召集國際公會以取法摩洛哥奧爾其西喇斯公會爾 
[英水手被拘]  
　　十五日倫敦電云有㓕魚雷艇一艘自演操之區開至第四灣艇上水手因口糧過寡且不准告假上岸致起齟齬遂將砲準機及信號簿投諸水中有水手數人已被拘下獄聞此事將由軍事裁判所訊斷以上譯字林報 
[印度鴉片貿易報告]  
　　文匯報載稱英國印度殖民地次官近報告鴉片賀易情形如下一千九百零七至零八年改定預算案所列鴉片凈稅共有英金三百五十五萬六千一百磅而按之一千九百零八至零九年預算案其數爲三百三十五萬一千七百磅零七至零八年之預算案因與中政府交涉之後擬將是年孟加拉鴉片出售之數自五萬二千八百箱減至四萬九千二百箱故預期入稅當須減少其平均之價較零六至零七年所定略低而所售箱數不及預算表所定惟其價則高出於預算表所定之數原定每箱價洋一千二百五十元（印洋）令則漲爲一千三百五十元曼爾維地方鴉片收成頗好出口之數較零六至零七年增漲甚巨零八至零九年孟加拉鴉片出售之數爲四萬五千九百箱較零七至零八年減少三千零六十箱明年鴉片種植畝數將照所允中國減種之數以實行遞減之法曼爾維出口鴉片可望稍高 
[土王撥費建造議院]  
　　十五日柏林電云高爾孜將軍近著論說忠告土政府探用日本陸軍制度至於頒行憲政開立國會皆當師法日本十六日倫敦電云土王已將建造議院之費如數撥出 
[法報論安南兵隊不足恃]  
　　十五日柏林電云法國伊克利報近載有論説多篇皆證明交趾支那安南兵隊不足倚以防禦寇敵 
[歐洲大臣之行動]  
　　十五日柏林電云法國首相克利曼扣和業已啟程前赴扣斯培意大利外務部大臣赴扣斯培之議業已作罷現已前往梅利培特 
[英皇已抵克洛堡]  
　　十六日倫敦電云英皇已抵克洛堡與德皇晤談甚歡 
[美國之飛行器]  
　　法文報電云美國不爾拉愛脫近駕飛行器　遊三千邁當之遠以上譯文匯報 
小說 
學界小說風流太史（二） 
第一回一夕話喚醒夢中人三萬言敷陳新學界 
列位看官。你道在下的說話。可是不是呢。在下做書的正做到這裡就有一位斯文朋友來問著在下道照你這樣的說起來究竟我們中國的百姓。爲什麼彀不上立憲的程度呢。在下對他講道這個道理。最容易明白不過是我們中國的百姓。不能。人人讀書。人人明理的緣故你想我們中國人。十個裡頭。倒有六七個是目不識丁的。放著這一班大多數不讀書　 
不識字。混混沌沌。無知無識的百姓。去和他講什麼預備立憲。實行立憲只怕他的腦氣筋裡頭。自從有生以來。也沒有聽見過這兩個字兒。他可曉得這個立憲。是什麼東西呢。那位朋友聽了在下的說話。便點一點頭道據你的意思看起來。我們中國。要怎麼樣纔可以彀得上立憲的程度呢。在下道。那也容易得狠。只要推廣學堂。呌我們中國全國的人民一個個都受那相當的敎育。自然就彀得上立憲的程度了。那位朋友聽了。又道難道我們中國。只要推廣學堂。就可以實行立憲制度麼。在下道只個自然。那位朋友道。那麼我們政府裡頭現在這幾年來創辦的許多新政都是用不著的麼。在下道。自這些新政。都是不中用的。那位朋友道。這又是夢話了。別的且不用說。只講起海軍陸軍的兵備來。難道靠著學堂就中用麼。將來萬一和外國人打起仗來。難道聚起全國的學生來。和你當兵麼。在下聽了哈哈的一笑道。我說的不是夢話只怕你們這班飯桶一個個的都在夢裡頭。還沒有睡醒呢。那位朋友聽了道山膏如豚厥性好駡。好好的講不上三句話兒。你又罵起人來了。在下道。不是我要罵你是你自已挨上來給我罵的。你只要細細的想一想這個裡頭的道理就曉得我的話兒。不是夢話了。那位朋友道。我倒要請敎請敎你這個道理你且說給我聽聽。在下聽了。長嘆一聲道。我們生逢這樣的時代內訌迭起。外侮交乘。正是一髪干釣的時候。一班國民。臥薪嘗胆的自家奮勵尙且恐怕來不及。再碰著你們這一班寳貝。旅進旅退。人云亦云。一些兒見識都沒有。宇宙茫茫。看來看去無非都是你們這樣一流的人物我們中國的前途。將來還可問麼 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[吉林全省人民國會請願書]  
具呈花翖二品銜軍機處存記特旨吉林遇缺即補道地方自治會會長松毓等四千六百六十八人謹呈爲時局阽危內外交迫懲前毖後痛創彌深懇速開國會以順民心而維根本聯名呈請代奏事竊以立憲之國上下同心機關所在厥惟國會比聞各省請願開設國會者同時並起萬言之書洋洋盈耳度於國會必須開設之理由早在聖明洞鑒之中職等又何敢以常詞進謹就我東三省人民已經之痛苦與未來之危險所以重有待於國會之實在情形敬爲我皇太后皇上披𤁋陳之何謂已經之痛苦甲午庚子往事勿論論最近甲辰之役夫日俄開戰我中國獨非中立國耶兩鄰國開戰於中立之地環球詫爲奇聞而我弗能禁也然使戰線以外鴻溝劃然馬足所限戎車何利乃遼西中立地而哥薩克之游騎橫行新民錦州之間省城中立地而俄則直踞機器廠軍火局矣日則欲提庫欵充軍實矣甚者陵寢重地亦且闌入喬木傷於斧斤饗殿化爲營壘其視我爲何等國耶然使橫拓戰線申明紀律我人民猶可偸息也乃勒餉於我紳商之手徵兵於我編戶之氓痛告其時日俄之前鋒大半皆吾東省之赤子也而師行千里轉戰兩年宛轉敲朴之下呼號悉索之餘者尙不知凡幾此皆職等所身親目擊者方事之殷我皇太后皇上布告中立於天下我樞臣疆吏迭次移牒嚴守局外然而我東三省人民猶罹此慘刦者彼知我朝廷自朝廷人民自人民氣勢一薄首尾難顧使當日國會已開提案付議竭全國之心思才力公同抗拒破我中立全國憤之逾越戰線全國斥之蹂躙人民全國仇之則必有種種對付之方法保全我自主之權者職等非敢張國會而聳聖聽也朝廷單獨之主張與國民團結之力量事一而效殊無庸諱也揚昆明之灰敢忘前刦思會稽之恥有待補牢此職等痛定思痛尤亟望國會之早日成立者也何謂未來之危險兩大渝平南北撤隊民亦勞止迄可小康乃東清南滿一緃一橫遼東片壤軍政民政等諸日本之屬地而北滿哈爾濱海拉爾各地俄亦逕行其地方自治故論東省表面還我河山誠爲快事考之實際則非驢非馬波譎雲詭不可思議此國際問題之危險一也有人有土經訓昭然移民實邊豓稱史冊而東省則奉天惟東邊稍空虛至吉江兩省有千里莽蕩渺無人烟者無民何以守土顧誰不知殖民爲急務者然一言殖民凡轉移住宿籽種非與內省官民爲同一之策畫其何能濟綠林嘯聚長此終古可歎孰甚此殖民問題之危險者二也撤旗之舉調和珍域率土王臣何分滿漢今日何日人不分我我乃自分乎然生計上之艱難營業上之計畫各駐防之解散事關全國複雜糾紛至難理董百密一疏分裂之禍立見此撤旗問題之危險者三也林木魚鹽五金礦産艮隅寳氣光於大陸然而瘡疿滿目元氣未蘇非無企望家之雄心誰具托辣斯之資本非厚集全力同時舉辦則實業一廢新政無一可爲而影響且爲八百萬人民生死之關鍵何况求寳者非止波斯之狼顧望氣者不僅東海之扶桑耶此實業問題之危險者四也東省文化後於內地近始萌芽甚爲幼稚夫敎育所以儲才育才所以爲國東省民風向稱沕穆絕不知人民與國家之關係此時舉辦學校千艱萬苦僅乃成立而智識並未普及然此猶第一層耳興學之後學生不知匹夫有責之大義及將來選舉與被選舉之資格深淵瞎馬無異盲從此其所成就職等誠愚無以測其結果矣此敎育問題之危險者五也以上諸端粗具大概其餘若商業若交通若税務若警務若軍政種種方面推究將來之問題無不有至危極險者伏乎其後其所以然之故則合各省而成中國此省與彼省必有呼吸相感之眞情必有痛癢相關之實際蛛絲馬跡牽引鈎連若僅求之一方面則一方面必事事隳廢一方面隳廢則各方面亦必隨之隳廢非有國會爲之總機關總代表提出重要之條件通盤籌畫衆議而决行之而又監督平其後則研究必不能精方法必不能備鞭策必不能嚴不能相提携相調劑相挽救相生存而東事危而中國亦危是所謂牽一髪而動全身者也夫我皇太后皇上顧念根本重地至矣備矣設行省改官制立憲新政將從東三省入手凡以爲未來之危險計也而職等環顧大局深察根本必重有待於國會者非以東省人民能力獨薄必倚賴國會中人也各省之危險不亞於東省未來之問題不減於東省國會一開統全國重要各問題悉待决於國會其時非但我東省有待於各省各省亦有待於我東省存亡併命同舟共濟理勢使然也夫天下大勢自西而東近二十年來各國之鷹瞵鶚視者悉注目於我大陸一片土各國工一商無不挾其後盾之國會以謀我而我僅以孑然孤立之一政府與之對待雖有公忠體國精奇卓絕之才亦不能抗國家主義之潮流而力圖抵制此職等所由仰望我皇太后皇上睿謀內斷明詔外頒速開國會以順全國之人心以挽瀕危之時局者此也顧或謂國會一開民權過重不無損及君權者此　言也不觀日本乎明治以前人民但知幕府自實行立憲後天皇陛下之尊嚴始震人耳目此不必高談法理觀於東隣之已事可以瞭然又或疑人民程度不足夫程度安有完足之境哉不開國會不舉代議士人民永無國家觀念雖預備百年猶且無效反是則國會召集之期即程度勃增之日尤可決也職等愚昧妄談大計伏乞我皇太后皇上赫然下詔頒布開設國會日期以爲實行立憲之計東省幸甚全國幸甚不勝惶悚待命之至謹聯名呈請代奏再此呈由候選道慶山等呈遞合併聲明 
 
 
 

Page 27

 
 
   
 
 

Page 28

 
 
   
 
