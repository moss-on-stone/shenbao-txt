# 1901 - 148 - 4910103

 

Page 1

 
 
[聲明杭州匪棍孫佑臣冐稱本館訪事友向人訛詐緣由] [  申報館主人啓]  
　　前日接杭州萬利源彩票店來函略謂向售江南義振票近被孫錦棠私刻圖章妄登告白訛詐洋銀五百元及控諸錢塘縣署後忽有匪棍孫佑臣者自稱申報館訪事人前來恐嚇謂如不了結必將登入報章敝店夙仰貴館凡事一秉大公决無帮人婪索賄賂之理因卽婉詞却之不料孫佑臣竟於三月二十五日揑情登入中外日報請卽查明送辦以免無端被誣云云查本館派赴各埠訪事友素皆潔身自好從不向人私索分文且並無孫佑臣其人明係不法匪徒借端隱戤除派妥人密查該匪惡蹟控官提案訊懲外尙望杭省官商士庶勿被該匪朦混以致悞入彀中也特此布陳惟冀洞鑒 
[勸募濟急局春振急欵] [  申報館協振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館協振所襄贊其後深愧無補車薪惟念今者和議雖已將成而淹留失所之人尙復不少欲居則養飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館協振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維德鑒 
[推廣蠶桑說]  
　　禹貢九州土性無不宜桑詩採十五國之風鄭衛齊秦皆有詠桑之什可知春秋之世地無不種桑卽民無不育蠶富國利民道胥由此秦漢以降上不甚留意養民之政民亦因陋就簡於繊縞織組之事懵焉於是各處蠶桑之利日微惟吳越之間土沃而民勤猶能措意於養蠶繅絲之法今浙之杭嘉湖蘇之無錫等處其尤著者也然西人未通商以前不過民間自爲衣被之資於國計民生尙無關係自互巿之局旣啓每屆蠶汛西人輙携巨貲購取新繭華人始知蠶絲爲泰西各國必需之品於是善言理財者咸思設法整頓冀保利權邇年以來富商大賈彼設繅絲之廠此開收繭之行以爲大利之興可操左劵矣然或因資本未充或因經理不善稍一不愼折閱隨之於是業此者又以爲中國商業難興因之意懶心灰不復存再接再厲之想噫吁嘻所謂窒斯民之利源阻商人之進步者非自此一念啓之哉夫當今之世立國於地球之上非振興商務不足以圖存固夫人而知之然所謂振興商務者非以此省之物售至彼省此人之利奪自他人遂謂足以闢利源保利權也必也盡地利竭人力以中國所產之貨易各國固有之財始可以進富強而振國勢今也倘能遍中國而從事蠶桑則各省曠地甚多山巓水　皆可樹藝桑秧俾之發榮滋長三五年後桑葉旣茂然後講求育蠶之法收取新絲售之各國其爲利益夫寍有涯考桑秧祗須就荒曠之區隨意分栽皆能生長是與五穀固兩不相妨也養蠶之人皆係婦女縫級酒漿之外儘可從事於斯是又與各項工業兩無干涉也以無窮之地利與無盡之人力苟有人倡之於始俾民間聞風興起無論收成豐稔之歲固有贏餘即蠶汛未必甚佳繭價未必甚貴然能使外人多購一分之貨卽中國多沾一分之益所謂日計不足月計有餘者苟統十年而籌之其收回旣溢之利源不亦僂指難數哉雖然小民之力所能爲者祇此勤於種桑善於育蠶至成繭之後必須富商大賈爲之收買轉售外洋然後可以操奇計贏渥沾利益乃自丙申丁酉而後江浙絲商無不大受虧累甚有數十萬家資竟爲之耗折凈盡者雖由於近來泰西各國出絲日多不必仰賴於中國然苟中國商人厚其資本齊其心力處處留意事事認眞則所出之絲較之各國成色自佳仍不難收操縱在我之益夫安可因陋就簡使中國非常之利爲之日耗一日哉故愚謂欲推廣蠶桑之利其端雖在於民而其機仍在於商世有理財之責者尙其於此加之意哉 
[本館接奉電音]  
　　昨日午前西安行在飛電傳來上諭一道敬謹譯登○四月十二日行在內閣抄奉上諭福建興泉永道著延年調補徐兆豐著調補福建延建邵道欽此 
[行在宮門抄]  
　　三月二十日端方謝賞頭品頂戴恩李紹芬馮光遹各謝三代一品封典恩崇恩謝署陜西按察使恩胡延謝以道員用恩松鶴請假兩個月召見軍機 
[議籌償欵]  
　　揚州訪事人云两江總督兼南洋通商大臣管理鹽政劉峴莊制軍接准全權議和大臣慶親王李傅相咨開和議將成償欵已定各省每年每處能籌解若干迅卽咨覆以憑核辦等因披閱之下一面與省中司道籌商一面飛飭兩淮運司程雨亭都轉悉心籌畫每年能籌解若干迅速詳覆以憑轉咨都轉隨飭淮南局員邀商會議各商公議多次赴局禀復並呈遞淸摺備述大局情形局員詳復後接奉都轉批示隨卽照錄懸示局門略謂案奉運憲桯批本局詳奉飭商籌議鹽務大局情形詳覆並呈淸摺緣由奉批已於四月初三日據情轉詳宮保督鹽憲矣俟奉到憲示再行飭遵繳摺存等因下局全亟照錄牌示爲此示仰鄂湘西皖四岸運商知照嗣聞鹺屬中人云峴帥之意擬令兩淮官商每年合籌銀二百萬兩刻下各商公議擬將鹽引每斤加價五文每年認繳一百萬兩 
[堅留節鉞]  
　　鎭江采訪友人云前者長江水師提督黃芍巖宮保交卸統領江勝全軍之任由鎭江防次秉節赴上遊各屬巡閱水師旋欽奉綸音調補福建陸路提督所遺長江水師提督一缺著程從周軍門文炳補授英國駐鎭領事博諾德君聞之謂宮保坐鎭長江威名卓著去歲夏秋之交北方多故東南各省康梁諸逆黨又以富有貴回諸票煽惑愚氓迄今防務戒嚴恐難遽易生手爰特電請上海總領事曁各埠英員電達駐京使臣請卽設法挽留朝廷柔遠爲懐意必俯如所請也 
[設堂肄武]  
　　鎭江采訪友人云江勝全軍統領杜雲秋觀察謂目下朝廷新政將行軍律益宜整頓擬將各營火夫裁汰卽以此項經費就甘露寺創設陸師學堂凡少年子弟之躍馬從戎者皆准到堂肄業俾朝夕講貫有勇知方備國家干城腹心之選已於本月十五日乘招商局江永輪船赴白下謁見兩江總督劉峴帥將此事逐細禀商矣 
[奏請變通辦理以濟振需摺]  
　　山東巡撫臣袁世凱跪奏爲購米運陜艱滯紆緩謹擬變通辦理改協銀兩以 
 
 

Page 2

 
 
濟振需恭摺馳陳仰祈聖鑒事竊查上年十月間御史管廷獻奏請在山東兗曹泰安沿河一帶採買小米泝黃河而上由孟津車運陜州再河運西行入渭以濟民食欽奉寄諭飭臣斟酌辦理臣遵卽詳查彼時凌塊蔽河委難舉辦曾據實覆奏請俟春融再當察酌辦理仰蒙 
　　兪允在案臣卽預行分委妥員採訪米價及雇船裝運各情形並擬先籌試運以裨災區嗣據各該員先後禀覆前來臣詳加考核此間米價較陜爲廉尙不難於採購惟現在船隻短少雇覓綦艱而黃河水性異常湍悍運道本極危險加以東省河面較豫省尤爲窄狹故所用船隻亦較脆薄一逾曹縣境界即須易船而西設風勢稍乖又須全恃人力牽挽逆流上駛日或數里十數里不等自東省十里堡至孟津水程一千六百餘里至速非數旬不能運到及抵孟津後須候回空鹽運遵陸而歴崤函之險再由陜州西行入渭其遲速更無把握綜計設廠採買以迄交收中途再易舟車數次起卸所需員役薪工人夫脚力以及舟車正價所費甚鉅而節節濡滯展轉需時運至陜境約在兩三月以外彼時麥已登塲實已無須此米與其緩不濟急徒勞而無裨何如權宜變通協欵以助振惟竭力搜括實無餘欵可挪臣與司道等反復籌商公同計議擬先其所急在上年收存漕折聽候部提項下借撥三萬兩尅期解陜俾資春振之用較之泝流轉漕實爲便益是否有當謹恭摺由驛馳陳伏乞皇太后皇上聖鑒訓示謹奏奉硃批戶部知道欽此 
[粵省錄囚]  
　　有客自廣州投書本館云本月初四日爲撫憲秋審之期淸晨文武各官弁齊集憲轅伺候己刻德中丞傳點升堂司道府廳縣堂叅旣畢列坐兩旁中丞傳令臬轅解役將第一牌仁化縣犯人謝佻有南海縣犯人李江順德縣犯人康林龍門縣犯人葉日永安縣犯人林金嬌河源縣犯人謝材番禺縣犯人陳昌番禺縣犯人梁澤新寗縣犯人吳添保第二牌南海縣犯人李帶淸遠縣犯人李桐連州犯人歐陽星陽山縣犯人陳李保清遠縣犯人陳必楨香山縣犯人馮荷香山縣犯人陳奬番禺縣犯婦李楊氏陽山縣犯人李土苟英德縣犯人龔壬第三牌羅定州犯人馮有歸善縣犯人曾烏句開建縣犯人石貴番禺縣犯人何灼共二十四起押赴案前逐一勘審賞給錢文葵扇饅頭之類各犯叩頭稱謝由原役押出角門解回南番兩縣獄寄禁聽候委員分別解回 
[蠶婦須知]  
　　廣東安雅書　世說編云絲爲商務大宗中國漏巵全藉絲茶二者相抵制顧育蠶莫先於樹桑桑之種類甚繁有女桑有野桑有鷄桑有檿桑有白桑有種桑粵東皆樹種桑西北一帶則有用柘葉橡葉飼蠶者橡以蒙古爲多邇來關東牛莊等處亦皆藝橡而易其名曰小靑棡大靑棡然究不如桑之善蓋以食桑之蠶絲潤而柔也昔歸安沈仲復中丞觀察上海時曾刊行種桑十二說其最要者計四端曰選秧曰接枝曰培壅曰採取粵省順德縣人於培壅之法另有簡而易行者故出絲以順德爲最多嘗詢諸邑之育蠶家謂培　之料莫妙於蟛蜞水春夏之交向田塍溪㵎捕取蟛蜞擣而漚諸水俟有臭氣卽以之壅桑其發榮滋長極速較糞溺尤佳蟛蜞到處皆有取之極易其費頗廉爰書之以爲講求蠶事者告 
[䢴試竣事]  
　　揚州訪事人云揚屬各邑縣試已竣江都錄取二百七十餘名案首薛金壽甘泉錄取二百四十名案首朱之　旋由府尊示期月之二十五日舉行府試日來府署左右赶考巿生涯者業已蜂屯蟻聚矣 
[松試三誌]  
　　松江訪事人云本月十七日江蘇提督學政李蔭墀大宗師考試闔屬生員經古東方旣白始點名入塲詩賦題杜牧奉詔撰韋丹遺愛碑賦以德被八州治行第一爲韻賦得雨入松江水漸肥得江字五言八韻二陸草堂懐古七古不拘韻揀花風限東韻梅子雨限灰韻七律各一首性理題一動一靜互爲其根論四德之元猶五常之仁說時務題格致之學宜如何收其實效論勸民育蠶植桑策經解題大衍之數五十其用四十有九說連山歸藏非易辨禹貢蠙珠曁魚解逸周書源流攷夏正周正並用說鄭箋改字有本說春秋經傳地名異字攷夏四月辛卯夏恒星不見說月令四時之祭各有所先辨史論題管子請置水官論後漢書編輯得失論 
[副戎効命]  
　　揚州采訪友人云淮北武漳河新安鎭等處爲私臬出沒之區向由大憲撥出砲艇數艘分投巡邏本月某日管帶劉副戎督隊巡至離鎭數里外適遇梟匪大夥駕船販私見有官軍非惟不稍退避反敢列陣抗拒槍砲齊施副戎見手下祗勇丁數人恐不能敵乃執劍大呼曰我等食天家祿原期効命疆塲有畏縮不前者請齒我刃言已身先士卒鼓勇直前藥雲彈霰之中手斬數梟旋因受傷而殞翌日部下飛禀鹺憲程雨亭都轉都轉聞而大怒立派張都戎督勇前往擒拿 
[嚴查匪類]  
　　鎭江訪事人云常鎭通海道兼鎭江關監督長久山觀察以邇者時事多艱鎭郡係通商口岸恐有自立會黨溷跡爲非除密飭印委各官嚴加稽察外並出示曉諭城廂內外菴觀寺院及烟寮客舍不得容留匪類如有面生可疑之人立卽報局拿究如敢故違一經查出當坐以扶同隱匿之罪似此稽察維嚴彼羣不逞之徒當無從托足矣 
[皖省官塲紀事]  
　　安慶訪事友人云安徽池太同知缺前經上憲以候補直隸州知州鄭直刺淑璋請補三月二十三日忽藩轅牌示候補直隸州顧厚焜著更補池太同知大約鄭直刺已奉部駁斥矣○定遠縣曾大令因事撤任遺缺由上憲委候補知縣汪明府承祖署理○請補黟縣典史周少尉興丙奉藩憲湯小秋方伯飭知先行赴任○新選潁州府學教授周廣文備五經藩憲湯方伯飭赴新任當卽禀辭前往供職○候補巡檢周少尹修鑑曾少尹汝舟到省已經數載近日牛屯及河口兩巡檢缺出藩憲湯方伯申禀撫轅請以周少尹補牛屯司曾少尹補河口司撫憲王芍棠中丞准之方伯遂於四月初五日牌示飭兩少尹先行赴任○請補懐遠縣濟河司巡檢劉少尹靑霓霍邱縣三河尖巡檢司鄭少尹文郁廣德州杭村司巡檢夏少尹海霖無爲州奧龍司巡檢馮少尹葆眞太和縣典史蔣少尉守恒無爲州泥司巡檢婁少尹作霖銅陵縣大通司巡檢李少尹象寅五河縣典史陰少尉嗣卿宿州時村司巡檢慶少尹斌靑陽縣典史傅少尉作舟均經藩憲湯方伯牌示轅門著先行赴任○蕪湖建造浮橋修理城垣改葺求是學堂均經工竣撫憲王大中丞委候補知縣劉大令籌騐收橋工曹明府文鏡騐收學堂工均於本月初六日詣撫轅禀報騐訖銷差○帮查小南門內外街道委員候補府經歴孫叅軍毓嵩瓜期己屆經保甲總局馮觀察札飭巡查果門內街道而以候補巡檢汪少尹德忠接任小南門街道帮查差○懐遠縣楊大令兆琮由府經歴任滿過班得補是縣缺蒞任甫兩載近經藩憲湯方伯撤任遺缺委候補知縣汪大令大奎署理 
[潤郡官塲紀事]  
　　鎭江訪事人云前署常鎭通海道曾經郛觀察丙熙奉兩江總督兼南洋通商大臣劉峴莊制軍委赴鎭江密查要事本月十二日乘官舫戾止易服偵查小作句留卽於十五日回省至所查何事關防嚴密外人無得而知也○江南提督李壽亭軍門由江陰防次乘飛鷹兵艦上駛本月十五日辰刻道出京江新湘全軍統領陳宇山軍門江勝全軍統領杜雲秋觀察江勝全軍總查周錦堂游戎以及道府各官新湘江勝各營管帶均詣舟次謁見茗談良久而別旋卽展輪駛赴金陵聞此行因緝捕梟匪事宜須與兩江總督劉峴帥會議也○本月十四日新勝水陸各營統帶徐寳山都戎由鎭江乘砲艇赴金閶禀見撫憲聶仲芳中丞面陳緝匪事宜○正任鎭江府調署蘇州府向子振太守擇吉本月十四日赴蘇履新是日午刻太守由府署排導詣南門官碼頭登舟維時鎭城文武各官及各紳董均在彼伺送 
[京師近事]  
　　京師訪事人云東安門內某番僧寺久被英人佔踞本月初三日忽由院中掘出鉛丸及銅帽各若干遂將寺中喇嘛五人 
 
 

Page 3

 
 
送交英員訊究按去歲此寺曾駐武衛中軍或者撤退時遺棄軍裝爲喇嘛掩埋以圖避禍未可知也○英人鑿破崇文門甕城東首城垣以通鐵路日派印兵守護本月初五日石土忽地崩坍致將印兵十名壓覆其內比及掘出七人復甦三人則已體如冰冷矣初七日復壓斃印兵一名○本月初五日之夜宣武門外赶驢市某甲家被盜行劫中有作洋裝者然在深夜眞　究未能辨別也迨初八日黎明香爐營某姓家亦被盜行刼更夫馳報華捕局立遣華巡丁捕拿巡丁手無槍械致被盜擊傷旣而衆巡丁併力追捕至東方漸白捕獲七人帶回硏訊其中四人實係誤拘次日卽行釋去惟將三人禁押尙須究詰逸犯姓名以成信讞也○東交民巷自玉河橋迤西現由俄美及荷蘭三國興修道路巷之西口日派洋兵輪流駐守禁絶車馬往來○正陽門外迤西所駐德意志水師定於華歴本月十二日撤退改駐陸軍先期數日各水師出售物件價値頗廉華人有往購者○舌人胡某串通德兵詐索唐給諫洋銀事發華捕局將胡送交刑部歸案訊辦聞全權大臣李傅相甚惡其人將加以大辟給諫反以爲罪輕罰重惻然於懐刻已代爲緩頰矣○車夫某甲混號飽來橫素不安分近更夥同宼盜劫奪良民前月之杪被日本西分廳巡兵拿獲甲自料罪無可逭當訊供時聲稱如能貸我一死願指出夥盜日官允之甲乃供出某某等數十人旋捕獲二十餘名有商民呂某者饒於貲財與西分廳紳董某乙有隙乙因唆使甲誣呂爲盜甲謂今幸官貸我死從此改行爲善不敢妄爲矣乙計窮乃造呂而告之曰飽來橫供出夥盜中有汝名汝肯解囊當代汝設法遲則無濟矣呂懼向之央懇乙曰非二百金不可呂立付百金餘約再付迨乙去後呂訪知爲乙所賺因延約不與乙乃商通西分廳某日員率同日兵數名至呂處催索正喧閙間適日本警務署巡兵經過問乙曰誰遺汝來乙知事敗乘隙逸去巡兵因禀知警務官喬君立將西分廳某日員撤任旋將乙拘獲科以枷號七月之罪並以某日員與之同謀亦加錮禁 
　　鷺島晴雲厦門訪事人云本月初五日晚十點鐘時島美街合記乾果店所掛火油燈忽然墮地熊熊毒燄勢將上炎幸街鄰聞警悉出救援得以卽時撲滅○本年三月夥刼淸田陳姓案內盜犯黃某經厦防同知張司馬飭差拘獲研訊之下直認不諱爰於本月初四日裝入站籠站斃署前○東門外石路某姓婦素染烟霞癖生有一子甫及三齡本月初六日午後婦正開燈過癮偶爾深入睡鄉其子嬉戯牀頭見盤內有一烟泡卽納入口中逾時毒發而斃亦可傷已○本月初四日午後南猪巷箍桶匠某甲與同居屠戶某乙因事口角互相扭毆甲忿火上炎猛持快斧砍乙胸腹乙亦取宰猪刀向甲面門力剌兩人皆受重傷互扭至厦防同知署請騐甫及半途卽氣絶而仆亦可爲好勇鬥很者戒矣○上月某日海關前浮起女屍一具經人撈置岸上見已遍體鱗傷爰報請厦防同知張司馬蒞騐司馬以事關重大嚴飭差保密查暗訪一時道路譁傳此女係茶商林某愛妾之婢林現爲某洋行買辦家貲頗富其妾賃居水仙宮街某姓樓上與司閽人某甲有染遂視婢如眼中釘某日之晚與甲商同將婢謀害棄屍江中司馬訪悉情形飭差拘甲曁林妾到案押候按律重懲○興泉永道徐乃秋觀察自奉省憲調任延建邵道大約日內卽須交卸履新矣○福州人某甲向在厦門橫行不法經地方官訪拿未獲近日匿跡某妓寮厦防同知張司馬訪知因於本月初七日飭總巡李少尉派差拘獲押候嚴懲○月前道憲勘審劫犯胡國堂錄供電達省憲旋於本月初二日接到覆電飭即就地正法翌晨由厦防同知張司馬會同營勇綁赴法塲梟自衆示 
[彝陵雜俎]  
　　宜昌訪事人云日前四川候補道劉觀察蒞宜昌暫假太和棧小駐旋乘某輪船赴武昌省會○日前東湖縣葉明府傳諭保甲局各紳赴城內財神殿認眞辦理保甲事務幷開辦房捐惟如何辦法尙無定章耳○前者宜昌鹽局督辦陳觀察兆葵奉委代理荆宜施道篆務茲正任濮紫泉觀察已抵荆州接篆陳觀察遂於四月初二日乘大元丸來宜回鹽局辦事○傳聞兩江總督劉峴莊制軍之文孫由川省至宜各官商及太古洋行西人均設筵爲之洗塵旋乘某輪船赴漢口○邇日甘霖渥沛三農正値揷秧之際咸謂天心仁愛好雨知時無不欣欣然有喜色大麥前已收穫一俟天霽小麥亦可登塲矣 
[飭查軍火]  
　　私藏軍火律有明條近蘇松太兵備道兼江海關監督袁海觀觀觀察以滬上華洋雜處難保無外來匪類暗藏軍火濳肆奸謀爰飭地方官從嚴查緝昨日復密檄馬路工程局總辦葉孟紀司馬詳查所轄各叚地方有無匪徒私藏軍火情事限卽具覆毋得遲延司馬接奉憲札業已飭差密查矣 
[餉銀過滬]  
　　江蘇藩司陸春江方伯札委候補縣蕭明府督解京餉銀四萬兩於前晚到申昨日將銀起入源通官銀號候輪船開行附之北上 
[傳諭地保]  
　　上海縣汪瑤庭大令以邇來鄉民將田畝永遠租與外人往往單契未清以致涉訟爰商諸會丈局員楊明府定於前晚傳齊闔邑各圖地保諭以此後須查明來歴先投報會丈局將田單查核無訛印上鈐記然後准爾等在契上蓋戳成交藉免訟累各地保皆唯唯遵諭而退 
[幾肇火災]  
　　昨日四點鐘時天將破曉虹口靶子路第八十二號門牌某姓牛奶棚內不知緣何火起幸即覺察涿水救熄祇焚去門窓及地板數方 
[上海巡局紀事]  
　　浦東白蓮涇向泊水師砲艇一艘前晚土棍陳坤和糾約勇丁某甲至二十七圖六里橋某烟館與館主阿貞口角唇槍舌劍之下各奮老拳阿貞力不能支以致受傷沈重控經唐橋鎭巡防局員王芝仙叅軍研訊陳不認行兇因命押候提到勇丁再行訊究○日前駁船戶沈金林承運南巿裕昌行豆油若干簍至浦東楊家渡私取若干登岸求售適爲管馬頭人所見將人贓解至斗姆堂巡防局局員程二尹研訊之下判責二百板枷號半月 
[英美租界公堂會訊案]  
　　前者入籍美國之巧愛投本管領事署控華商陸樹梅定貨不出美總領事據情函致讞員張柄樞司馬司馬提陸到案會同繙譯白保羅君硏訊陸供此貨實係胞弟佩章所定司馬諭令將產業交出備抵此已紀諸前報矣昨晨司馬會同白君升堂覆訊原告律師投案訴稱陸交出之貨僅値洋銀一百餘元不敷抵償尙求追繳陸供南巿竹行街尙有房屋七間可以備抵司馬商之白君著即一併發封以便拍賣作抵 
[英美租界公堂瑣案]  
　　包探張天林解流氓陳阿榮到案禀稱此人身藏尖刀鐵尺向王益訛詐洋銀一元經二百十五號巡街捕拘入捕房捕頭令小的解案請究讞員張柄樞司馬判責四百板管押捕房六月期滿交人保釋○包探張天林解竊犯陳福昌到案禀稱此人行竊丁硯香家洋銀一百十五元經小的緝獲起到洋銀三十一元解案請究司馬判責四百板管押捕房四月期滿遞解回籍○包探徐榮珊解流氓陳阿林到案禀稱此人攫取張百雲所持牙骨扇經小的緝獲解案請究司馬判責三百板枷號一月○黃阿三在大東公司某小輪船上竊取張阿生所携洋銀四十四元經包探顧阿六緝獲解案請究司馬判責三百板○楊文彩竊取傅阿和家銀臂釧一雙經包探顧阿六緝獲解案請究司馬判責手心二百下贓給失主具領 
[正悞]  
　　昨日本報所登英美租界公堂瑣案內包探張寳成解曾生順一案茲查得所解者乃竊犯陳阿林曾生順實係失主爰卽更正於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[傳諭地田]  
　　昨日保甲總巡朱森庭明府飭差傳諭十六鋪二十三七鋪十二圖各地甲嚴巡所轄地叚無任流氓痞棍托足其間如違提究不貸 
[上海縣署瑣案]  
　　西門外普濟寺僧桂和容留高昌廟左近某小庵女尼裕祥姦宿巡防局員某君查悉解送上海縣署縣主汪瑤庭大令訊供之下判將僧枷號二十日尼鎖繫枷上發普濟寺前示衆茲者尼自稱患病浼差役禀知大令前晚提案復訊尼供稱俗家姓金尙有老母今因患病叩乞開恩僧供稱浦東人俗家姓丁尙有父親亦求恩宥大令飭卽疎枷將僧責二百板交差收管候傳家屬領回還俗尼發堂留養候傳家屬領回還俗○米船戶龔阿妙控吳金坤誣竊綑毆幷詐去洋銀二十元逼寫伏辯前晚大令升堂研訊龔供訴前情吳供稱前月小的承裝火油被龔藏匿十二箱以故船夥晉升寳生將伊綑縛擬送巡防局辦理伊自願賠洋銀二十元先付十元餘立筆據後忽反悔糾集多人向小的訛詐將所付洋銀及筆據一併攫去晉升寳生所供與吳同大令著吳還龔洋銀十元晉升寳生各責三百板○凌桂木控胞弟恃蠻滋擾大令研訊之下凌供小的兄弟三人次名良松三名阿新出贅他姓小的故父遺有房屋四間抵押與人今被良松私自贖回佔住向之理論即糾約多人至小的船上滋擾不得已控求提究大令諭候提訊核奪 
[英美租界晚堂案瑣]  
　　胡善登控掮客沈松林圖吞開平局股單二紙前晚讞員張柄樞司馬飭提兩造質訊胡善登供職員前向掮客沈松林購得開平礦務局股單七紙計每股價銀二百零五兩付過一千零二十五兩收到五股其餘二股掯不交付向之索取竟被兇毆叩求究辦沈供稱小的經售之股單實係五紙已將價銀收足不敢行兇司馬令公差將沈帶下向胡服禮幷具呈安分切結存案備查○前者劉信來控蟻媒陳少山劉寛香拐賣婢女錦章司馬硏訊之下供稱婢由海門人楊錦文拐出僞充義父倩小的等售與某姓家司馬諭候移提訊鞫前日公差將楊提到劉信來投案歴訴前情楊供稱此婢實由海門人劉益卿託小的求售並非誘拐司馬諭令將楊移解海門請廳尊訊辦婢女交劉信來具領自投海門備質隨勒令陳劉具呈安分切結然後開釋 
[法租界公堂瑣案]  
　　前者廣通公司買辦洪秀和司帳傅敬巖控潘岐生等將小輪船抵押洋銀五千四百元延宕不還讞員杜枝園大令與西官會訊之下將潘押候嚴追並飭包探齎文至通州海門二處關提案內牽涉之顧立瑛吳子廷顧吳聞風遠颺未經提到前日洪傅投案求追大令諭以禮拜二爲限如被告過期仍不料理准將小輪船拍賣作抵昨日洪呈遞所押關單一紙大令與費繙譯會商著先登申報告白准下禮拜三十點鐘時將小輪船拍去得銀若干呈繳公堂聽候給領○上期宋仲蘧遣其夥遞禀控柳子香朱彰保胡瑞甫各欠銀數千兩大令准詞飭提硏訊柳等同稱欠數不符大令著宋自行投案備質昨日宋偕恒孚錢莊執事人劉裕卿投案訴稱柳等皆身家殷實有意圖賴求卽嚴追幷呈遞清單一紙大令給被告閱視胡供監生欠銀七千餘兩實因力不能支懇照六折料理劉稱當時第言先歸六成然至今並未付給柳少林係子香之姪家資富有所欠之欵由子香擔保請卽嚴追子香稱並未作保豈有如此鉅欵不立保據之理如欲賠償請堂上核斷大令與費繙譯會商將柳等一併還押赶緊清理延干未便○太古馬頭小工與日本人某甲口角爭毆致日本人受傷身死由該管領事移請法總領事署費繙譯將工頭孔阿福張敬三拘案訊究昨日衆小工投公堂候訊孔阿福供當爭毆時小的在船算帳聞馬頭上人聲鼎沸偕大副往視致被毆擊幸大副竭力解圍始得出險張敬三供當爭毆時小的正發給工資迨往馬頭詢問人已星散大令著押候將肇事小工交出　張氏控金松濤竊取烟槍一枝値洋銀數十元大令訊供之下著押候嚴比昨日命提覆訊金一味狡展包探禀稱此人本係竊犯前在捕房已經供認今又翻異求卽重懲大令判重責三百板再行嚴究○二號華捕禀稱日昨小的巡至新租界羅家灣左近見張阿炳等拔去道旁之樹向之喝阻反遭毆擊失去對時表一枚是以拘案請究大令判將張枷號一月發犯事處示衆期滿責釋○姚翠福訴稱昨日渡浦來滬船戶李掌生唆使同黨攫去四開小銀錢十九枚是以扭案請追李母某氏呈繳洋銀求免究辦大令將洋銀給姚具領李從寛斥釋○陳如君訴稱被賊竊去衣服一件旋在陸月舟舊貨攤上查獲原贓是以扭案請究大令判罰陸洋銀一元贓給還失主○張春生訴稱在北京輪船上失去衣服兩包約値洋銀二十餘元報捕後查獲竊賊王阿才供認贓已質去質票轉售與人無從交出大令判枷一月責五十板 
[美租界捕房紀事]  
　　甬人張裕亭在派克林路第一號洋房某西人家當庖丁曾欠其友沈鴻興洋銀數元昨晨沈前往索取張非特不還反以沈無端訛詐等情訴知其主扭送捕房捕頭詢悉情由將沈大加申斥揮之使出○昨日積竊陸阿四掩入北江西路第二百二十二號門牌周阿三家行竊綢洋傘及衣服旋由包探倪順全拘獲連贓帶入捕房捕頭令押候解送公堂禀請讞員張柄樞司馬懲辦○蘇婦財寳前與虹口捕房第二百五十八號巡捕徐如堂姘識近復與無賴王榮生結露水緣前晚八點鐘時王携財寶至漢璧禮部某酒肆沽飮適徐亦以座以致醋海興波扭赴捕房呶呶伸訴捕頭詢悉情由令自投公堂具詞禀控 
[西安官報]  
　　三月初五日藩憲牌示吏目朱庭蘭署磚坪巡檢事知縣江雲鳳往乾州查賑知縣立剛往三水解銀延榆綏鎭龍回任初六日藩憲牌示知縣培林借補藩庫廳富平縣周進省知縣孫奉先往涇原解銀署韓城縣馬毓華缷事回署郃陽縣記佩上任初七日藩憲牌示知縣易國勳酌補朝邑縣署蒲城縣馬積馨缷事回腐照磨黃筠由龍王辿收厘金回初八日甯陜廳張進省署岐山縣黃肇宏缷事回知縣石鑒藻往河南買糧署朝邑縣趙章華上任發陜縣丞法什尙阿禀到初九日藩憲牌示隴州董瀛着回本任主簿王治安署朝邑典史事署潼商道榮鳳翔府府經沈源潔俱上任初十日知縣余宗濂委岐山費景范委西關巡檢查鉅緒委甯羌州曾溎委蜀河禾入宮大鏞委北關俱收厘金十一日藩憲牌示澄城縣斌術着回本任准補清㵎縣孫萬春著到新任現署魏立調署洛川縣事代理岐山縣曾士剛改爲署理十二日知縣夏良材由臨潼問案回知縣立剛由乾州知縣孫奉先由涇原未入葉應霖由府谷俱公幹回十三日藩憲牌示知縣夏良材署臨潼縣事候補道嚴知縣陳鳳翔分縣曹鑫俱由東路公幹回 
[蘭州官報]  
　　二月二十一日欽加鹽運使二品頂戴署理甘肅按察使會辦甘肅馬步全軍營務處徐今日啓節西上照磨蔣策賢禀知接辦督轅監印差試用典史任鉞煇委辦麵局差二十二日藩轅牌示玉門縣典史員缺委試用從九張振基署理涇州直隸州學正缺以候選訓導張維坊酌署淸水縣訓導缺以大挑候選敎職王樹濤輪署候補知縣趙樹棠叩謝奉准行知候補府經歴馮丙麟委辦漳縣鹽局差委署兩當縣訓導陳善禀辭赴任二十三日委署土門堡守備張天榮禀辭赴任委辦高台厘卡典史余樹聲禀銷麵局差二十四日至二十六日督憲崧藩憲何臬憲潘俱擇吉二十八日上任學憲吳辭行陜西候補知府杜崇光禀辭回西安署海城縣知縣王樹棠廣柬補用都司閻兆勳俱進省補用參將廖靜安委查通遠門差二十七日督憲牌示署西甯鎭屬南川營都司朱西成期滿遺缺查有留陜甘儘先補用副將孔嘉賓堪以署理委署南川營都司陳福元卽行撤委聽候查辦二十八日督憲牌示護理總督部堂升授甘肅布政使何署藩司升授甘肅按察司潘均各飭赴新任委署鎭原縣典史王維翰委署淸水縣訓導王樹濤委署商州恊營中軍都司張得五均赴任署督標中營都司于文昭委辦官騾局差分發甘肅試用典史周鴻斌叩謝奉准行知二十九三十日委署固原直隸州王開斌委署甯夏縣知縣朱進賢委署固原直隸州吏目任建勳委署涼州左營遊擊李海源紅水縣丞王文琳均赴任海城縣知縣王樹棠回任補用總兵傅殿魁稟知交缷官商騾局差敎習知縣謝宗海委督院總理文案兼刑錢事務差試用知縣葉榮甲委督院會辨文案差試用同知照磨蔣策賢委督院監印兼繕摺差署按司獄炳均委督院文巡捕兼核對差古浪縣典史張成周委督院文巡捕差補用縣丞朱桐溥委督院文巡捕兼繕摺差試用典史黃仁沃委督院收發兼核對差 
 
 
 

Page 10

 
 
   
 
