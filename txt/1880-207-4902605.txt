# 1880 - 207 - 4902605

 

Page 1

 
 
[航海述奇出售]  
　　斌大臣出使外洋時著有乘搓肇記以時風行海內幾於家置一編而其隨　　君在明又著有航海述奇備誌外洋風土人情實與乘　筆記相爲　裏兩世未之見謝　憾之本舘今以活字板印成每部訂爲二本計價洋一角八分．釁二十四日發售諸君祈賜願焉 
[論盜劫縣衙]  
　　盜搶官衙事本顯著而跡反　飾何也縣令爲地方之主境內有盜尚惟地方官是　況赫然縣暑乎側載命盜案件正凶不能拘獲眞盜不得緝拿限期起叅至四叅而後離任故初任州縣或科甲出身譚書本色者每遇此而案則惶急不知所爲終日與刑名幕友相對嗟歎　所以轉園之策不以命案詳上　而後可於是命案則　令賄和盜案則裝點情節　搶爲藕然二者之中命固　輕於盜也命案在其境內無論　殺過失殺故殺謀殺若事由　跡居有比事有衆　　特登時拿　案由頭緒卽使逃逸而蹤跡總有端倪取保甲而敲比之傳　族而盛詰之或凶手向就何業素交何人尋其一間便可由此追求或有噐物之認識與往來之情跡往往懸疑一人而因之以獲正凶但令虛心體祭逐處尋終無不破之案若盜則事在深夜人属異鄉犯事之前全無影兆既事之後四處逃跑案在鄉間則隔宿入城報官勘緝盜已早在百里之外卽有健役登時追捕杳不卻其去路矣而况臟物未必皆可認識也城市之中事主富戶被搶鮮衣貴飾諸有認識之物則捕役猶能隨地留心假令鄉村殷戶富於田宅者　布帛銅錢牛匹之類誠無鄉不有安能卽知爲　物而上前盤詰也故盜案甚不易破也嘉道來政令疲敝諸路搶劫之案率多際諱以案聞於上靈故緝捕之貴廢弛巳極卒群盜縱橫釀成粵寇之患治次第收復匪黨之漏網者遊兵之流落者加以山僻海陬風俗　悍之處士人以經匪亂故膽力俱羣不逞之贫相聚剽掠愍不畏死者更多於前於氏用周禮刑亂國用重典之意令諸路獲盜者解省審明步分首從不計　值卽行正法不必案例具題一時疲敝之政頓覺振興地方官力　綏　之法將盡搜醜類兒誅之二從前諱盜之習以除然兒民窮財盡遊手無藉之人乃盆加多殺者自殺犯者自犯甚至官衙之中亦明火執仗以人所謂鹿死不擇音鋌而走險者耶噫此　之設計也彼明知地方官有緝之貴方將爲民除暴而乃自櫻其暴其必不敢聲張而以盜刦衙是　報諸上司而且并不敢公然请隣封前往勘也夫是以度其可乘而乘之也近數年來官衙局被盜劫者不少案有破與否賊有追與否公然劫官衙則終未嘗報案也若官　則猶可詳移請緝以其設局　之處　無諸役供緝捕耳一局之中總游以下各委員大抵別居庽所慛以日一臨視而已在局不過司事巡丁十數人盜或猛然來劫必不能禦其情固可原也且如厘卡之設任往往水陸通衢防盜之寶本有巡營巡船當之假令被劫而巡兵不顧則申報上司猶舉巡者爲口實可以推諉也若衙署則本爲捕盜之所明知有捕盜之實而故意甞試之以其有恃無恐也故秛者止合諱言而劫者居然放肆矣青陽某令以山東舉人兩現出宰官身者也豈不以其文弱而輕之庸詎之讀書種子竟無殊孔武有力之夫能躬自格鬥而斃諸礎石之下乎吾知此案可以據實申詳不必諱爲無有也盖至於盜刦縣衙則境中之多盜可知卽捕務之廢弛可知　今乃不假以兵一役之力而徒手顚越之責盜將聞而股栗從此不敢入使君之境而青陽且系免盜刦矣安得爲地方官而盡如某令哉 
[恭錄諭旨] ○六月十七日奉上諭通政使司參議胡家玉奏河南各州縣漕米請飭概徵本色起連交倉等語着戶部議奏欽此同日奉旨吏科給事中員缺着和寶補授江西道監察御史員缺着洪良品補授江南道監察御史缺着孫紀雲補授廖修明着仍以知府　用欽此 
[中俄交涉電音] ○字林報登外洋二十八日電信云中國欽差會侯奉命往俄京議事刻想起程在卽矣電音如此似有何象大抵中國暫赦崇前使之罪俄故願使節之遙臨也電報又云俄國厚木兵船刻已開行前來中國矣 
[阿亂又作] ○英國電報云近有英兵一隊數約二三千在阿富汗國中爲　聚而　旃無一得脫電文如此其詳未得而知然英國前以爲阿富汗事已慶成功今復有此變未免威望稍淪也 
[英員來華] ○西報云英廷近命都司巴士高來華查驗英國駐防諸兵船有無爲妥之處查向來英水師之泊於中國海面如遇變故須分兵以應敵惟皆懾職以行從未有此等統帶之員弁令命巴十高前來一以查勘各船一以充當分撥水師領隊武員何盖一旦俄啓　英國必湏自保利　不能袖手旁觀故又聞英廷　　添一水師戰務總兵官飛速前來云 
[善堂施賑] ○廣東肇慶府屬高要等縣堤基冲决早熟失收老弱無從覓食到省報　業六　委員查賑茲間粵坦　育堂　又雇有船隻滿載朱　分道弛往擬每口給米四觔云 
 
 

Page 2

 
 
[盗犯正法] ○月之初六日金陵水西門外正法盜犯三名聞係上新河搶劫錢土店案內之盜是日由江寍獄內提出兩名上元獄內提出一名未知三犯係一案之盗仰另有别案姑俟搩實再行補述嘉守辭官 
[嘉守辞官] ○嘉郡堪荒一案省中自司道及府縣審至二十餘堂仍無寶供現仍將所獲之鄉民分寄仁錢兩縣監中收管嘉興府許雪門太守以此案身處兩難無須置辨是以禀求蕃臬兩司力請解職現兩司已據情轉詳另委想不日卽當卸事也 
[都轉晉京] ○方子穎觀察於升授兩浙都轉后旋奉有開缺來京之　諭兹觀察已交卸渞籇整頓行裝卽於六月十四日登舟北上傳聞觀察自解職以來頗有咄咄書空之意以爲宦途得失無足縈懷惟既奉　廷寄未接一日篆而奉　委署者轉得安　將及半年至今瓜代尚需時日相形之下未免見絀宜觀察之有不豫色然也 
[江西官報] ○陞任廣東督粮道孫觀察爲翔巳卸廣信府篆務回省聞不　卽將領咨北上云　六月十四日藩　牌示　新上坪司 
[考試信息] ○江西洪文卿宗師出省日期列前報茲搩得袁州業已畢事卽於月之十六日起馬按試　江聞宗師於考校童生開點極早　爲認眞終日端坐堂皇毋許接談出位且於獎賞之日統令在携筆墨進棚試以一文一詩有與正場初覆不符者仍須點黜云 
[形跡可疑] ○蘇閶楓橋之南某姓村農會於三月間有素不相識之福建客寄庽其家逗遛數月某間携有多金欲以其女相許無如女已贅得一婿雖未合　却常來往無間某無計圖賴密與客商同他徙月之十五日正在雇船東裝婿耗央同村隣阻女縛客搜得金銀若千兩以其行跡可疑連人帶物一倂交付地保看管將欲送客究明來歴地保私得客賄送至福建三山會館會館　始則不敢招留旋見客　中充裕意非無賴之徒卽行應允因卽局諸一室云將資送回籍惟該處鄉人則以客既多金何爲匿跡銷聲栖留村野跡既可疑且其炫金自媒謀佔有夫之女設心亦復不良想公論在人正步得以多金而便深信也 
[和尚遊街] ○蘇盤門內　浪亭大雲　儈人名蓮根者年未三旬貌頗端好粗知韻語略習丹青因得挂錫於名勝之區交通貴冑恃其勢力往往傲物凌人已非復方外本色其尤甚者六根未淨不能破除色戒更爲出家人第一等罪過在佛法固無可懺悔在官法亦决不寬容該僧種種劣跡近爲候補某員訪問稟知撫憲立卽飭吳縣高邑尊派差拘拿乃該僧並不在　旋在某婦房中拿獲拘解到案邑尊怒其不守清規當堂鞭背二百枷號十二个月幷令荷校徧游城市由各圖地保按圖前導遇有僧　須令站在山門俥各寺僧人有目共見以爲僧人不守清規者戒遊畢仍令押囘本寺門首市衆云 
[藕婦自媒] ○太平府人汪甲向貿易於捅城積有數十金與隣婦某氏有染其夫漸有風聞時相反目氏更不安於室私　衣飾逃之母家及夫尋至詢其何故私行氏會日噉糟糠意實不顧夫知其心已變又恐被注誘拐乃决意離棄卽在岳家尋　說合汪聞此事托人議定聘金洋八十元刻日人財兩交居然共諸伉儷吳越年餘氏見汪床頭金盡復向汪曰君破產娶妻今四壁　然何以度日爲君計莫若嫁我廉幾靑　可返否則人去巢空君亦無所利也汪　其言卽日携至皖坦庽于丁萬和飯店托店主代爲相攸但今將一月竟無顧而間者汪轉爲之進退兩難云 
[庇賊歐捕] ○寍城某姓於上月被賊　烟土衣服等物次日開單報捕於日前在甬江見有竊賊蔡阿六以烟土等物買與順發土店行跡可疑便相盤問詎賊已賄通店主閩人丁某密召開明橋保甲局余委員之跟丁許許某前來包庇捕反被毆幸捕卽添夥將　賊送縣面訴被毆情由陳邑尊訊實口供立傳失主到堂認領臟物將賊發交捕　收管不料許某先以一面之詞哭告於余委員余被　聽面稟府　宗太守信以捕役誣陷良民札縣立提捕役究辦陳司馬卽將訊實案情詳府太守始知上下欺朦傳余委員到堂以鄞縣詳文擲問余委員始俯首無辭立將許某送府請辦現聞許已　解回籍而余亦因此撤委云 
[香會熱鬧] ○六月二十三日俗傳爲火神誕本城之中神廟年例懸燈結綵陳設古玩各器互相比賽去年因　豫災荒將此經費悉數充脤今因修廟尚未竣工聞　於中秋前後再行開光恭祝至若新北門東首之丹鳳樓昨因雷祖生日城廂內外之老幼男女拈香者實絡繹不絕計自黎明至午刻黑橋至廟門竟擁擠不開大銅香爐以焚化冥鏹過多熱氣外溢人不能近該處巡防局恐有無賴輩乘間滋　派　勇數名彈壓英租界潮陽樓地方有徐道士亦租屋三間顏曰關帝廟兼供雷祖神像前昨兩日之燒香客亦不减於城內但前奉道憲札委印員驅逐佛店該廟亦開列在內今越時未久而故智復萌是眞視官法如弁髦矣 
[證待查] ○包探陸子雲至英公堂稱何阿福到東洋行買絹人磁盃等五件計值價洋七八元先付定洋二元及將回身被東洋人見何之蒲包內藏有絹人等物並尚有線毯及洋紗二疋不知從何處得來是以交捕送究東洋人供與上同並稱先付之洋內有一元是銅質者何阿　供無錫縣人朋友托買東洋物件共購定值洋七元先付洋二元是以先取二元之貨交與友人自看因不合退換而東洋人不允兩相爭執轉被誣指行竊心實不甘且並無銅洋東洋人堅稱被竊無訛陳司馬隨判押何二月絹人等件交東洋人收領線毯洋紗等三件及銅洋均暫存捕房是否竊賊俟查明再核詎何甫退出又與東洋人爭扭由捕復解陳司馬以何目無法紀隨喝責百板云 
[地保吃虧] ○沈桂山者本在城內七舖登雲橋南浜開設烟館自奉禁後已改他業前日沈桂山忽至巡防總局喊寃稱有水利　差役六人串同　舖地甲到家索詐　我仍舊賣烟湏三十元方可無事故請查究局員以事涉水利　衙門差役着自投請理詎該差役悉沈桂 
 
 

Page 3

 
 
山赴總局控告亦向本官前訴稱聞得沈桂山仍開煙舘特前往訪查豈果陽奉陰違仍前挑賣我等恐　　著令開燈伊居然將跪钧鎗取出我等擬欲攜鎗稟訴沈桂山即挽託該鋪地甲求說轉輾之間鎗被取去反赴總局喊冤趙主簿即傳該鋪地甲研訊該地甲兩面受敵無可置辯官著先責二百板務令將熌鎗繳案嗣據傳者云水利廳差役實偵知沈桂山尚在賣煙故前往訪察及見煙槍取出即拿住恐嚇沈桂山自知難淹趕托地甲完結願出洋三十元方將鎗取回在後沈桂山即往總局喊控以圜賴脫此欵今趙主簿並不群諷僅將地甲懲責勒令交鎗似尚未澈底根究也 
　　禮英臺近贈四寶校書　堆雲衣掠霧春色　申浦書里真真戲解楚王雨就中燕瘦環肥裝成花貌更無奈花非解語偶凝佇試向花里尋春如卿又誰侶軟款溫存暗暗挽春住魁余四壁相如寶琴塵滿怎挈得文君歸去鏡中花史稿 
[光緒六年十五日京報金錄]  
　　宮門抄發抄旨六道上論一道錄前湘撫李奏為請旨定奪摺六月十五日理藩院鑾儀衛光祿寺正白旗值日兵部引見五名內務府一名惇王謝賞壽物恩英俊假滿請安安徽總兵郭寶昌請訓並請假一月記名總兵曾玉和謝恩松森請假十日內閣奏派騐放之王大臣泒出肅王潘祖陰阿昌阿朱智召見軍機郭寶昌惇王發抄李瀚章等奏請以黃培昌補宜昌守奉旨吏部議奏欽此彭祖賢奏五年錢擔比較奉旨戶部知道單五件倂發欽此又　解第一批厘金邊防銀兩奉旨戶部知道欽此又調署漢陽令奉旨知道了欽此又甄別補用知縣奉旨吏部知道欽此李鶴年奏湖水尺寸奉旨工部知道單倂發欽此湖南巡撫臣李明　跪奏為刁徒主使誣告提訊堅不成招援照眾供確鑒辦理奏明請旨定奪恭摺仰祈聖鑒事竊照湖南清泉衡陽等縣童生尹松濤等聨名京控衡郡紳士楊柄等倚勢橫行臚陳十惡一案於光緒五年九月內準都察院諮交審辦當經行司委提人卷去後因提提到需時諮部展限在案茲據臬司孫翹澤提齊人卷訊明尹松濤等控詞虛誣係由宋謙光侍其刁健堅不成招援律定擬詳解勘辦前來臣隨親提研訊綠童生尹松濤宋弼丞楊佐才胡厚卷並宋謙光即宋春台等分　清泉衡陽兩縣與職員楊柄程學伊張樂丁良駿段向榮暨陳達三等或僅知名或曾相識宋謙光由監生加損貢生與宋弼丞同宗無服楊佐才與楊柄同姓不宗尹松濤宋弼丞楊佐才胡厚　均在衡州府城書院讀書楊柄程學伊丁良駿張樂段向榮等分理地方善舉公局並三學公項田租積吉榖等事光緒五年二月內尹松濤向宋弼丞楊佐才胡厚　等聲言宋謙光與楊祝蕭宗棣常咸黃為銘魂乘梓尹學山等七人以楊柄等在局辦事不公所管公項見有存欵可以提出充作書院膏火欲邀宋弼丞等聯名呈控宋弼丞等應允尹松濤隨帶同宋弼丞等至清泉縣城隍廟內會見宗謙光等七人談及前事並稱宋弼丞等均在書院讀書應大眾出力告準方與書院有益並許給宋弼丞等錢文宋弼丞楊佐才胡厚　等允從各散宋謙光等即鋪砌楊柄等十惡條款令尹松濤謄寫呈狀由宋弼丞楊佐才胡厚　一倂列名遣抱李三才至京控告宋謙光等七人公派錢文給與尹松濤宋弼丞楊佐才胡厚　每人錢二十千文以為赴省訟費先經皋司在衡永道任內訪聞宋謙光不安本分遇事生風行府節拿未獲上年皋司到任查知宋謙光潛匿省城有主唆尹松濤等京控情事飭縣拿獲到案訊供狡展詳請斥革復提研訊雖不認主唆京控而於尹松濤等所控各欵供之歷歷如繪並稱此案如果審虛願與同坐誣告之罪據尹松濤宋弼丞楊佐才胡厚　等赴司投到並以京控楊柄等十惡個欵均屬不實係由宋謙光等主唆作詞伊等聽從出名具控公同具結首悔皋司因案情較重必須確切查明當委候補知府周　馳往衡州會同該府武廷珍督同衡清兩縣按欵查勘繪圖稟覆宋謙光隨赴臣衙門呈控並以委員所勘不實　詞狡辯又經臣檄委候補道陳實箴前往會同衡永郴桂道游百川覆勘樂園開摺覆與周簳等前勘相符當將圖摺發司核審即據職員楊柄程學伊丁良駿張樂叚向榮陳達三等赴司投訴聲明尹松濤等赴京誣控實係宋謙光等挾嫌主使懇請嚴究等情詎尹松濤情虛畏罪在管潛逃由縣訊明看役並無賄縱情弊責革詳報該司隨親提原被兩　按照京控各欵逐一研譏如所控衡郡萬歲亭建自乾隆四十四年重修於道光二十五年咸豐八年程學伊等檀移置府學明偷堂而廢其地為園一欵據委員等勘覆衡郡向來皇殿即萬歲亭建在府文廟之右道光十三年被火延燒二十五年前任衡永道張志詠衡州府高人鑑移建於學宮左側舊明倫堂之後從前基址遂成曠廢現在正梁書有歲時銜名道光二十九年又將明偷堂改建於學宮右側亦有碑志可考是移建皇殿之時不但被告程學伊等年均幼　不能經歷公事且在該原告松濤等未生之前並非咸豐八年移置如果實有不合之處合郡員弁紳耆何以久無一人言及直待該童生等始行控告其為有人主使摭拾誣控確　無疑又所控楊柄之祖楊健前於咸豐年間經曾國藩奏請人祀鄉賢奉旨不准乃楊柄等敢於李忠節祠內建牌位春秋享祀私儧祀典一欵據委員等勘復衡郡李忠節祠係祀宋時湖南安撫使李芾其地原為李芾故宅同治十一年遂建為祠前楹祀李芾後面原係曠地建倉以儲公捐租穀並設三學公所以便首士駐局照料稽查先是衡清兩縣每科鄉會試時寒畯資斧维難經原任湖北巡撫楊健倡捐成名公　嗣原任山西文水縣知縣劉祖煥及原任湖北巡撫常大醇踵增之士林感其惠於三學公所中廳安設三員牌位各書前官衡名並無鄉賢名目地方官從不往祭與祀典無涉且其事楊柄並未經理公事更　無干質之該原告楊佐才等亦各認未經細加考較不應率行列控又所控楊健為弟子員時不守臥碑曾經前衡陽縣范鶴年責懲迨為巡撫被劾革職休致回籍乃權紳編志妄叅之人物之條密盖其愆一欵據委員等查覆並無案卷可稽提訊楊炳據供修輯縣誌係由合紳耆探訪開報由官聘請秉筆之人撰記非楊氏子孫所能主持質之原告楊佐才等亦稱係屬得之傳聞未能摺寶又所控楊柄等於咸豐十一年同治元年藉團練擅加清衡兩邑正餉每兩錢二百文共計錢二萬六千有奇而發給勇丁仍由厘局支用 
 
 

Page 4

 
 
趙上　查問乃以同治六年印卷公所置之學租一千六百八十畝搪抵一欵據委員等查覆咸豐十一年衡清紳士稟辦團練每錢糧一兩捐錢二百文經前衡承道出示論辨同治二年稟明停止均由昔存故之紳士楊　設局經理另有岳勇五百名由省札節挑練由厘局支發口糧均經報銷在案現有印薄可查又據楊柄等各供印卷公租係以團費餘資及從前擬建未果之石鼓別墅逐年田租所置一概由楊澍經字楊炳等均未與聞查軍與辦團就地籌費各處皆然如果違例擅加當時何以無人控告質之該童生楊佐才等亦稱前欵實與楊柄無涉又所控承平已久勇撤多日乃權紳等擅行調募清查設勇辨捐設勇而收租守宅喜慶喪葬無不設勇一欵據委員等查覆前欵未據指係何時之事道府均無控告之案提訊楊炳程學伊張樂丁良駿各供清查辦捐均係地方官之事紳士何能藉此調募勇丁至所稱收租守宅喜慶喪葬無不設勇究係何年何人之事何以當時無人控告質之該原告楊佐才等亦無辭可對又所控自權紳等司事三學公所同仁堂頭門均設勇把守有投詞者公然簽票傳案擅作威福一款據委員等查覆並無實據道府縣亦無控案提訊楊炳程學伊張樂等僉供從無接受投詞檀出簽票之事質之原告楊佐才等詰以所稱投詞者係何時何事簽票差勇傳案者何姓何名均不能切實指出又所控衡清富戶稱楊為最近年捐輸兩家囿不相助涓埃而張樂丁良駿等且因辦捐而致巨富同治四年霆管兵變權紳等借防堵為名擅辦捐輸每功牌一張勒人捐錢二三十串不等他如晋捐及各項捐輸無不以多報少一欵據委員等查覆同治四年霆營兵變逼近衡郡倉卒募勇籌防倃用厘金局銀七千八百餘兩事後稟經前撫臣批准動用二千兩餘銀就地籌欵歸補至收捐若干曾否搭捐功牌無卷可查提訊楊炳程學伊等各供歷次辦捐程楊兩姓均曾首先倡捐發有執照可憑至前年辦理晋賑係由地方官勸辦填照請獎如有以多報少情事為時甚近何以出錢之人不控告質之楊佐才等亦稱所控並無實據又所控無故亂拿例禁棊嚴乃權紳等與不便於已者則慣假以武斷鄉曲遇事生風朦聳官長訪拿賄人誣控一欵提訊楊炳程學伊張樂丁良駿等各供官府訪拿痞徒非紳士所能朦聳所稱賄人誣控究竟所控何事何不指實一二質之楊佐才等亦無可指伏查宋謙光即宋春臺因不安本分遇事生風皋可前在衡永道任內曾經訪拿未獲今嗣敘朦聳訪拿其為宋謙光懹疑還怒可知又所控衡清積穀前詳報八萬九千三百石有奇至同治七年兩邑僅存榖五萬五百餘石頻年出羅盈餘甚多乃常平倉榖仍止存五萬餘石非侵吞何況聞近來積榖多為權紳同貿之陳達三擅挪營利義榖盡為張樂　蝕私挪一款查常平倉榖例應由官經理何能任聽紳士侵蝕殊非情理現據委員會督衡州府縣查明衡清兩縣常平倉榖列入交代照額存儲並無虧短提訊張樂段向榮據供接管衡陽清泉兩縣積榖每年出陳易新增有息榖數百石皆經彚冊報官稽核蓋印並無私挪情事並據各呈驗印冊青核相符提訊陳達三據供籍據福建在衡開貿布店亦無檀椰積榖營利係被宋謙光挾嫌牽誣又所控衡清石鼓書院公帑聞有印簿兩本一本存外一本存署發房以便稽查今則僅存一本非在經理之列者不得而知即三學公同仁堂育嬰堂各公項亦據為己有一欵訊據楊柄程學伊張樂丁良駿管理院公項向有府屬經理紳士無數目可稽自同治十年經李前府將田租蓮稅各公項交歸三學公首士公管其數目仍由府查核丁良駿管理以來與經管之育嬰堂每年均有盈餘之數按月冊報送府核印年終會集公正紳耆清算實無侵蝕情事質之楊佐才亦復無可置辨惟稱以上十欵實係宋謙光做就呈稿由尹松濤謄寫伊等聽從出名遣抱京控各情經楊佐才等三人環質宋謙光給以訟費業已據實首悔求恩輕辦等語屢節緝拿尹松濤楊祝等無獲復提宋光謙質訊供詞狡譎堅不承認主使京控各情經楊佐才等三人環質宋光謙仍不認錯並以復控之曾要挾實屬樂驚不馴異常刁健查京控十欵均係地方公事迭委府道大　會勘　覆或年月已久現在被告未曾經手或係無據空言查無案卷並有事在楊佐才等未生以前者即楊佐才等三四童生千已之事何致率爾告京其為宋謙光起意主使並給錢　令出名誣告確　無疑未便因其狡不成招　案不結致滋輕縱而長刁風應如該司所擬援照眾供確　辦理查例載實在刁健堅不成招者如犯該徒罪以上具眾證情狀奏報定奪又將本狀用財　寄與人赴京奏訴者並受　寄之人俱發近邊充軍又聞拿投首之犯於本罪上減一等科斷各等語此案尹松濤楊佐才宋弼丞胡厚　等聯名遣抱京控楊炳等十惡各欵訊屬虛誣係由宋謙光做就呈詞許給錢文令尹松濤謄寫與楊佐才宋弼丞胡厚　一同列名京控到案首悔自應照例酌減聞擬尹松濤逃脫未獲應俟獲日另辦楊佐才宋弼丞胡厚　除各得宋謙光錢二十千文論臟罪止滿杖並越訴應笞各輕罪不議外均合依將本狀用財雇寄與人赴京奏訴受雇受寄之人發近充軍例上比照聞拿投首例於本罪上減一等各擬杖一百徒三年解配折責充徒已革損貢生宋謙光做就詞稿許給錢文令尹松濤謄寫與楊佐才等聯名赴京誣控實屬用財　寄該犯刁健異常堅不成招已據楊佐才等切實供證亦應照例問擬宋謙光即宋春台依將本狀用財雇寄與人赴京奏訴者發近邊充軍例擬發近邊充軍照例請旨定奪如其復告立案不行李三才作抱京控不知控情業已罪坐原告應重　杖八十折責發落楊柄　　伊張樂丁良駿叚向榮陳達二譏無倚勢橫行各情其被控十欵均屬虛誣應毋庸議楊祝等節緝務獲另辦三學公所及各善舉公局仍節各照舊章辦理石鼓書院用費令照章於每年十月悉數講堂俾眾共悉尹松濤未定罪名在管潛逃看役已據責革應免再議無干省釋案內瑣屑情詞無關罪名出入未便冗敘入奏除另具詳細供詞諮送軍機處備案並諮各部院查核外所有審明定擬緣由理合恭擅具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此 
M> 
[事宜] 六月十九日直　候補道許鈴身自身天津回浙淮見先用府劉關　稟知　損局委衙　　局差叩謝提舉術試甲通吳保　由京驗收　　　　大桃縣　　　　　烈俱由京分發來省稟到前西安縣丞吳佑孫服滿赴京驗看來省稟到 
　　蘇省撫　事宜六月二十一日準補　縣蔡敬熙鎖　稟謝節知赴任蘇州府照塵余臨兆稟知交卸委署宜與下　司巡檢陳漣謝　委署蘇州府照磨查有耕　知本日　印二十二日從九趙振聲與史祝丙南均銷海運津局差從九黃永　　　差委 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
