# 1907 - 409 - 4912516

 

Page 1

 
 
   
 
 

Page 2

 
 
[宫門抄]  
　　十月二十四日召見軍機　于式枚　陸元鼎　劉嶽雲譯論 
[日本法政大學地方自治講習科開講辭]  
　　（東京法政大學校長法學博士梅謙次郎）今日爲地方自治諸紳開講之始。本大學承貴國公使之紹介。從貴政府派遣之諸君。來敝國調查地方自治之便。入本大學以研究一切關於地方行政諸要務。亦本大學之榮幸也。顧本大學於三年以前。經貴國公使之囑託。而開法政速成枓。先後卒業者將千餘人。其於貴國維新之前途。 
 
 
 

Page 3

 
 
不無影響日本學校爲中國人講法律以本校爲嚆矢但前之來學者。爲研究一班法筆故時間甚長。而可以詳細講述。今諸君爲研究地方自治。不過法律之一部分耳。三月之間。可以得其綱要。已延請博　之儒。分擔講演。必當竭力以副諸君遠來之望。 
　　今爲諸君略述地方自治與國家之關係。及地方自治對於立憲之價值。且申明諸君今日遠來調查責任之重大其餘分科講授。則有諸講師在。不贅及者。夫自文明進化以來。無論何等之國家莫不有無數分之分子而集合而成者分子。者人民也當未搆成國家之始。莫不先有家而後有國。蓋有無數之分子所集合成家由無。數之家構成而爲國而國。與家之過渡。問有地方團體。卽市町村是也此制度始於普魯士之土地所有者。或根據於歷史。或淵源於封建今姑不詳舉。但自世界進化以來。凡立憲國家。共和國家。皆認地方團體爲唯一重要。機關謀。國家之統一。必先謀地方轉體之發逹。蓋國家爲無形之物。原係無數之分子組織而成治國。之法。亦肇端於最簡單之小團體。未有地方團體不發逹。而國家能發逹者。然國家以統一之機關。而制馭無數之市町村微論情僞不能周知。利害不能詳悉。且以貴國幅員之大。省府縣市鄉村之寥遠衆多。必一一待政府之擘畫。勢必有所不能。而利害之密切。反不若人民之自謀爲善。今就兩者言之。而地方自治之必要可見矣。一則關於徴費也。徴費爲地方之辦事而設。若無地方自治。則此地方辦事。而由彼地方徴費。則有如貴國之協餉攤捐等情是也。一則關於用人也。用人以治地方。必先其人嫺習此地方之情形與人民之利害得失而後可以治一地方若無地方自治則以彼地方之人民治此地方以此地方之人民治彼地方。不特情形與利害不能知。且有擾害地方取盈人民之敝。如貴國南北遷調。此省人宦彼省是也。蓋國家統一之機關。制馭各團體。久之而不公平之結果。遂生。而利害切身者。反無以措其手足。此地方團體。爲貴國今日可最急要者。例如普通教育。爲國民義務之必要者。欲籌教育普及。其受教育者。爲一地方之人民則關於教育之設備。宜於各地方體團組織之。一切教育之費用。應於各地方團體擔負之。更如道路橋梁。一切公共建築之工作物。亦非各地方人民不能深明其何者當興。興者何爲當急。亦地方團體之責任。國家斷無此𤨏𤨏之籌慮者。由此言之。則關於全國行政之事者� 
爲國權。由國家執行之關於行政之事者爲分權。由地方團體執行之即。以費用論。關於全國者。由國家籌備。關於一地方者則由一地方籌備之也。所謂地方團體之興盛。而國家未有不統一者。國家旣謀統一。必有畫一全國之方。則國家有時命令及於地方團體者。教育有適宜之程度。工作有相當之設備。國家雖以一分部之權。委之地方團體。而常立於監督之地位。以干涉之。於是關於地方之費用。則取自地方之人民。關於國家之費用。另籌國家之財政。故有地方稅國家稅之分。而權限畫然。財政始可以董理矣。 
　　地方自治。無論何等國家必認爲必要。即以立憲國家而論。立憲國最重國會。而國會則由地方團體所舉　之議員組織之。此勿論乎一院制與兩院制也。至何事應歸國會提議。何事應歸地方議會提議。就日本論。國會以下。尚有府會縣會。郡市町村會就歐美各國言。亦未有有國會而無地方議會之組織者。日本地方自治之始。在明治十三年。内務卿大久保利通所主張。其宣布地方自治者。在開國會之前。此市町村制度之根基所由立矣。先由各地方設立議會。令地方人民選舉議員。以議地方政治。使其嫻習於公共事務。再由各地方團體舉出代議士。以組成國會。此等議員。旣已嫻熟於地方公益事件。其所議决。亦必爲一國之公共事務。此養成代議士之資格。由漸而致也。今貴國實行立憲。而非急實行地方自治之政。則國會之組織。不無冠履倒置之虞。今幸政府諸公瞭然立憲之要領。而派遣諸君來學。其責任不可謂不重。其希望不可謂不殷。以此三月時間。研訊地方自治之先例。若日本。若西洋。可採則採。而習慣之不同。皆淵源於歷史。則又不可不以本國之風俗爲對照。一面研究地方制度之學理。化板爲活。以求適用而會其通。異日諸君親身其事。自然勝任而愉快矣。不妄所獻納於諸君者。蓋如此。諸君其勉副貴國人民之望哉。貴國政府之望哉。 
　　梅博士謂中國急行自治。緩開國會。按之學說　實。較然不誣。雖然。今日蘇浙粤皖閩滇等省。危機益迫。幾幾朝不保暮。若待地方議會之組織。始設國會。恐中國已無此暇豫之時期也。爲今之計。一面速行地方自治。一面卽謀設國會或者其尚　救乎記者附記 
專電 
[電一（北京）]  
　　鐵路借欵事二十三日廷寄浙撫貢成王文韶曉諭紳商勉遵朝旨 
 
 

Page 4

 
 
電二（北京） 
　　陸春帥因蘇浙路事奏對甚痛切慈旨令至外部查閲案卷陸甚爲難 
電三（北京） 
　　河南學界聞蘇杭甬借欵有移作浦信之說電部力爭 
電四（南昌） 
　　贛州教案經俞道明震與法使開議法使要索賠償損失十三萬 
電五（南京） 
　　贛州李壽亭軍門擬定清鄉章程注重編團互保昨會同江臬王道電請江督核示 
電六（北京） 
　　政務處綜核京外大小各員條陳憲政奏摺共已覆者六百餘件現定間日近呈兩册 
電七（北京） 
　　逹壽二十四晨赴東 
電八（北京） 
　　陳夔龍定十一月初一日赴川履任 
路欵要聞 
[本埠豆米業許君殉路警聞]  
　　二十二日本埠豆米業在仁榖堂公所集議江浙鐵路認股辦法時有德大公米行執事許君九皋（江蘇婁縣籍年五十二歲）演說府之迫借路欵切齒痛恨乃因義憤塡胸頃刻間痰湧氣塞不省人事口中惟期期言路股緊要四字而已該業同人以其病勢危急卽雇人抬送德大公米行延至半夜氣塞而亡臨卒時猶舌强目瞪謂宜節省身後糜費及親友賻儀盡購路股助人公所學堂作爲經久之產云云此亦可見商界程度之漸高我國人心之不死矣今該業同人特於二十四日就龍王廟别墅齊集赴許君寓所吊奠以表哀敬並議擇期就仁榖堂本公所開會追悼以愧偷生而勵後死云 
[嘉定鐵路保存會成立]  
　　十月十五日在商會開團體職員會議定拒欵集股之機關定名曰鐵路保存會當塲認定一千五百股十九日開會於城隍廟計學會續認四百三十股普通女學校職員學生六百十二股高等小學堂學生及校友一百三十三股智東小學學生六十股蒙正小學學生八十股坤正女學學生六十股清鏡小學學生二十股黄渡鎭代表夏芍賓金西林二君函報招到二千股望仙橋錢瑞伯君經招二百股方泰鎭陳伯和君經招四百股此外零星招認二百六十一股計得四千二百五十六股統計十五十九兩次開會共得五千七百五十六股現各鄉已定二十四日女界亦定二十六日開勸股會云 
[嘉善西塘鎭拒欵會成立]  
　　嘉善縣西塘鎭廿一日由平川學堂發起開國民拒欵公會到者三百餘人公舉正會長土君文溶副會長陸君炳琦當場集股洋一千一百七十五元 
[金山松隱鎭集股保路會成立]  
　　金山商學界於本月二十日假商務分所開第一次集股保路大會到者百餘人公推汪魯卿君爲臨時主席宣布宗旨次由周平泉陳振翬蔡恕菴汪肅嚴諸君演說借債之害集股之急語國悲痛聞者動容當場認定一千股有某姓僕人亦愿以傭資勉認五股更爲可敬云 
[蘇路公司接各處認股函電（海州尚志小學堂電）]  
　　敝校勉認四百股（崑山馬文卿等函）崑山井亭港由馬文卿君發起勸股首自認定一千二百股此外蔡其祖李五知堂春森行各一百股吳雲生一百二十股怡茂祥五十股朱余疚君勸募學生一百股共一千七百七十股尚有願認而來定股數者大約可集三千股 
[蘇路公司致留東江蘇同鄉會電]  
　　日本東京江蘇同鄉會三電悉首次電碼不明均分别登報以彰諸公盛意乞示姓名住址以便通訊蘇路公司 
緊要新聞 
[俾御史奏請崇尚正學北京]  
　　御史俾壽封奏整頓學務宜廣師資一摺略云從前以八股取士時均趨於制藝一途學非所用旋停科舉改設學堂以爲所得人材必盛於昔詎知各學生不知上進無所不爲甚至干預政治亟應崇尚孝悌忠信禮義廉恥年輕子年先令就本處學問優長品行素好者之紳士學習王八歲再進學堂庶不致學無根底并請飭内外臣工保送品學兼優各員酌加奬勵以資觀感等語奉旨政務處議奏（山） 
[貴胄出洋之寥落北京]  
　　貴胄出洋留學章程經憲政編查館奏定每人月給學費三百兩擬派送三十員分遺東西各國在案無奈王公子弟報名願往者甚屬寥寥萬壽節後檢視名單祇有憲章佶公興瑞張繩祖四人而已（蓋） 
[資政院總裁辭差未成北京]  
　　資政院孫總裁以倫員子赴日報聘院中事務較繁且又加以趙御史之糾叅思緒頗惡日昨特商之慶邸擬請開去差使以免貽悞慶邸答云公爲國家柱　兩宫方資 
 
 

Page 5

 
 
倚畀即使奏陳恐亦未必允准因此辭差之摺未經發布（之） 
[粤東西江緝捕問題]  
　　上海總商會致粤督電廣州督帥鈞鍳西江事關繫主權稅務捕務又截然兩事倘借合辦之名授權外人將來設關所皆可藉地方不靖援案承辦受害奚止兩粤旅滬各商情詞迫切疊次請會電爭適閲報載大帥一再電部不受稅關撥欵田粤自籌經費自派兵輪攙任巡緝保主權清奸宄藎籌閎遠務求堅持到底早日定議上海商務總會公叩漾 
　　廣州商會致商法會代表電上海中國大客棧金沈二君鍳嘯電悉因前英輪被劫英使請由英派捕保護經前岑督拒絶現外部電有由海關增船協巡之語查赫辦海關專用洋人復予捕權將來甚多轇轕如河堤海線亦被侵權可爲殷鑒希合滬會聨拒轉知兩廣同鄉會我粤紳商學界已連日集議分電堅拒廣州商會養 
[農工商部催送度量權衡圖表北京]  
　　農工商部通咨各省將軍督撫電云本部遵奉諭旨考定度量權衡前經電逹請將本省現時沿用規制按照各項官器較明先行電復等因在案事關奉旨限辦之件亟待考核議覆即希查照迅速電復並將各項圖表早日送部以憑辦理勿延爲要 
[盛侍郎電商萍鄕礦稅事宜漢陽]  
　　日前盛杏蓀侍郎致電江督畧謂前派伍道赴開平調查稅則回滬後當將該道禀覆開平完稅情形電由林道轉電傳道想經呈覽查萍鄉煤礦專爲漢廠煉鐵而設張中堂前因鐵廠官費難籌奏准招商承辦所有已用官欵五百餘萬責成商局照數承認於所出生鐵項下每噋抽銀一兩歸還官欵其所出各種鋼鐵料並在本省外省自開煤礦均請免稅奉旨依議在案是萍煤濟益漢廠冶鐵即於所出生鐵每噋抽銀一兩煤稅實已包括在内而現在萍煤於贛省湘松卡仍報完釐金友萍邑炭捐學校等捐較之開平僅完稅一錢萍礦並未稍沾優例惟旣屢承尊電因於上月赴鄂萍一帶查閲廠礦之便與各股商再三會議僉謂漢廠生鐵已經認抽每噋一兩其自開煤礦久經奏准免稅實難再完等語宣查萍礦以運道艱難本重銷滯積欠各債至五百餘萬月息滾計負累愈重商力正在萬分竭蹶之時現擬添招新股如招有成數商力較厚自應仰體時艱於明年二月農工商部新章施行之後遵章完稅勉盡報効之忱惟現在新章未行以前應懇仍照舊章抽收厘金稍紓商力實爲公便云云（百） 
[廷寄查覆貴州捐局參案北京]  
　　十三日御史俾壽片奏貴州候補道王宗傑辦理捐局但知中飽擾案商民酒捐一項竟於原定之數加至一倍等語當日軍機處廷寄貴撫龐劬帥著照所叅各節切實查明覆奏（響） 
[江督電覆贛省借用兵輪南京]  
　　十五日江督電覆贛撫畧謂江貞兵輪造價約三十萬承示省籌欵困難常年餉項尚須另行設法若再加船價鉅數即使分年攤還恐餉力更形竭蹶不如仍照尊處原奏將江貞暫借應用每月薪餉照江元例計需千五百金行駛時煤炭費用尚不在内此欵暫由贛省籌措從緩另籌購船的欵庶易爲力惟南洋新式兵輪不多設遇緩急該輪任需隨時調用以期兼顧應否照此辦理尚祈示復爲盼（家） 
[閩督請廢建邵汀礦約福州]  
　閩督松制軍電致外部謂建邵汀礦雖經英商訂立合同早已逾期且該公司並無開辦消息應請聲明作廢收回自辦閩省商學紳紛紛來轅遞禀乞大部速與英使提議云（之） 
[江西南贛拳匪閙教廿七誌]  
　　贛州府禀贛撫電南昌派辦洋務局憲鍳奉督院文電法使派栢主教提議贛事俞道查有眉目飭商主教從速議結等因旋晤主教亦云徐安到贛囑即開議定案并謂俞道能否主持答係奏派當可定奪特電禀聞祐賓叩鹽 
[大庾縣禀贛撫電]  
　　撫藩臬憲鈞鑒避居卑境之康民皆係畏禍而來經卑職親往撫勸連日已陸續回籍因相距甚近又皆足以自給故未給資惟鄰境謠言未接恐有續到當卽切囑各紳隨時查察撫勸借領之欵已備文赴贛請領探聞粤邊之竹洞有會匪與崇匪勾結江臬憲派隊往勦之信卑境上鄉界粤同有會匪出没且冬防已届不特鄰匪勾結可虞而搶劫之風亦正宜嚴防向駐上鄉之防勇前經調布各縣尚未回防卑職恐有疎失擬親率練勇往巡並督紳認眞辦團以期始終保全上紓憲厪卑職守謙禀元 
[大庾紳士禀贛撫電]  
　　南昌撫憲鈞鑒此次匪亂大庾幸保安全實賴陳縣主出鉅欵耐勞　竭力防範之功鉛坑地方被外匪竄擾申營官帶兵往剿匪徒放炮旋即擊散拿獲四人經府縣審係良民釋放數日後匪徒復聚陳縣主漏夜親率練勇冐雨進剿擒斬放炮匪二名將窩匪家存榖十餘石交紳士召　充公猪一隻兵勇宰食代飯事爲闔邑所共知紳等天良具在不容緘默　　實禀明憲鑒大庾闔邑紳耆舉人劉人俊等公叩十月十四日 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
史畫要摺 
[東督吉撫奏接辦吉省旗户地租升科摺]  
　　奏爲接辦吉省各屬旗户地畝租賦現復續據報有成數作爲第八次開具清單報請升科以裕餉需恭摺具陳仰祈聖鑒事竊查吉林於光緒二十八年春間奏請設局舉辦民田清賦旗民升科兼放零荒以裕餉需所有各屬旗户原無錢糧之地陸續查報共扣實納租地四十九萬七千三百四十七响八畝三分均自光緒三十一年起照章升科徴納租賦業經前署將軍逹桂等先後七次開單奏報在案兹值東省改易官制之初臣等恭奉恩命蒞任伊始當卽督飭司局趕緊清厘催報現據各屬旗户續行報出原無錢糧應行升科地三萬三千五百五十三响二畝遵照奏定章程按七成覈扣共實有納租地二萬三千四百八十七响二畝四分仍令自光緒三十一年起一律照章升科每嚮交納大小租錢六百六十文每年共應徴大租錢一萬四千零九十二千三百四十四文由各旗署經徴抵餉仍遵光緒三十年七日部咨據實分晣開單報部免再造册俾省繁牘其未清出之民田未經報明之旂地曁尚未勘清之零荒現仍嚴行督催認眞次第清厘勘辦容俟積有成數再行陸續開單具報所有各旂户續行查報應行升科扣實地畝應納大租錢文各數目作爲第八次開單奏報緣由除咨度支部查覈外謹分别繕　清單恭呈御覽伏乞皇太后皇上聖鑒謹奏十月初十日奉硃批度支部知道單併發欽此 
分類新聞政界 
[警官要求補缺紀聞北京]  
　　内外巡警總分廳奏署六七八九品警官因久不奏補實缺而部員補實者已經數起且廳員辛苦較部員尤甚薪水又不及部員之多前次奏定章程部廳各員視同一律本無歧視之處今優於部員而薄於廳員因此大動公憤乃於前日議一公呈請内外廳丞代遞其呈中大概係言如蒙早允補缺則是堂憲培植之德若猶遲遲不補想係廳員人品才識不能如部員上合堂憲之意多係棄才與其覥顏濫竽不如呈請俯允一律撤去差使俾再得人而理云云并公議如十日之内仍無確實奏補消息定如不到公署辦事專候奏參各員均在總廳簽約誓踐此言聞外城廳王廳丞見各員如此激烈常以温語勸 
 
 

Page 11

 
 
慰并允於邸堂前竭力說項管保早日奏補云（蓋） 
[蘇撫電覆禁賭辦理匪蘇州]  
　　江督前因松太各屬梟匪充斥剿辦爲難曾電商蘇撫請從禁賭人手以免匪黨勾結業誌本報兹午帥接據陳伯帥復電畧請來電敬悉指示梟匪以賭爲媒情形深切著明旣感且佩遵即重申禁节出示曉諭並嚴飭地方文武認眞杳拿以清其源至臨拿逞兇拒捕擬准格殺勿論官弁兵役包庇惟有從嚴參革盡法懲治是否仍祈賜示遵行云云（齊） 
[撫批涇縣禀辦積榖情形安慶]  
　　安徽涇縣知縣邱寳生大令日前具詳籌辦積榖情形當奉馮中丞批云該縣積榖向係分儲各姓宗祠交董領管每年交替稽核辦法甚善旣據該令按册盤查並無侵挪情舞并斟酌地方情形帶徴勸捐應即如禀辦理查定章該縣應辦積榖弍萬石垷存五千九百五十八石所缺之數務催該童籌補其未辦之鄉亦應催令速辦其承管各董尤須嚴定責成該令仍隨時稽查勿稍疏懈致妨民食（孔） 
[批奬禀請改良地方要政南京]  
　　沭陽縣俞令禀請改良學校及俻荒善後等情奉江督端午帥批云查學堂爲自强要政而蒙學尤爲興學始基該令現將沭邑學堂及蒙學整頓擴允可謂知所先務卽將辦理情形詳細專案禀候核奪農林兩業爲民間致富之源該縣承上年荒歉之餘尤宜認眞講究兹經勸諭民間减種嬰粟改種本棉並於隄畔屋側多種楊柳辦理甚爲切要此外仍當隨時留心考察如有　性所宜者務須廣勸種植以闢地利而厚民生至識字演說兩條如果辦理得法亦足以開民智而正人心其餘各節均尚切實應准照辦仰江藩司會同提學司飭仍會督紳董人等振奮精神認眞次第經理勿得徒託空言爲要惟籌畫經費條内言將碩項湖官田變價充費並未據將此項官田原案叙明究係如何情形應否准其變價並由該司等查明酌核飭遵　報（空） 
[整頓猪捐改設卞局北京]  
　　江督端午帥近出示云兹據厘捐總局司道詳稱裏下河出港百貨以猪隻爲大宗向由沙釣各船裝運蘇常寗滬閩廣等處每年約數雖不下六七十萬口而商人避重就輕往往在港内停泊猪船先行派人赴相近各港口釐卞求减捐數何卞减數最多即赴何卞報捐各釐卞每以顧全比較爲名互相招徠釐務遂大受虧捐亟應設法改良現擬將周圩港所屬之張黄港分卡改爲江北港口猪隻統捐局附設分卞六處另委專員扼要統收其向設之周圩港正局改爲分卡曁絲漁碾砣張黄各港應收之百貨釐金併歸猪隻統捐委員兼辦嗣後祗有張黄港天生港八圩港下六圩港天星橋新港馬甸等七處港口准其行運猪隻其餘各　港一律封禁不准出運以杜繞漏擬具章程請示遵行前來本部堂查核該局所議章程尚屬周要除批准照辦並分飭通州如皋泰興靖江等州縣將封禁各　港一體嚴禁私運繞漏外合行鈔錄章程出示曉諭爲此示仰行商船户人等一體知悉（宫） 
[巡警道派員助理武昌]  
　　湖北巡警道馮少竹觀察原充荆襄水師統領及水陸緝捕現因巡警道缺责重事繁恐有貽誤特由上憲札委通判楊培爲荆襄水師七營稽查知府胡得立爲水陸巡緝隊稽查以資助理（　　） 
[鄂督署改派收發委員武昌]  
　　鄂督趙次帥近日訪知收發文件委員劉紹涑等將來往文牘交由馬號投遞小免貽誤要公特將收發文件委員一律撤差改委知縣劉秉權大令至署接辦（音） 
交涉 
[漙倫貝子行程日本]  
　　報聘日本大使倫貝子已於西歴十一月二十二日由天津啟節搭乘輪船安平號於二十五日駛抵神户李欽使到埠迎接二十六日午後由神户三宫驛乘火車至京都駐節合店兒大客棧二日二十八日至名古屋二十九日東行下午四點半鐘行抵新橋車站卽入芝離宫駐留約一星期下月初六日由東京返節歴游京都奈良大阪等處初十日左右抵下關埠換乘輪船回國云（如） 
[查覆皖省洋貨統捐情形安慶]  
　　英領事復商務局函本月十七日准函開以職商崔有昌等禀請將應完洋票落地釐金仍照光緒三十年以前成案在蕪湖出口時預完統捐一次等因到本領事准此查預完落地釐金曾由前領事官禀報本國駐京大臣核與通商口岸章程小符業經行知在案本領事查閲舊卷未便允行相應函復貴道杳照辦理 
　　稅務司復商務局函前淮函開蕪湖預完洋票落地釐金改辦洋貨統捐一事本稅務司查洋票落地釐金改辦洋貨統捐於通商各口通共章程第一欵載遇有外國商人欲在長江各關請入内地稅單即令該商於運貨過卡之先照約在該關完一子口稅方准發給稅單不再另征等語不相符合竊料英領事未必應許相應函復卽希查照可也政 
[照會速繳斷給賠欵福建]  
　　閩督松鶴帥接駐厦額領事照會謂英商船塢與華商公司吳鍾賢互控賠欵一案先經該公司控該塢應賠銀欵厦廳不能斷結經本領事派令律師會同廈道聶任内在於會審公堂評議核斷該公司應繳該船塢料理洋四千餘元該公司情虚俯首無言經厦道斷令八折歸還各遵諭具結在案無如結案後該欵屢追不繳本領事迭次照催而廈道劉視爲空言祇含混照覆本領事復於本月某日特致函訂期提同該公司到廳追究而廈道竟置不覆實屬藐視况此案經律師與前道核斷有案而現任道目不能置身事外不得已照請貴部堂飭道迅速勒限繳還等因鶴帥當卽飭局核案轉移查照（連） 
[崇文門經收稅交涉北京]  
　　崇文門經收稅項向例不分華洋官物一律收稅如係奏准及各使署咨明之件始准免收日前有美商柯查携帶樣品及各種應稅之件甚夥該商納稅後赴使署聲訴美使據情照會外部欲將所納稅金索回外部當即咨請倫監督查復昨已查明將應稅情形函復外部轉逹美使矣（大） 
軍界 
 
 

Page 12

 
 
[鄂督示期簡閲大操武昌]  
　　鄂督趙制軍前日諭飭第七鎭統制張彪定期冬日中旬簡閲鄂省陸軍大操現軍司令處已頒發傳單飭令陸軍第七鎭及二十一混成協馬步砲丄輜重各營一律預備行軍衣食擇期出發（音） 
[添委軍械分所典守官安慶]  
　　安省軍械局前曾禀詳撫憲租賃民房添設分所當奉批准諭飭提調常川駐紥在案現該局總辦何維棣觀察擬添委分所典守官一員特派知縣陳大令嘉　　當其職月給薪水銀十二兩業已詳請皖撫核示矣孔 
[皖省餉需之困難安慶]  
　　安省支應局收放餉需向恃米厘爲大宗然即以防軍而論尚覺不敷况雜支活支外銷各欵無一非從中騰挪加以去年開辦新軍一協營隊將次編定而開辦經費六十萬金除于屯田變價項下奏撥二十四萬外所缺尚巨本年冬委與明春正月餉項以及各署局所薪公等欵預計約需三十萬兩現支應局特具禀皖撫請札飭各關局從速籌補以濟要需（政） 
[炮藥炸傷多命之慘烈福州]  
　　福州西關外王店地方建造軍裝廠所已歷有年十五日下午四句鐘因裝藥悮觸彈子轟然一聲諸藥皆熾延燒外廠歷數句鐘始息查驗廠内不全屍骸五具其一已頭顱無着廠外亦傷斃三人查該廠四五年前曾經失愼罹害頗鉅現復有此變端殊爲怪事（州） 
[奏准高總兵開缺南京]  
　　瓜洲鎭高光効總兵以舊傷未痊禀請江督代奏開缺當奉端午帥批示云該鎭久歷戎行戰功卓著自漢陽移鎭瓜洲先後二十餘年廉明樸實辦事認眞現雖年逾八旬而于所轄水師仍復整頓弗懈本部堂深資臂助前據懇請開缺當因老成宿將威望足資鎭懾是以勸令加意調攝勿萌退志兹復據稱江防吃緊未肯以病軀戀棧自係出于至誠業經據情會奏希卽知照（盲） 
學務 
[禀請籌辦教育會浙江]  
　　上虞縣舉人錢葆詵等聨名具禀提學司畧謂上邑教育會至今尚付缺如經舉人等邀集同志安籌常費並酌擬會章公舉五品教職張紳萬選爲會長因聨名禀請核示立案並請照章頒給圖記以資遵守云（石） 
[貢院改建校舍之規模長沙]  
　　湘省貢院於前年先後設立師範傳習所兩處現在已經停辦改爲優級師範學堂業於九月二十六日興工改造兹悉該學堂呈由大憲核定自内外供給提調衙門受奏彌縫外掌卷諸所及一切醫藥房雜屋並明遠樓東偏號舍一律改造約共造成房屋六百間所有周圍地境如須收用民房之處仍當備價購買現正鳩工建造云（敏） 
[咨請自費生赴美游歷廣東]  
　　兩廣總督咨請學部據稱廣東番禺縣中學畢業生宋良弼禀請自費赴美游歷並請轉咨該部電逹駐美欽使俟該生到該國妥爲照料並請該部准爲立案矣（若） 
[咨呈關外學務情形奉天]  
　　奉天省提學使司前經籌辦關外學務局現因辦理頗有就緒特將所辦情形咨請學部查核立案（司） 
[詳覆查明學田租榖被駁浙江]  
　　浦江縣教諭張晉鑑近因奉飭查明學中田畝數目以及每年各項人欵特通詳各大憲察核當奉批示云是項學田旣爲縣志所載現係何人承種年完租榖若干交於何處來禀並無隻字叙及未免含糊仰金華府卽飭該縣再行查明詳覆察核 
[實業]  
[不允法比工師承造鐵路武昌]  
　　川漢鐵路鄂境路線現已勘定股銀亦籌有六百餘萬定於年内興工其由武昌白沙洲起至宜昌一帶已與日本工程師大村訂立合同每一華里估計價銀一萬二千兩乃近有法比兩工程師至督署謁見次帥聲稱每一里祇須銀一萬一千兩次帥答以日本合同訂立在先碍難廢約（讀） 
[集股創設磨麫公司長沙]  
　　湘省近來所有麵食一律購用洋麵每年銷貨甚旺惟須由滬漢運來業此者頗獲厚利現有日本商人松村氏在湘省設立磨麵公司已經賃定房屋廣招華人入股每股洋銀千元約須明正開辦聞　來認股者頗不乏人云（敏） 
雜記 
[大風覆舟長沙]  
　　湘省於本月十二十三兩日風雨大作河間船隻覆没不少兹聞有某麻陽船裝運礦箱沉没又有某船運有銻砂在西湖橋亦爲風飄没云（敏） 
[飭令革員回籍湖南]  
　　湘省武岡州李州同前被省台奏叅革職現在仍居州城日前與該州廪生楊京華因事不合即赴楊家滋閙楊晉省具控臬司近奉莊廉訪批飭寳慶府查明並勒令該革員趕緊回籍母得逗遛干究云云（敏） 
[禀准創設醫學藥局安慶]  
　　安徽候選縣丞張夑原擬在桐懷兩縣交界之隔練地方創設醫學藥局購辦各種藥料延醫送診並招學生學習醫學現已禀奉皖撫批准立案矣（風） 
[護送張中堂之武弁回鄂武昌]  
　　護送張中堂赴京之戈什把總劉光福李天榜王立標等十二員及游擊胡敏齋游戎現已乘京漢鐵路回鄂矣（讀） 
[戢翼翬在押患病武昌]  
　　已革外部員外郎戢翼翬由京遞解回鄂已紀本報兹聞戢在警局押所内患病甚重故由看管委員禀明巡警道延請西醫診治云（音） 
[聨名懇請功臣附祠安徽]  
　　安徽蒙城縣紳士馬玉書等五十五人以已故花翎副將銜儘先參將黄大道捻匪擾亂時力守蒙城有功懇請皖撫馮中丞奏請附祀僧忠親王專祠以順輿情而昭激勸（石） 
[關道電催新任接篆鎭江]  
　　鎭關道榮觀察與新任劉觀察向爲知交現在劉觀察晉謁撫憲在蘇榮觀察即趕將經手公務摒擋清楚電催新任尅期接篆視事（文） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十五）]  
　　弗倫默默的坐了一回。覺得没趣。便隨手在面前拈起一段甘庶來。放在口内嚼了半天。却只是咽不下去。弗倫怕人笑話。只得咬著牙齒。拼命的連渣咽了下去。只噎得弗倫連氣都透不轉來。斐德力偶然回過頭來。見了他這般模樣吃了一驚連忙問他爲什麽這個樣兒弗倫一時答應不出來。只白瞪著眼看着斐德力的臉兒。斐德力連問了幾句。弗倫方才答應出來道。阿呀阿呀。噎死咱了。噎死咱了。斐德力便問他到底吃了什麽東西。弗倫指著面前盤内道。咱因爲在英倫的時候。從没有吃過甘蔗。剛才見你們大家都吃這個東西。咱所以也吃一點兒試試。不料這般難吃幾乎。要了咱的性命。虧你們怎樣的吃法。居然能吃這許多。斐德力聽了詫異。起來道。怎麽好好的吃着甘蔗。又會吃出笑話來。旣而想了一想。便大笑道。是了是了。你吃這個東西一定是連著甘蔗渣兒吃下去的。可是不是。弗倫道。這個自然。難道你們吃起來是不吃渣兒麽。斐德力笑道。那就怪不得了。說著。便低下頭去。在地上拾起方才自已吃的一段甘蔗渣兒來。拿在。手内。對著衆人笑道。你們請看看。這樣的東西。怎麽好吃到肚子裡頭去。衆人聽了。都閧然大笑起來。弗倫却瞪着兩眼。對斐德力說道這個。東西。在咱們那邊。都是熬糖的。　從來没有見人吃過。你們却怪咱不得。說著。他呌的林金花。却早來了。斐德力本來和他認得。便指着弗倫。呌他坐過去。林金花便慢慢的走過來。口内含含糊糊的呌了一聲。就在弗倫背後坐下。弗倫抬起頭來。細細的打量那林金花時。只見他曲曲灣濤的兩道蛾眉。水汪汪的一雙星眼。身材嬝娜。骨格輕盈。顧盼之間。神彩四徹。弗倫見了。喜得張開了一張大口。再也合不攏來。只看著他的臉兒。孜孜的笑個不住。林金化坐了一回。便立起身　。要轉到斐德力那邊去。正走弗倫身旁經過。弗倫看了半天。本來心上有些癢癢的。到了此刻再也忍不住了。一把將林金花抱過來樓。在懷内。一連親了幾個嘴。林金花急得滿面通紅。幾乎哭出來。衆人見了。一齊拍手呌好。等得林金花掙脫身子。走了過來。已經雲鬢蓬鬆。羅衣不整。瞪了弗倫一眼。口内又咕嚕了幾句。方才罷了。一時席散。客人多謝了主人。各自散去。弗倫仍舊同着薩克森和斐德力出來。斐德力呌把氣車開到禮查客店門口。送了弗倫進庽。方才回去。 
國外新聞 
[俄員赴日商議要事]  
　　二十三日東京電云前俄國大藏大臣尹帕夫及華俄銀行總經理濮地納夫今日已抵東京將與日本職絡商業並議决滿洲鐵路各問題聞二君將來回國之際尚須繞道赴上海北京一行 
[離美人民日多]  
　　　二十三日紐約電云本星期自美赴歐者已有三萬人皆爲生計艱難之故 
[巨金運美]  
　　二十三日倫敦電云兹又有金欵一兆元載運入美 
[畏罪自盡]  
　　二十三日倫敦電云紐約電稱礦務經紀斯脫腦因作爲被拘服毒自盡美國自告經濟恐慌以來自盡者已有十八人云 
[英國軍人之衛生]  
　　二十三日倫敦電云英國軍醫年報稱英國各處軍人身軀康健實因衛生得法然大半則爲節飲之功本年軍人之入醫院者英國每千人中約有四百四十七人印度則每千人中有八百六十一人可見印度一地殊不適於衛生也以上譯字林報 
[摩僞皇之善戰]  
　　二十三日栢林電云近數日間摩洛哥皇與僞皇海連特時相戰鬭皆被戰敗故巴黎各報皆要求法政府速催奥爾其納之軍隊前往進攻 
[俄内閣會議]  
　　二十三日栢林電云俄國内閣近開特别議蓋會對於添造新戰艦一事有競爭故也 
[俄官被逮]  
　　二十三日栢林電云有俄官數員因前御艇礁事牽涉現已被逮審訊矣 
[美國絲業公司搖動]  
　　二十三日栢林電云紐約之美國絲業公司亦爲經濟恐慌牽累 
[日本竭力增添戰艦]  
　　二十三日栢林電云英國貝銘亨報載稱日本將以所收俄國之英金四兆餘磅以其大半添造新戰艦及購海陸兩軍所用之器具 
[赴華船價將增]  
　　二十三日栢林電云駛行遠東各船務公司之主人因近日煤價日昻會議於一千九百零八年西正月一號起開赴中國口岸之船價皆一律增漲以上譯文滙報 
本埠新聞 
[青浦縣移請兼顧路工水利]  
　　青浦紳士沈聨第等以鐵路公司擬在青邑境内吕岡涇上游建築橋閘有碍水利以禀縣主請飭妥籌善法兹悉趙大令查得吕岡涇坐落婁縣境所有青邑東南鄉之水均由吕岡涇以逹黄浦合邑農田水利關係非細現在鐵路公司於吕岡上游北 
 
 

Page 19

 
 
第三張第二版 
姚涇僅築二十尺之橋閘過於狹窄宜洩維艱各紳士現請變通辦理或照府城東各河道之橋或將閘口加闊或築永不閉塞之石閘係於路工水利兼籌並顧特分移松郡鐵路事務所曁婁縣知照一面將辦理情形通詳各憲核示（琴） 
[滬道復比總領事函（爲鎭江自來水公司事）]  
　　查該自來水公司未奉本國商部核准註册所立合同不能作憑南洋大臣前恐各國商人不知底藴堕其術中是以開誠布公飭道分致各國領事申明無論合同如何訂立曾否簽押一概作廢斷難承認實爲顧全商務預防虧累起見現各總領事回函均允轉諭知悉貴國商人事同一律應請飭令早日廢議以免後悔倘貴國商人始終不聽將來設有意外之虞應自向經手人清理本國不能過問也（後略）（企） 
[嚴禁私售附號副票]  
　　江督端午帥批奭道良呈覆赴滬監視開彩情形禀云查汪南彩票公司係爲籌濟賑需而設前據該公司禀稱各店鋪經售安徽路票輙於正副彩票之外私售附號副票情事迹近誑騙不獨於本省賑需大有窒碍即貧民亦隱受其害現風聞此等流弊不僅上海一隅爲然即長江一帶口岸亦多有附托官辦名目私售零票自應通飭嚴禁以免弊端（宫） 
按作法於凉其弊猶貪 
[江督重申米禁]  
　　上海縣李大令昨奉江督頒發示諭當即發貼示文照錄如下照得内地米麥雜粮等項販運出洋大與民食有碍迭經嚴禁不啻三令五申今歲蘇省晴雨得宜秋收豐稔刻已新榖登場難保不有奸商乘機射利違禁私販出口合亟出示嚴禁嗣後無論何項米粮均不准私運出洋倘敢陽奉陰違一經查出立將米糧全數追繳一半充公一半給賞其販運之人仍照例從嚴治罪决不姑容惟此係專指出口而言若内地流通仍准照常販運各州縣差役關卡司巡亦不得因有此示籍端需索留難致干嚴究（軌） 
[復控董事毆傷學徒身死]  
　　浦東劉燦郎之母劉王氏前控魯班公所董事王子香毆傷兒子曾荷提訊受傷屬實諭飭抬回自行醫治判王子香罰洋三十元以償醫藥王遵斷具結完案詎劉燦郎於昨晨病勢危急其母將劉倩人抬縣喊禀大令不准飭差押送回家不意抬至半途劉竟氣絶氏復至縣擊鼓喊冤大令命速抬回去聽候核示（泳） 
[愛國女校開六週紀念會]  
　　昨日北河南路愛國女學校開第六週年紀念會自上午十一點鐘起至下午四點鐘止是日來賓會員學生家屬各分校蒞會者甚衆歷觀該校成跡各品如國文算學美術均有可觀先由校長徐君紫虬布告開會宗旨繼由鎭澤徐寄塵女士演說詳述南潯女界之否塞富翁鄙吝之狀態頗爲痛切次由馬湘伯先生演說卽以愛國二字發議大旨謂欲愛國必先救國欲救國必先立憲欲立憲必先人人能知愛已反復快論大動人心其餘各分校教員及會員演說者不一而足未遑縷述焉 
[藥彈炸裂]  
　　英租界北京路第一百三十九號門牌楊阿德楊阿毛所開之舊貨店無心收買開花彈子昨日忽然炸裂傷人甚衆由捕一併送至醫院救治未知能免性命否（戎） 
[議收商團公會捐欵]  
　　南市商團公會經費前由各商於該會成立時量力担任惟至今尚未彚解現由該會員董邀集各業董在商務分會商議以便定期收捐以資公費（夏） 
[失火類誌]  
　　楊樹浦路某老虎灶於昨日上午失愼由救火會馳往撲減計焚去樓屋三間又北四川路江阿虎成衣店忽肇焚如當即救息（西） 
[棺殮瘐斃]  
　　提籃橋西牢昨日瘐斃押犯張阿三一名即飭地保查明棺殮（西） 
[上海官事]  
　　丁憂員外郎分發鑾儀衛行走劉灝分部郎中黄鉞候補道陳乃魁唐爕元曾鑄唐仕樞許鼎霖江蘇學務公所總務課員兼提學署收發監印官候補府經歷鮑秉忠候補知縣楊繩武候補縣丞王家仁補用巡檢盧炳元補用縣丞巢蔭堂本邑勸學所董姚文枬等均先後到道轅分别拜會禀見候補知州程世濟禀辭北土洋務局交涉委員候選縣丞蔣爾榖禀請病假五天公共公廨襄讞知州王斯沅續展病假五天（車） 
訟案 
[總工程局紀事]  
　　大豐永關行主因牛莊水菓客人李月棠結欠報關行費水脚銀一百兩零經商會理處未明移局研訊判李交還洋五十元原告行夥力德昌堅不遵斷判令退去候移縣訊理○四川女子唐四美被人誘逃來滬圖賣未成昨由孫明府提訊判送縣發堂擇配○粤人吳桂馨向張劉氏索討伊女聘禮口角扭案吳供氏女阿大曾由堂兄爲媒許字某姓今被串同陳如生霸吞避居萬順祥烟館主蔡慶林處陳叅軍以吳不應胡閙判一併交保候查○俞和尚紏衆向龔桂生藉端圖詐由西區解案判俞戒責三百下殷鴻生張阿發各戒責二百下葛阿全王阿根各戒責一百下交保（夏） 
[巡警局紀事]  
　　總局閳北信義火油號控秦福記拆梢一案昨由聶裁判員提訊供詞支吾判押候傳齊見証再訊○耿雙喜紏同榮慶桂談阿二周雲利等將談福福毆傷由巡士一併拘局判榮談周三人各責一百板交保耿係禍首押候究懲○王谷園失去人力車一輛昨在平正生處尋見報由巡士拘局候訊 
　　城内第一路第三區流氓江金明向余子紀拆梢口角由巡士拘入判責二百板斥釋○方長根與金三郎在途互毆由巡士拘入各責二百板 
　　第一路第一區陳友山竊天章皮衣數件押候訊究○王學林串同吳阿香行竊同居高姓首飾失主報請提究巡官准之 
　　第一路第五區八號偵探拿獲過犯王阿三並於其身畔搜出小孩手鐲當即帶局究辦 
　　浦東第二路張阿二行竊衣服拘入押辦○沈阿保與王阿保聚賭口角押候究辦 
　　北市第三路第二區流氓朱德陳隆慶蔣信鳳張小林等因爭風口角用鐵噐打傷巡士當由十四號及五號侦探帮同拘獲判將受傷巡士送醫院醫治朱等押候解請總局究辦 
　　城骨中區巡警分局陸少耕之子阿五日與流氓爲伍將家中物件搶去押錢曾被其父送縣辦懲釋放未幾故態復萌前日阿五又持刀向其父恐嚇少耕憤極即扭阿五到中區巡局禀請嚴辦判送改過局收押俟其知悔再行察釋○蘇人顧阿大之妻傅氏與女阿金 
到申在小東門粤人所開之某店傭工夏間女東回粤即帶傳氏同往其女阿金住在城内周姓家顧阿大前日到申尋妻不遇疑女阿金將母藏匿將阿金扭至中區巡局喊控訊得顧傅氏在粤屬實判斥　去靜候顧傅氏回申具領（衣） 
[公共公廨早堂案]  
　　江北女子王新保小翠保被山東人安余良誘拐來滬希圖 
 
 

Page 20

 
 
變賣一案昨解復訊安供係辛卯科武舉人不敢拐賣求察讞員寳明府以王新保前已供明被押在花烟間賣娼屬實遂商之英巴副領事判安押西牢一年零六個月王新保等送濟良所留養擇配○江北婦人蔡王氏在滬幫工被車夫劉若邦蕭祖姜三等串賣於陳姓爲妻得洋二十八元分用該氏心不甘服報捕將劉等解究明府以訊明該氏亦有不合且案在界外判劉等開釋氏交官媒送縣轉遞寳應原籍傳其夫到案領回管束○楊壽山用空源安公司銀两逃逸昨飭中西包探提案訊究供認用空一百八十餘两明府以公可控告被用空三百數十两判押候傳同原告於下禮拜一復訊○馮增保竊取德商衣服銀两押候禮拜六復訊○幼女陳阿保違禁在妓院内住宿判押候伊母到案再訊在案昨解復訊判由伊母陳程氏覔保領回○幼女張阿保違禁在左李氏即陳寳玉妓院居住昨解請訊左供以後改過張朱氏供是阿保之母訊之阿保供朱氏是假母求察明府判左張共罰七十五元充公阿保發所留養○沈阿金投領伊女沈紅保明府以沈不應將女賣娼判罰洋五十元斥釋女發所留養○馬夫吕小保在南京路撞傷王小二一案昨解請訊判　洋二十元提三元給王養傷○曹福齋用空怡和洋行銀一千八百餘两控奉提訊判押候保人曹仲耀到案於下禮拜一再訊 
[法租界公堂案]  
　　錢阿土　同姚利生至王鐘英船上拆梢不遂强搶船上布蓬王報捕後昨由包探将錢拘解公堂王稱小的與錢本係老親前被借去洋四十元會錢十八千均有憑據向索不還反來拆梢搶物求究錢供小的所有白花棉被王將黄花棉花掉換而去向論不睬故取其布蓬作抵是實聶司馬判錢管押補提姚利生訊辦并着原告將借據呈案訊究○女孩徐小如年約六七歲行經法界迷路失歸由捕送案請示判發堂留養候伊母認領○安南人阮文杜寓新泰安棧失去銀錠一百二十四只值銀一千二百四十兩疑茶房吕阿連張富山所竊報捕解究昨棧主馬明晣延逹貝拿律師代辯阮延開逹律師代稱該棧帳房曾向阮言房門上鎖匙須交帳房或茶房處阮准將鎖匙交與帳房至初九日阮回棧入房見箱子後面割破當即查檢失　銀錠及洋烟两匣旣在棧中失去應由棧中賠償逹貝拿律師辯稱阮言失銀後棧主問其失去若干阮言失去銀三百六十两今忽言一千二百四十两前後不符難以作証請察聶司馬傳阮再三盤詰詎先後供詞不相符合遂將此案註銷○陳阿金竊郎紀康等家衣物質洋花用由探拘獲解辦陳一味求恩判枷號一月押捕房两月○過犯林阿寳又竊水烟袋各物由捕解究林供求恩判枷號一月（舟） 
[美租界捕房事]  
　　徐蔡氏報稱丈夫偕同姘婦行兇毆打求究捕頭飭赴公堂具控○挑糞夫某甲將小車夫陳阿扣頭角擊破由捕拘押候究○百老匯路何連豐成衣店被羅企梅捲取銀洋數百元逃逸報捕飭探查獲押候送究（西） 
來函 
[寰球學生會來函]  
　　敬啟者日本竹越與三郎君爲維新來報界巨子助成維新偉業有數之人物政治家亦文學家也今爲議院議員及首相西國寺公望幕賓此次漫游我國在都勾留月餘謁見政界諸鉅公多所條陳回國後並擬特著一書警告我國朝野上下以盡同種之誼至可感也今特挽請在滬演說一次並挽請日本文科大學教授文學士宇野哲人君演說以介紹於我報界及熱心國是者兹將演說宗旨預告如下 
　　（一）述日本報紙之沿革勢力與效果政黨與報紙之關繫及關於中國之現勢 
　　（二）述中國立憲之階級與利害政府人民相互之關係凡報界同人及紳商學界之股懷國是者務請於二十六日卽禮拜日下午三時惠臨白克路寰球中國學生會爲荷（是日不用入場劵）沈敦和謹啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
