# 1907 - 87 - 4912194

 

Page 1

 
 
   
 
 

Page 2

 
 
[宫門抄]  
　　電傳宫門抄○二月廿一日召見軍機那桐溥　論說 
[風俗篇（僇）（續）]  
當此之時。有一二人思有所作爲者。則一羣之人。莫不詈之曰。是非聖無法。是病狂。是不肖子。而其人者。亦遂見絶於鄉。見棄於父。見斥於朋。其行既與一羣不合。則其人亦必不能久存於社會。而社會亦必督之縛之。以至於戮之。即幸而獲存。得保首領。亦惟有灰心頽志。送數十寒暑以去。他人方引以爲戒。此不得志之一派也。其能得志而居高位享大年。長子孫者。必伈伈俔俔。無知無識者也。不然則必小廉曲謹。不敢他顧者也不然則必蠅營狗苟。習爲趨蹌唯諾者也。天擇物競適者生存。積之旣久。則一羣之人。莫不從而化之。傳染于全國。蔓延於人心。卽有生資稍敏者。亦以利祿所在。不得不低首下心。俯就範圍。蚩蚩之民知識卑隘。富且貴者不必賢也。而若事事無一不可爲。貧且賤者。不必不賢也。而若事事無一可爲。所謂一人顚倒。衆生無不顚倒。且中國以儒爲國敎。儒者重家族主義。以得位行道爲要旨。其說與專制之國最宜。而在上者又以此鼓舞之。相沿旣久。失其本眞。於是以服從强者爲主義。以博取利祿爲宗旨。誰人爲吾國之主。吾卽爲誰氏之民。無論何人。但能富貴我者。我卽從而服事之但求一家之安。但了一身之事。能抱子生孫。玩月送日則以爲莫大之幸福。能榮祖宗。耀鄉里。則以爲非常之遭際。有自利心。而無愛國性有。家族主義。而無國家思想。於是有求外人之保護者。有求入外籍者。有手執順民旗。高張德政牌。以迎外人者。究其宗旨。不過欲求保吾身家耳。因保身家之故。乃舉人權國權。國體名譽。凡國民所最貴重之物。放棄之而不惜。非不惜也。彼數千年來遺傳性之腦筋中。實無此物耳。未完 
[專電]  
　　電一北京（二月廿一日戌刻） 
聞廣東布政司胡湘林將有更動消息（大） 
　　電二北京（二月廿一日戍刻） 
慶親土及澤公均蒙兩宫賜壽（大） 
譯 
[雲南烟害宜除]  
　　字林報得雲南所通訪函云雲南因禁烟衆皆慌恐以鴉片一禁則商業必衰而人必有被其所累者然其有益於窮苦省分如雲南者亦復不淺决無人如余曾居滇二十年而謂雲南未嘗受鴉片之害者也雲南之商民田主雖有因此而致富者然百姓大受其害矣外人之知中國西境窮苦如余者甚少以余常與貧民相處知中國人度日之方余之私見以爲中國西境受鴉片之害實歷來所未有也中國政府如眞能將鴉片禁絶則以後滇民獲福良多人民之開通者亦輔助官長禁烟矣 
[滇省風氣大開]  
　　字林報接雲南昭通訪函云各處議論政事之會社漸見發達人民皆預備預聞國政士子似更願得地方自治之權此則爲官員所不悅者也 
緊要新聞 
[美使干涉展拓日本租界漢口]  
　　駐漢日本領 
 
 
 

Page 3

 
 
事前請展拓漢口租界由鄂督力阻去後日使卽向外部要求始准其展拓若干丈惟查所展租界有美孚洋行購定地基一段現駐京美使柔克義照會外部不得將美商地産劃歸日本所展租界之内外部祇得據情電致鄂督查明情形再行核復（學） 
[電請認眞選購漕米京師]  
　　前日倉粮總督爲漕米事電致蘇撫略謂漕雖因災减色然均係採買與花户本色不同希嚴飭各州縣擇佳購辦粮道認眞選剔毋許藉詞以低劣起運並飭糧道將現收各州縣米樣分裝小袋限十日内解京以憑核辦云云（學） 
[蘇省等鐵路公司覆郵傳部電（爲力爭鐵路材料免稅事]  
　　北京郵傳部列堂鈞鑒大咨敬悉查稅務大臣原奏洋商承造各路材料槪予免稅聲明已訂合同京漢等處未載合同關内外等處均係事關交涉此外官物一律征稅等語故各公司合詞力爭今稅務大臣咨復因官辦非商辦可比並非事關交涉碍難置議已與原奏不符况洋商免稅華商不免淵魚叢雀固可懼官辦免稅商辦不免紾臂奪食亦非計路政初基商情未固若顯分畛域如大局何請大部力持會同農工商部據情代奏迫切待命蘇省等鐵路公司苛附郵傳部咨江蘇浙江福建江西安徽等鐵路公司文爲咨覆事本部前准咨稱查閱稅務大臣官運物料分别征稅原奏凡洋商承造鐵路材料之稅槪予蠲免未言及華商自辦之路擬請將各省自辦鐵路材料奏請暫行一律免稅等語當以事關征稅經卽轉咨稅務大臣核辦在案旋據咨稱京漢正太等路所運材料機器訂明免稅因係官辦非商辦可比並非以事關交涉有洋商華商之分如廣澳潮汕等路亦與外國訂立合同因屬商辦即一律征稅該公司等所請自係爲暢紓商力起見惟辦法未便兩歧所有奏請免稅之處碍難置議等情前來本部查此案於商務路政稅務均有關繫自應由本部會同農工商部具奏請旨辦理再行咨復除咨商農工商部外相應先行咨復貴公司查照可也須至咨者（川） 
[江督電飭嚴拿閙振匪首徐州]  
　　江督致徐州李鎭台海州汪直牧電略謂接宋義紳電稱初三日溫河二莊甫經開查有匪棍聚衆要索戶戶照給未遂搶去帳簿復聚數百人圍困司事十三人並現任惠澤司逃出二人該匪復至庽搶刦物食董事在塲坐視由州囑單令同定字營官前往救護恐人地生疏難以得力乞電飭李鎭多帶水陸兵弁前往緝匪彈壓汪牧如無暇去基願同往等語查匪徒藉索給爲名煽惑滋鬧甚且聚衆搶刧實屬橫行不法亟須遵照奏案從嚴懲辦以挽風氣而維振務應卽由李鎭王牧汪令立卽酌帶得力營隊會同宋義紳迅速馳往該處先將被誘脅從愚民彈壓解散一面查緝滋事匪首務獲嚴訊重辦事關緊要該鎭等毋稍玩延致釀巨患然須分别是匪是民相機妥辦亦不可一味操切是爲至要仍各將辦理情形電復云云（全） 
[磋商崑車赴黑餘聞北京]  
　　崑軍赴黑與日俄公使磋商等情疊詳前報茲悉運兵車價已由外部函致日本林使准由外部擔任至東省鐵路公司代辦車瑟福亦已禀准哈爾濱公司電致外部略稱寬城子每日開車二次已照會駐哈杜道台預備食物一切至照料運送已派妥人並擇諳華語者俾免阻礙等情外部已轉電馬玉崑宫保知照矣（句） 
[直督條陳海軍事宜北京]  
　　陸軍部屢次籌議振興海軍所擬辦法紛歧不一且以欵項支絀無從著手前由王侍郎會商直督袁宫保請示機宜並請詳籌妥策奏明辦理日前政府中人述及直督袁慰帥具摺條陳海軍及籌欵事宜並軍諮府辦法所奏頗有條理兩宫甚爲嘉許云（其） 
按昨報譯大阪朝日新聞紀政府海軍之計畫未知卽直督摺中之意否 
[駐英汪使電留陳貽範北京]  
　　外部調駐英叅贊陳貽範入儲才館等情已紀本報現聞英使汪大爕電復外部略謂使署洋文緊要非陳不足勝任務請留陳在英襄助一切終始斯任云云（章） 
[民政部設立自治局北京]  
　　民政部徐菊人沿書現諭外城廳丞朱桂辛擇地設立自治局所需經費由部給發其一切章程仿照天津自治局辦理大約四月間可以開辦（仁） 
[軍機處擬設育才館北京]  
　　政府諸老近議本處章京雖係熟諳政務尤宜嫻習外交庶辦理交涉不致棘手擬於内廷附近設立育才館一所俟散値後飭令各章京入館肄習世相國謂宜保送儲才館人員入館肄業以省周折故此事尙未解决（仁） 
[議飭設立鄕官學堂北京]  
　　初十日政務處大臣會議政治事宜擬卽咨行各省督撫轉飭所屬州縣設立鄉官學堂惟瞿相國之意謂一切辦法須審愼加詳然後行文各省（仁） 
[度支部電撥各省欵項措解洋債表]  
　　克薩磅欵項下福建鐵路經費五萬兩江蘇船廠經費十萬兩閩海關又五萬兩安徽又五萬兩湖北又五萬兩湖北又五萬兩湖南又五萬兩湖南又五萬兩廣東又五萬兩兩淮督銷局又十二萬兩四川又五萬兩 
　　以上均三十三年五月初七日期 
 
 

Page 4

 
 
山東稅厘鹽課三萬兩江蘇淸賦二萬兩山西厘金鹽課三萬兩長蘆鹽商攤捐三千兩河南鹽商攤捐三千兩通商銀行息欵一萬兩甘肅船廠經費一萬兩 
以上均三十三年十一月十四日期 
匯豐磅欵項下 
浙江武衛中軍餉六萬兩安徽鐵路經費五萬兩福建又十萬兩江寗又五萬兩閩海關又十萬兩江蘇又五萬兩甘肅船廠經費三萬五千兩江西又五萬兩河南鐵路經費五萬兩浙江又五萬兩以上均三十三年四月十九日期 
浙江稅厘鹽課十萬五千兩廣西辦公經費四萬兩廣東裁節釐捐鹽務百六十萬兩江西稅釐節省廿一萬三千兩安徽裁節辦公經費七萬兩 
以上均三十三年十一月初六日期 
匯豐銀欵項下 
四川鹽斤加價三十六萬兩廣東還息借款十三萬五千兩以上均三十三年二月十八日期 
四川省鹽斤加價八萬兩河南省平餘三萬五千兩浙江省稅釐鹽課二十萬兩甘肅省船廠經費五千兩雲南省減平二萬七千兩 
以上均三十三年九月初五日期 
[直隸考試合省官吏北京]  
　　直督袁宫保以直隸實缺候補各州縣官其中往往有文理不通甚且目不識丁者現値預備立憲整頓庶務之際議將闔省各官統行考試一次凡文理不通識解乖謬者悉予叅撤其考試之法係問答及文字兩種現已經幕府議定至遲下月舉行（樞） 
飢荒錄要 
[派兵保護南門米巿鎭江]  
　　鎭江南門一帶米行林立附近窮民極多每因購米口角常鎭道榮觀察懼有搶刦之虞特請巡防統帶赫成額君酌派兵隊前往常川駐紥以資保護（下） 
[挽留縣令處置飢民鎭江]  
　　地方官紳以宗令能述遣散飢民最爲得法現在飢民未盡而宗令業經滿署特會同具禀撫藩兩憲挽留宗令接署三個月茲已蒙俯如所請矣（下） 
[委赴淮徐海招飢民當兵蘇州]  
　　蘇省楊協統以二標征兵間有體弱不合軍格者現淮徐海一帶飢民甚衆此輩類多身强年壯中資軍人之選因禀淮撫憲派委陳科官赴淮徐海一帶開征一俟新兵到蘇卽將該標兵士裁汰充補（出） 
[周督再電西撫請准運米出口廣東]  
　　周督前因粤省米價昻貴電請西撫准予通運等情已詳前報現聞接到覆電略謂西省米榖尙未充裕仍雖弛禁出口等語周督即冉電西撫飭請准賣廿萬石來東以救燃眉而安民心云（僞） 
[本埠要聞]  
[領袖總領事復滬道文（爲允准出示禁止嗎啡事]  
　　爲照復事准正月廿三日來文以禁止嗎啡示稿等因到本領袖領事當卽轉請總領事公會查閱後囑爲轉復貴道所擬示稿並無不合自可照辦蓋於出示之日辦起與已往之事一無關係合當一併聲明相應照復貴道查照可也須至照會者（甘） 
[滬道函請查示濬河辦法]  
　　上海道璀觀察因開濬黃浦奈工程師所論濬浦辦半大綱細目曁承辦各工節略有未甚明晰之處特備函詢問好稅務司請爲查明詳示並謂各項工費須由度支部籌撥去茲將觀察函詢各條開列如下 
　　一奈工師所論付價條款下謂浚深河灣購置挖泥機器所費不資不如歸人包辦而於泊船河灣論内又謂揚子江潮水湧人往往污濁日外必使河灣淤積每年須用挖泥機器浚深一次等語此項常年挖泥機器是否價値無多浚深河灣歸人包辦之機器及浚深下游之機器價貴至六十七萬七千兩者不同 
　　一論購辦物料但稱由浚浦局派員至産地包定交承辦人隨時取用而於應付料價未經載及是否卽在投標承辦河工人應令全欵内照數扣除撥付 
　　一論付價條欵下所定一切築提工費一百五十五萬兩是否連橫越吳淞口明海側隄工程一并在内 
一浚深河灣工費及他處一切工程價銀一百萬兩所謂他處是否專指吳淞口外曁長堤一帶淤淺之處抑連浦江全工而定 
　　一高橋沙左右修築收狹水道工費一百廿六萬兩是否即指吳淞口起高橋港止工程而定 
　　一浚深黃浦下游經費二百萬兩是否指高橋港起白蓮經止工程而定（建） 
[電詢濬浦可否參用爬泥疏通辦法]  
　　津海關副稅務司浚深大沽外灘曾用爬泥疏通辦法江督端制軍聞其有效電致滬道瑞觀察轉致好稅務司浚深黃浦可否叅用爬泥疏通之法著即電復（任） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[陜藩樊增祥奏督臣挾嫌誣陷摺]  
　　陜西布政使臣樊增祥跪奏爲督臣挾嫌誣陷奴視使司謹縷晰上陳籲懇欽派大臣查辦以彰公道而明是非恭摺仰祈聖鑒事竊光緖三十年今陜甘督臣升允在陜西巡撫任内因練兵處派餉無出奏裁糧道一缺將該衙門向來官吏自肥之欵化私爲公委臣籌辦是年九月在藩司衙門設局經始一切章程皆臣詳定略謂凡事皆期有利無弊惟糧道歲入鉅萬皆由舞弊而來無弊則亦無利故此事不必分利弊但當問公私納入私囊則爲弊歸之公家則爲利彼時督臣深以爲然開辦兩年粮羡歸公一欵約四五十萬金不獨京餉得以無虧陜西一切新政亦借資挹注乃於今年八月廿二日突奉督臣札開案照陜西爲本部堂兼轄省分所有司局一切公事莫不具文詳報獨粮務局從無片紙隻字申齎到轅本部堂撫陜時奏裁粮道特派藩司兼管故其利弊尤所關懷初意紅單房需索把持厲民病兵乃近聞糧務局之弊與前無異尤有甚焉是去一紅單房又易一紅單房也該藩司兼管者何事委任者何人若係無心漏報則該藩司向來辦事何等精密豈宜疏忽至此若係有心匿報則是其中必有不堪令要部堂聞知者豈該藩司平日之自待與本部堂素相期許之意耶仰卽速將自開局之日起如何牧放如何折價如何買漲折價與巿價是否相平夏粮秋粮每季共盈餘若干其欵作何開支是否實存在局限文到十日逐一詳覆不准含混遺漏如敢違延卽由本部堂一面奏參一面派員澈底淸查如有侵蝕情弊照例治罪至若浮濫開銷不應支而支者一併責成該藩司賠補以爲厲民病兵而慷公家之慨者戒除分咨外仰卽遵照切切此札右札仰陜西布政使樊增祥准此臣接閱之下訝其詞氣披猖凌偪太甚其曰近闻粮務局有弊則虚實尙未可知乃一則曰奏叅治罪再則曰責成賠補一若眞有侵蝕冒濫者然是早蓄成見於中有心誣陷身非木偶安得無言查粮務局文報一仍糧道衙門之舊習臣爲粮道時所有月報皆專報撫署不報督署何獨責臣有心匿報臣自接辦此事因其入欵太鉅而又太活深慮日久弊生必多經一道衙門庶多杜一層私弊是以言於撫臣每月必列表繕册申送院署表列總數册開細數旣可令撫臣見何不可令督臣見因其向不造齎故亦相沿成例至謂臣爲又易一紅單房則臣於受事之初卽將該房裁薙淨盡向來粮道及紅單房所朋分者涓滴皆成公欵而督臣則親身作弊親食其利者也臣閱粮署舊卷督臣初任是缺請每年報効四萬金特旨賞頭口頂戴其後二年而至巡撫又五年而升總督皆由此發端查道倉粮分夏秋兩季徴收其時粮價數倍今日每年營私之欵除倉員倉友倉書朋分外糧道滿年所得約十七八萬兩督臣是年夏粮全收則所得至少亦八九萬乃五換頂戴而報効則自八月奉部文之日起僅僅攤認萬金且於詳請報効之日卽將粮幕乾修百餘分一齊裁汰所省約五千金是僅出五千金而倖邀特賞立致高官名利雙收何其巧也今以作弊之人查弊反謂無弊之人有弊天良安在至謂厲民病兵臣已明言不問利弊但論公私查折價取諸民買漲取諸兵不折價不買漲欵從何出督臣爲粮道厲之病之槪以人已僅持出五千金而自以爲功臣辦粮務皆食好米民粮每斗减錢十餘文兵民交悅公家歲入二十五萬餘金而反欲治罪天良又安在至謂慷公家之慨不應支而濫支此最督臣著眼處以爲必可傾陷者也查光緖二十九年冬奉旨令各疆臣酌提中飽督臣在巡撫任内瀝陳陜西困苦情形謂陜之優缺優差尙不及各大省之中等差缺請免酌提皇太后皇上如天之仁特蒙兪允陜員感其惠天下頌其功不數月而練兵處派餉三十萬督臣認解十五萬計鳳漢鹽價及粮羨歸公費各得六萬其餘三萬則取諸各官報効夫奉旨酌提而爭之及奉旨免提而又取之豈非自翻奏案上損皇仁臣時爲藩司力爭不得乃請自捐萬金而督臣卒以三萬入告是時粮缺已裁督臣乃以粮道歲饋撫署三千六百兩之陋規作爲巡撫報効空言無實聞者譏訓百端逌然弗顧也當奏裁糧缺時謂化私爲公歲可十萬金蓋空言之過多則愈形前爲粮道時所得之厚及臣接辦增一倍而更有餘旣得此溢出之財自不必翻兪允之案其明年籌解練餉督臣已離撫任臣因秦吏瘠苦除自認萬金按年捐解外其餘督臣所派各官應解之二萬金一併暫由糧羨項下補足蓋稍留有餘以爲鼓勵賢能之地自行捐解以示全無爲已之私詳奉院批登諸秦報臣若有一毫私意何敢昭示天下卽兩任撫臣又豈能槪與扶同督臣因是銜之愈深此次所謂濫支責賠意卽在此而不知彼先違旨勒提臣實奉揚恩命也若必謂不應挹注則羣吏俱在督臣儘竭澤而漁亦無責臣認賠之理况督臣曲庇私人護非任性李顯誠辦鳳翔官運天怒人怨因鹽局被焚詐稱失去官欵一萬七千金督臣不究此欵至今虚懸故道潘民表希督臣意以盩厔釐金正欵辦同官磁窰公私虧空一萬餘金督臣電致撫臣謂由甘認還徒虚言耳此欵至今亦虚懸叅領尙蔭督臣表兄也在陜統水利軍交卸後隨督臣回京面語臣曰前統領郭人漳移交一千八百金不能交出又不能報銷奈何此欵至今亦虚縣此皆陜之庫欵也試問應誰賠償乎方札文到陜之日督臣電詢撫臣云粮務須入奏可否會銜抑專用敝銜是直將以無據之札文爲奏叅之底稿若待其毁言上達則陳訴已遲臣作宰渭南蒙皇太后皇上不次之恩七年而登藩翰捐糜圖報誓竭愚忠一旦爲人陷害勢將辱其職而污其名安能忍受况藩司乃朝廷大員卽令當叅亦應請旨查辦乃督臣札文曰一面奏叅一面派員澈查且於札尾直叱其名其視藩司殆同奴隷不惟蔑視巡撫抑且目無朝廷驕恣狂愚亦何太甚至其積怨之深 
 
 

Page 11

 
 
由來已久曩在陜共事督臣喜諛惡直而臣好盡言已生嫌忌其人本不學無術而自負頗高偏謬性成專爲不可爲之事用不中用之人及至僨事仍一味飾非文過其辦官運也臣力言不可而不聽己而果致激變其辦屯田也歲發餉十萬有餘收粮變價不及十之一臣力言其與原奏不符而不聽迨其去位始爲裁併而己糜欵數十萬矣其辦磁窰也在巡撫任内擲金逾萬燒而不成去任後復委之潘道又擲金逾萬仍無所成因臣屢次議停深爲恚恨其奏開旂屯也户部議駁云旗兵本有甘餉又加一分屯餉又予以官地猶恐不請墾闢奪他旗之熟地以畀之無此辦法督臣專恣已慣雖奉駁而開辦如故至今旗屯歲糜萬餘金所穫亦不及十之一當其在陜也臣言學堂當改章而不聽新軍當改練而不聽新政無一舉辦者及其去也撫臣夏旹在任三月已覺改觀撫臣曹鴻勛到任不及二年師範高等兩學堂鴻規大啓矣敎員齊而科學備矣選送學生出洋矣工藝興矣新軍兩標成矣巡警學堂立矣北山車路通矣石油工師至矣西潼鐵路巳集欵十萬矣工師己勘定路綫矣一切新政無不畢舉而督臣到甘一事不辦所用尙蔭嚴金淸皆老而悖謬李顯誠王榮綬或盜賊遺種或巿井奸儈喜其順已遂任其虐民甘人語曰昔盼升之來今轉惜崧之去督臣自知隴事無効愈嫉陜政有聲其必欲甘心於臣者非專修私怨也以爲臣去則可以解陜西之全體斷撫臣之右臂陜不見長則不至形甘之短又知陜辦新政全恃土釐粮羨兩欵今土釐金歸户部若再將粮羨和盤托出則陜庫立窮新政不廢而自廢殊不知聖明在上中外一心不可以私干而可以誠告方得觀新政之成豈忍搜提淨盡乎此又督臣之愚也其欲以粮務罪臣也旣坐撫臣扶同之罪又罪局員朋比之愆札詢所用何人則意在一網打盡可知矣朝廷眷深西顧付以三省疆圻而治事腐敗若彼居心險詖若此臣伏讀光緖十五年十一月上論督撫有過准兩司據實紏叅臣受特達之知隨扈行都與聞政務名爲御屏所心記爲日月所照何憚於彼而不直言况利害切身與其與狂人辯理曷若籲君父鳴寃惟求欽派大員秉公查辦如所奏有一字之虚請伏斧鑕臣年逾六十平人尙無所忤何况上司無如橫逆之來污人淸白何疚何辜旣治罪而又責賠直欲置之死地而後快人非虺蜴何至懷毒若斯近來新奉上諭將改專制而立憲法盡去各官驕大惡習使上下聯爲一體而督臣於憲法萌芽之始壓欺藩司若此何論士民是惟知自怙强權而使明詔不信於天下也臣之所奏非辯誣罔明是非亦使疆臣知天下尙有不戀官職不畏强禦之藩司或亦尊朝廷抑跋扈之一助謹恭摺自陳井將督臣偏私腐敗諸劣跡據實糾叅以待查辦伏乞皇太后皇上聖鑒訓示謹奏交涉 
[又以廣韶鐵路權讓人廣東]  
　　某洋商函懇駐京該國公使商請外部准該洋商承造廣州府至韶州府之鐵路一節業由外部札飭粤督周玉帥曁粤路公司查照辦理（僞） 
政界 
[查拿接濟軍之火之黨人廣東]  
　　著名某黨人澳門何某前因承辦某公司時領有槍械甚多昨大憲查得其有接濟亂黨情事札縣密拿但何神通廣大已經開風遠遁矣（僞） 
[學部人員一律准用朝珠北京]  
　　内外職官准用朝珠向至五品爲止五品以下者除吏禮兩部及翰林院中書科各京曹外其餘京外各官槪不准用現學部爲尊崇體制起見援照吏禮兩部成例奏請嗣後本部人員凡遇襄贊廟廷六品以下一律准用朝珠已奉旨依議（樞） 
[賑捐實收存眞發假湖南]  
　　湘省去歲水災賑欵幾近百萬其不敷之數經大憲奏請開辦賑捐委員分赴各州縣勸辦乃湘潭縣所派分委多至十餘人類多鄉望不孚故認捐未能踴躍日前復查有塡給實收存眞發假情事經學務公所總董龍心梅廣文赴縣面禀縣尊任緝臣大令卽飭差傳訊以憑究辦（亦） 
學務 
[蒙養院開辦需時奉天]  
　　奉省設立蒙養院（卽幼稚園）一節已屢誌本報茲聞該院房舍已勘妥在賈家胡同現正動工修整所聘之日本保姆二人到奉後其一以不服水土之故患病未愈大約開辦尙需時日（輝） 
[僧學禀請立案安慶]  
　　壽州五福寺僧會蘭創設僧學禀請立案當奉提學司批云該僧果能實心興學辦理得法何慮官紳阻撓據稱敎習均已聘定仰卽回州迅速開學此時不必空言至禀請立案俟開學後再行禀州詳奪（孔） 
[師範學堂工程請欵杭州]  
　　全浙師範學堂建造校屋籌有經費六萬元從前吳學莊太守估工須八萬四千元現由陸紳映庚經手房屋較吳太守原定多五分之三經費不敷須再添六萬元刻已遞禀張撫想必可邀准也（比） 
[准派僧敎育會會長杭州]  
　　佛敎公所自改爲僧敎育會應設僧會長一人由僧界公同决議舉定凈慈等住持允中爲會長禀呈提學司業經批准聞日内卽須下札（比） 
[禀設均胙小學堂杭州]  
　　仁和生員陸崇鼎等禀設仁錢肉業小學堂取名均胙提學司批稱肉業捐欵培植肉業子弟果使衆情允洽原可酌量允行惟該生等具禀發起是否身列同業未據聲明所稱常年經費集有一千二百元開辦經費集有六百元是否確鑒仰仁和縣查明轉報以憑照辦（比） 
[法政學生定期開課杭州]  
　　杭省法政學堂錄取正備科各 
 
 

Page 12

 
 
官紳及隨宦子弟示期念九日取齊所延日本敎員等亦已先後到堂因定三月朔開課故已有人在左近設立寄宿舍以便各生棲止矣（士） 
[武備畢業學生請獎被駁安慶]  
　　前者皖省武備學堂二三四五班學生畢業曾經皖撫咨部請獎今陸軍部以與定章不符特行駁覆内開上年十二月二十二日内閣抄出安徽巡撫恩奏武備學堂二三四五班學生交第畢業一摺奉硃批該部知道欽此當交軍學司核復茲據覆稱查奏定陸軍畢業學生攷試授官暫行章程第二條内開各省武備學堂學生在政務處具奏文武學生送攷以前畢業已委充各項軍職尙未補有實官者由該管大臣開具出身履歷學業年分任差資勞取具畢業文憑咨送練兵處考驗觀其議論才識察其辦事成績核定等第並按所充軍職復加核訂分别奏准充補後再各按軍職等級查照陸軍補官章程會同兵部奏明辦理文第三第四兩條内開各項學生在定章以後畢業者必須經練兵處分别攷試方准照新制請補官階各項畢業生應由各省將軍督撫或出使大臣察其操履謹飭志慮純誠合武官資格者開具切實考語及平時考課品格表三代履歷淸册咨送練兵處攷試各等語茲皖省武備學堂頭班學生一十九名業經分咨立案應毋庸議至二三四五班學生雖已次第畢業然均未分别送京考驗所有在定章以前畢業者查與章程第二條殊有未合其在定章以後畢業者核與章程第三第四兩條亦不相符所請立案之處似難照准至委員敎習人等請照章保獎一節查定章各武備學堂應俟學生畢業成就在六七十人以上送京考驗相符方准將在事人員請獎等因今該省武備學堂雖經五次畢業其成就人數之多寡究無由懸揣仍應照章將歷次畢業各生隨時送部補請攷騐核其成就人數是否與定章相符再行分别給獎以示限制等情據此相應咨行貴撫查照辦理（化） 
軍事 
[憲兵稽查亂黨鎭江]  
　　鎭江憲兵支部向管軍民交涉違犯遵軍紀等事江督近以匪黨繁多侈該革命特派憲兵兼在各處巡查擔任稽察亂黨之責（下） 
[協統嚴限征兵戒烟蘇州]  
　　蘇省常備軍渾成協統領楊都司查得二標征兵吸食鴉片者甚多而以砲兵爲尤甚因札飭該標統嚴限兩星期内一律戒除限滿後須赴督練公所候協統親自查驗如敢隱瞞立卽開除該標統已傳諭合營一體遵照矣（出） 
[考試叅謀畧記武昌]  
　　鄂省陸軍講習所招考叅謀委員於十二日試漢文十三日試算學兵學共九十餘員聞此項人員將來挑取入堂後其薪水照原營支給一半故隧官以上不願預考者甚多（俟） 
[軍隊添發新式鎗彈湖北]  
　　鄂省駐防各軍隊刻因漢陽鎗砲廠鑄成新式鎗彈多種遂由第八鎭統制張彪移請該廠於日前頒發鎗彈十餘箱分給各營試用（安） 
[巡隊奉調分防杭州]  
　　餘杭縣屬閑林埠製造黃粗紙各工因紙行停收復値米價昻貴遽起搗毁各米行已紀前報現左近喬司鎭等貧民又復迭毁米店並有匪徒乘機擾掠適省垣武林軍改編爲巡防隊故由府尊卓芝楠太守禀知撫憲卽派新委管帶馬游戎長春率帶所部分赴各鎭扼要駐防以資鎭攝（士） 
實業 
[請發織布公司執照安慶]  
　　職商涂冠羣現在皖省西門外創設益源長織布合資有限公司遵章繕其呈文附呈商標並繳公費銀兩禀由商務總局懇予詳咨立案給照開辦刻該局已據情詳請撫憲矣（若） 
[湘省中路鍊磺公司落成長沙]  
　　湘省新化益陽安化各屬銻礦素富向係將毛砂售與洋商運往滬漢等處提鍊數年前有粤商來湘在省坦南門外先後開設大成湘裕萬泰等公司提鍊銻砂頗稱獲利近年本省中路磺務總公司亦在南城外設有堆棧因見鍊各礦公司獲利最豐遂於去歲在小西門外西湖橋下面建造房屋仿照提練現已落成不日卽可開辦（亦） 
官事 
[委署州同]  
　　署太倉州同傅振海期满遺缺經蘇藩以試用直隷州州判胡顯勳輪委署理 
雜紀 
[客棧因賭鬧事蘇州]  
　　　道前街萬雲升客棧主唐姓婦人於晚間邀人賭博有常州來蘇投考師範學生五人假厲是棧與之齟齬十八日棧主婦令各遷出向索房飯資因之與學生爭鬧繼以毆擊以致棧中被毁物件西路巡局文章卿大令聞之帶捕將學生五人及棧主等一併拘回訊問面禀臬憲移解吳縣棧主開列失單赴縣具禀各學生亦擬具禀陳訢情由不識若何了結也（物） 
[逆子宜懲湖南]  
　　　湘省武陵縣劉殷氏江蘇吳縣洞庭西山人適江西籍劉瓊林爲繼室未幾劉卒遺有前室子二由該氏撫養成人乃長子小瓊虐待繼母屢以非禮相加並將其父遺資任意浪擲氏無如之何屢訴族長不爲理處某夜小瓊又潛入繼母臥室氏大驚狂呼由女僕將小瓊拿住翼日氏詣同族劉紳銘盤處聲訴劉畏其兇暴僅將小瓊送警局收管氏復繕詞赴縣喴控縣主廖大令批飭該幇總董饒紳高福查覆饒又託故不到氏遂徧發傳單懇請江南同鄉呈遞公禀並擬電致省垣同鄉諸紳公同議處云（亦） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[郵船在蘇彝士河失事續紀]  
　　　二十日倫敦電云郵船美爾彭號在蘇彝士河觸礁業已浮起河道已暢通無阻矣 
[兇犯之妻生女]  
　　　二十日倫敦電云謀斃英人懷德雷之兇犯雷南其妻誕育一女 
[東歐小國亂耗五誌]  
　　　二十日倫敦電云羅瑪尼亞國有數處業已平靜因軍隊撤退亂事又起目前肇事各境共有十二萬人又電云羅瑪尼亞國兵隊仍與叛民惡戰兵隊用砲火攻擊各鄉村不稍留恩叛民因冐險拚死反抗也譯字林報 
[香港總督回國]  
　　　二十日香港電云港督南森君於接受新職以前告假向英定於西四月二十號已見明文起程港督此行並非爲衞生起見因港督政躬業已康復也 
[日本籌議國家收購鐵道]  
　　　二十日東京電云今日内閣會議决定於西七月至十月之間將尙爲民間所有之鐵道十一處購歸國有 
[歐美各國兵艦開赴東京遊歷]  
　　　二十日東京電云意大利國巡洋艦偉蘇維號已駛抵東京德國巡洋艦俾士麥克號於明日可到英美戰艦亦將接縱而來 
[東京股票巿面近聞]  
　　　二十日東京電云東京股票仍跌價 
[德國在耶冷城建造衛生院]  
　　　二十日倫敦電云德國在耶冷城歐立浮山建造衛生院一所已於禮拜日植立基石耶冷城知事亦親臨觀禮德皇復發電稱賀 
[英國工人被誘受逼]  
　　　二十日倫敦電云德國漢堡地方輪船公司工人罷工有英國工人未曾附和因被人誘至鄉間羣起而攻之窮追猛擊致有被擲人小河内者受傷者計有二十五人 
本埠新聞 
[上海官事]  
　　　法部郎中韓兆蕃昨由江寗向滬到道拜會貨捐局查驗委員巡檢沙濟到道禀知奉淞滬厘局督辦委查上海各項捐帖差法解讞員陳曾培禀呈蘇省善後牙厘局公文一角勸辦奉直賑捐委員候補知縣兪世球到道禀見（車） 
[叅戎赴松]  
　　江督新委署理提右營叅將萬棣華叅戎國棠昨由江寗來申並未勾留卽赴松郡謁見提憲（車） 
[關道宴客]  
　　道憲瑞觀察定於廿六日在洋務局設筵請沙遜行大班哈桐及福開森二君飲宴并邀上海縣李大令英讞員關太守襄讞王大令倍宴（車） 
[上海道批彙錄]  
　　上海縣北三九十二鋪禀批各局長隨時調派本道自有權衡不應該衆商民干預惟念本道設巡初意原爲安謐地方起見旣據同稱該北局長辦事認眞衆心悅服姑准暫爲留辦以順輿情仰警察總局程令傳諭知之並令該北局長嗣後格外切實奉行母負衆望○學生余誠樞禀批該生投考習練甫經畢業現値佈置站崗正宜及時自效不負所學詎可行止自由所請未便准行工商士庶人等禀批匿名揭帖照例本可不理惟控關局員需索勒罰誣竊虚實均應澈究仰上海縣密加查訪據實禀復（車） 
[城門委員撤差另委]  
　　大東門盤查武弁董永增及小南門盤查武弁鮑鈞均以需索陋規奉提右營周叅戎撤差另委謝樹模爲大東門盤查劉永琛爲小南門盤查（把） 
[電請保護漁船裝鹽]  
　　上海道電致杭州連台勤都轉謂袁升任内以浙省寗屬漁船需盬醃漬擬請給引認課限繳據情轉咨未荷核復現届漁汎各漁船裝鹽放洋之期聞今年産鹽甚少巡船稽查較密非有護照區别爲難公司查案聲請保護祈照案核准電示飭遵（廿） 
[海貨落地捐仍准包辦]  
　　沙釣各船裝運醃魚乾鮝蜇皮等海産應納落地捐自去年四月起准歸漁業公司認繳制錢六千串包辦現由漁業公司禀請監督瑞莘儒觀察仍由公司代收代繳經 
 
 

Page 19

 
 
觀察批准轉移淞滬釐局查照辦理（甘） 
[不允龍章紙貨請免釐捐]  
　　龍章機器造紙公司所出紙貨前由總理龐京堂呈請農工商部援案請免納落地釐捐及轉運内地祇完正稅一道槪免重征刋單給商領運等情由部核准咨行江督蘇撫轉飭海關釐局核辦茲聞上海貨捐局以百貨釐捐一出租界卽應完納卽如紙貨洋紙運至南巿不論整件拆包均按貨照捐並無日本紙貨運往南巿並未上捐之事且龍章開設日暉港地方係在租界之外似應照章一律完捐至該廠收購破布等物料與機器製造紙貨不同仍應照章收捐業巳禀請淞滬釐局陳觀察核議詳辦（甘） 
[提究鄉董唆使鄉民]  
　　本邑廿七保總董張吟樓喚鄉民與滬嘉鐵路圈地爲難由王大令提案管押前日又經新任李大令傳提其子武生張善聲到案據供本圖鄉民刻已收領地價公司亦已派工築路大令諭自後如有滋生事端惟汝父子是問（夏） 
[尙賢堂定期開講]  
　　尙賢堂自三十年秋間校舍落成後迄今已三學期第一期演講和好第二期演講曾助中國之中外名人均由美儒李佳白主講所有演稿已編輯成書第三期敦請中西名儒演講敎育問題今届第四學期特講泰西各國著名憲法仍在新法界八仙橋西石牌樓後尙賢學堂校内開講由李群自行演說擇本月二十四日下年四點半鐘請商約大臣吕鏡宇都統首座並於三月初一日下午四點半鐘請英國按察司賀大臣首座兩次題爲英國憲政之良法以備中國行立憲之助並於開講前一小時仍循曩例略具茗點俾中外友人會晤訂交以敦睦誼云（川） 
[新租界火警]  
　　　重慶路高毛頭家昨晨十下鐘失愼燬去平屋一間事後新閘捕房派探徐阿華查明傳訊即釋（舟） 
[巨棍攔劫行人]  
　　著名巨棍姚出鷄阿五大和尙沈桂生等專在徐家匯路一帶深夜擾害行人前晚有某敎堂出店手持衣包被輩持刀奪去并用刀割去錢袋事後訴明西人函請捕房派探拿辦（霜） 
[失足墜地]  
　　　四川路美綸洋行昨日命傭王雲才登最高處楷抺玻璃窗王失足墜下暈絶於地華捕奔告捕房捕頭飭將輭車將王送至虹口同仁醫院醫治（舟） 
[造屋未領照會]  
　　山東路四十一號雇匠造屋未向工部局領取執照爲捕察出捕頭飭俟禀請公廨傳該木作主到案訊罰（霜 
[照會提解司書]  
　　　公共公廨關讞員接上海縣來文略言據混成協統楊移管帶湯心成禀被司書彭長齡竊洋一百五十元潜逃聞在上海縣管押等情查敞縣並無彭長齡管押之事是否爲貴廨管押請爲查明關太守以本廨亦無特照會捕房一體協提到案再解辦（泉） 
[認領鈔票]  
　　　英界怡昌永金號本年正月間有學徒朱子隆出外不歸前日上午號中執事某甲途經匯豐銀行門首適與朱遇甲即與之偕行至山西路相近朱以手由包一個向甲擲去卽行奔逸甲啟視中有俄國羅卜票計三千四百元遂將以上情節投四馬路捕房報明午後甲復偕同業恒興昌號東至捕房稱學徒朱子隆正月後卽至恆興昌學業所有羅卜票三千四百元係嘱送匯豐銀行交兌仍請將該票發還捕頭以口說無憑著甲以怡昌永圖章出立收條始允結領（舟） 
[訊結牛奶棚窩娼案]  
　　　粤婦陳大好覇阻贖身已紀前報昨早由捕房包探將陳之買女陳友根陳汀友陳添喜等解案陳友根供二十歲八歲時至陳處並不應客陳汀友供年九歲陳添喜供八歲均無知識穆律師稱此案須照中國律辦理將原告發濟良所被告陳大好應請開釋明府商之巴君判將葉阿翠陳友根陳汀友陳添喜等四口一併發濟良所留養陳大好買良爲賤罰洋五百元充棲流濟良二所經費並著具改過結交保存查（溢） 
[飭領逃妹]  
　　　陳四福偕母徐氏控江沈氏拐騙妹子秀順往蕭山縣一案曾經讞員關太守提江沈氏押追昨早捕房將原被一併傳案時有曹禮根投稱秀順係張東發誘往蕭山紗廠小的親往將秀順領回秀順供實被張東發誘去明府不予深究命陳將秀順領回管朿江沈氏具改過結完案（根） 
[船戶遞解回籍]  
　　　前行劫楊樹浦各家盜首楊三徐二等經公堂分别訊懲船戶楊父曾陳錦標二名判押六個月現已期滿由匯四捕房將楊陳解案王襄讞判將楊陳二船戶送上海縣遞解回籍（根） 
[蒞驗浮屍]  
　　　浦東二十三圖地保夥在楊家渡碼頭撈獲浮屍一具頭目已經腐爛足上有小孔卽行報縣昨晚李紫璈大令蒞驗委係溺斃因無屍屬飭報善堂成殮（夜） 
[研訊花衣掮客]  
　　　益泰花廠主雷祥安爲掮客喬云舟呑沒花洋一千八百餘元逃匿前日撞見扭控南區解至工程局經孫明府提訊喬供認不諱求寬限理楚明府着押限本月底先繳洋一千元餘分三期歸淸（夜） 
[相驗自縊烟妓]  
　　昨紀烟妓梁紅寳自縊一則昨晨本縣李大令蒞驗委係縊斃鴇婦李許氏供稱並無口角情事大令命張李兩鴇婦仍由包探帶回轉解公堂奉飭一并送縣訊辦（契） 
[俄人竊洋被拘]  
　　前報紀二俄人携一俄婦至吳淞路野味店以兌換俄鈔爲名竊取銀洋數十元等情現捕頭飭西探前往俄人住宅又獲俄人二名俄婦三名搜出金銀洋甚多奉飭將該俄人等解送俄署訊辦（西） 
[俄人聚賭被拘]  
　　前晚百老匯路某俄人家聚賭爲捕房所聞當飭西探率同西印等捕前往獲住俄奥人二十四名一并帶入捕房奉飭將四人押辦餘人暫釋候各該管領事署單傳訊罰（西）訟案 
[上海縣案]  
　　喬芝卿喊被勒買掘墓等情提訊之下喬供前日有本圖地保　 
 
 

Page 20

 
 
莫阿炳勒將祖遺坟地出賣於伊命瞿某送來洋四十元送還不納反將坟墓掘毁原洋交案大令判候提究○浦東總巡局解駁船户彭阿二到縣訊押茲原告裕春永報關行出店吳財紀到案供稱上月雇彭駁船裝羊皮十六件至浦東交缷時少一百餘磅彭供裝時並未過磅原件交缷並不偷竊有两夥可証太令判彭交差著邀两夥到案訊斷（杞） 
[總工程司紀事]  
　　姚義記王林茂作内皮蛋挑至萬叙碼頭被馬夫吳春桂碰碎三百枚由巡士解案陳叅軍判賠洋三元○蘇光德扭熊金實控因盤烟舘爲中人欠洋一百十五元熊供並非爲中官判自行控縣○本縣李大令雇船户季和在南匯裝運噐物來滬因排擋與陳敘生爭毆擊傷頭額扭案官判陳罰給醫費洋二元○東區解蕩婦萬珍與陸壽福調笑口角一案陳叅軍訊得各有不合申斥陸戒責五十下開釋鐵尺存案（妒） 
[公共公廨早堂案]  
　　工部局洋人邱舌控徐順記陳元太二牛奶棚以攙水牛奶售賣徐順記已两次受罰洋一百二十元求嚴懲徐陳供詞支吾明府判徐順記罰洋一百元陳元太罰洋五十元○汪子恆控王生本掉換皮箱由探劉森解辦判押三月○周裕林竊陸耀田洋四元由探解辦判押西牢六月○竊陳子勤鼻烟瓶之李長發吳阿桂昨日解究判李押西牢六月吳押二月○妓傭徐吳氏與戲子蔡春山姘識爲某夫撞見將男女拘入捕房昨日解究王襄讞署各具切結氏交夫頭回管束○奚順舟控鄭源昌欠錢不還牌提到案判押候過堂訊核○日本商人控張保音定貨不出奉傳到案判押候訂期會訊○工部局控沈彩如以鐵板橫路有碍行人昨傳案判罰两○鄒生桃投廨稱娶妓女曹順寳爲妾詎順寳將家中金珠首飾捲逃求提追究昨將順寳提案供嫁時帶去首飾約三千餘金現已起案王襄讞判令管押再訊○濟良所送幼女王金寳至案金寳供藉洗衣過活前日因至定安里收洗衣服遂被拘住求宥明府判將金寳暫行發所候查明再核○濟良所又送張小妹至案禀稱張有病請爲安揰醫治明府着發棲流所醫治病愈再核○朱菊增在新租界以糖菓誘拐李張氏之子爲夏金泉遇見通知李張氏拘入捕房由包探送辦判將朱發押西牢一年孩給其母領去○河南路阜康號失竊燕窩判將窮賊施順寳押一年昨日又經包探查獲餘贓燕窩五十两並收贓之徐元淸解案判徐元淸罰洋五十元如無洋攺押捕房二個月○方長華被流氓剝衣擢洋曾經判押完案昨包探復拘獲同搶之馬榮到案並在西牢帶出張毛囝王介昌王和沿等對質張等供不是此人判將馬榮暫押候查再核○西牢犯人蔣阿四李寶寶經中西官訊判各押六月現奉上海縣李大令移提昨日王襄讞商之英巴副領事將蔣李帶出俟縣中訊案時送質訊畢仍行帶出○楊輝山與夏歧孫互控呑洋蔣雲鵬控蔣全法掯贖田○等情均於昨日提案明府判均押候過堂訊奪（舟） 
[法租界公堂案]  
　　　野鷄扛夫楊友卿李三等在日暉港爭挑磚瓦鬥毆用扁擔將沈尙增耳朶削去報捕房一併拘訊官判楊李等各押一月沈送醫院醫治○增泰祥東洋莊失火一案捕房昨將店主周再興解訊據供保火險一萬二千两並不放火官判罰銀一千两○徐心樓手持鞋子廿八雙在八仙橋喊賣爲甲乙两匪徒騙往楊正明鞋底作塲恫嚇不還喚捕前往詎已擕贓逃去僅將楊及作夥解案官判交保限三天將匪交案○向爲輪船買辦之高鍚蕃控姚子良曹忻順將田單代顧某押洋三百元逾期不贖經官准詞一併提訊判准限一月交保理楚○陳鍚堂控歇夥孫洪票竊物提訊以陳控贓証全無不准陳又稱贓爲孫擕匿寗波官判將孫暫押三天候孫將贓查出禀復逾期開釋（契） 
[美租界捕房事]  
　　韋阿春失洋三十元疑係顧阿鍚所竊鳴捕拘入捕頭訽無贓証斥釋○朱阿餘塌車昨經華記路角將徐芝春撞倒碾傷足骨由捕拘入飭朱給洋四元養傷○老朱家宅居民投捕房報稱前晚走失九歲男孩一口請飭查捕頭允之○一百七十六及二百三十一西捕報稱梧州路塘山路均有孩屍一具奉飭地保赶埋了事（西） 
[更正]  
　　　昨報紀寗波路中旺街杏仙園老處竈起火焚去披屋等情茲經捕房查得實是百十三號門牌張坤記起火用特附正 
[振務]  
[上海絲業會舘籌賑公所施子英經收各處水灾賑捐十二月初九至十九日第一百八十七次淸單]  
　　　初九日患所立子洋一百元南京章洪源保出門人貨平安廿元初十日宏農氏酬愿洋五百元能四氏酬願廿元福泰隆七元四角穎川氏一百元無名氏由福泰莊來三十元姚伯欣九月份捐一元又十月份捐一元姚伯欣姚陳氏九月份捐二元文十月份捐二元十一日絲業會舘公助規元二千两蔣星階經募愼修書屋主人規元一千兩又求消災降福人規元一千两又厚記規元一千两又知過子洋一千元彝訓堂褚十元梅花書屋何十元秀邑王訪沂三十元十三日保泰氏洋一百元樂安氏五十元虞陽程思永堂一百元嚴敦厚堂一百元十五日隱名氏洋十元無名氏錢四千文申鼎小洋九十角浦東益善堂節省筵資十元十六日無名氏由甬山恆大莊來洋三十元盛瑞全房老啞洋五元銅洋五元蘇州儻來生沙龍洋一元高郵武廟賑所丁玉軒募退省堂求小猪子長生永福洋十元金幕楊三元李路存求消災降福二元周完伯票錢一千吳慶善錢二百文共五戶合洋十五元小洋十角錢二百文十七日湖州賑餘撥助規元一千五百兩杭州恊德善堂經募七户由恆德莊來大洋一百十七元小洋八十角壽松居丁洋十元姚伯欣十一月份捐一元又十二月份捐一元姚伯欣姚陳氏二元陳尙鴻陳壽萱四元姚伯欣姚陳氏十二月份捐二元十八日求志書屋由鼎康莊來洋四百元姚康高謝椿安五十元陳正康求子回生廿元申鼎敬銅洋三元十九日穎川合記洋三十元蘇州仁和莊募棉風兜四百七十六只無名氏洋十元無名氏銅洋廿元 
[金壇賑捐第二次報告]  
　　粤撫林中丞助規元一百两署蕪湖道楊觀察助京平二八銀二十两皖藩馮方伯助洋三百元皖北振撫局卞助洋二十元贛臬秦亷訪助洋一百元皖北振撫局卞代募助洋廿三元永豐莊助洋二元東流縣杜大令助洋十元厚生莊助洋二元合肥縣兪大令助洋二百元晉　莊助洋三元大通厘卞葉助洋三十元陶德齋助洋二元廣德州張公助洋二十元鼎裕莊助洋五元天長縣董大令助洋三十元無名氏助洋六元皖北土藥局張助洋二十元李靜翁助洋二元太平府汪太尊助洋二十元蕪湖縣沈大令助洋十六元其昌祥助洋二十元當塗縣郭大令助洋十六元繁昌縣楊大令助洋十二元建平縣劉大令助錢三十六千文以上均係皖藩馮方伯經募○盛宫保助規元五十两縣邑尊孫花樓助錢五百千文丹徒同善堂助洋三百元丹徒保節堂助洋五百五十元倪鍚翁助洋二百元吳虞卿軍門經募洋二千元馮韻軒司馬助洋二百元馮韻軒司馬經募洋一千八百元上海葉子衡觀察湯餅移振洋二百元浙川廳錢小修助銀三十三两鄭州葉作舟大令助洋十元陳鄂年助洋四元姚德先助洋二十元上谷氏助洋二十元小雙兒助洋一元復興恆助洋十元張夢梅助洋二十元章文通助洋三十元雲麓山人助洋二十元柳祝山助洋十元鄭州豫大錢莊助洋十元許笠山助錢三千六百文周順昌助洋三元馮均元助洋二元胡義發助小洋五角許開泰助小洋五角叚洪順助洋五元陳紹庭助洋五元李恆興助洋五元馮華均助洋五元劉厚銘助洋三元王必有助洋三元夏尙德助洋三元于德甫經募洋五十元承地志學堂助洋一百元救生局助洋十二元炳記助洋十元王悅利助洋五元蘇增甫助洋五元郭羲才助洋三元許文周助洋三元以上係金壇籌振局經手募收 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[光緒三十三年正月份京報選錄]  
　　宮門抄正月初二日召見軍機皇上明日卯正二刻至壽皇殿行禮畢還宫 
[度支郞奏爲遵旨議奏摺]  
　　度支部謹奏爲遵旨議奏事兩江總督端奏部撥漕折運費銀兩懇將親貴出洋等費仍准截留動撥以濟要需　摺光緒三十二年十月二十六日奉硃批度支部議奏欽此欽遵由內閣抄出到部查原奏内稱本年二月准戶部咨遵旨籌撥內廷恩賞津貼銀兩查江安糧道每年漕米折價連費除動撥賠欵外尙有二十五六萬兩按年掃數解部不得率請截留挪用等因當經箚行遵照撥解茲據江安糧道詳稱近年道庫出欵逐漸加增如親貴出洋經費　萬兩北京巡警署三千兩學堂經費二萬兩黃浦工費一萬八百兩上海機器局添設新廠經費二萬兩無不仰賴漕倉兩項酌籌動給如果漕折運費儘數解部新政各項勢必無欵可籌惟有咨請每年除動撥賠欵二十萬兩外再除親貴出洋等費七萬三千九百兩其餘銀兩掃數解部經前署督臣周馥據詳照咨旋准戶部咨覆仍令儘數批解伏查各省漕項銀兩例應儘數解部各該省實有要需由該督撫奏明請旨前經戶部奏准通行在案是於應行全解之欵仍可挪作要政之需自當緩急通籌隨時奏請濟用此次部撥漕折運費等項專備恩賞津貼要需亟應遵解在漕折運費項下動撥者如親貴出洋北京巡警黃浦工費均經認解有案學堂經費上海機器局添設新廠經費亦向皆額支的欵若令儘數解部則各項欵歸無著事關新政誠恐有誤要需現在江南財力支絀異常實屬無可籌撥惟有准將親貴出洋等費七萬三千八百兩仍在漕折運費項下動撥以濟要需其餘銀兩除賠欵外儘數解部等語臣等伏查光緖九年十月間臣部奏令各省漕項儘數解产摺内聲明漕項銀兩本爲辦漕之需與該省歲入之欵無涉毋得擅行挪用如有要需由督撫奏明奉部核准行知後方准動撥如未經奏明核准自行挪用者由督撫粮道分賠等因奏准通行遵照在案嗣於本年十一月臣議覆兩江總督等奏查明蘇省各州縣水災極重懇准截撥新漕摺内聲明前遵旨籌撥恩賞銀兩奏准行令江北江安粮道　年漕米折價以及運費約共銀四十五萬餘兩除動撥賠欵二十萬兩下餘尙有二十五六萬兩按年掃數解部以供要需不得擅請截留挪用等因是江北漕米一項無可截撥另撥蘇松漕折銀兩藉濟賑需各等語秦淮行知亦在案茲據該督奏稱前因所稱懇准將親貴出洋等費七萬三千八百兩在於漕折項下動撥其餘銀兩除賠欵外儘數解部等因自係爲該省財力支絀不得已爲此截撥之計惟查此項漕折運費每年約共銀四十五萬餘兩除還賠欵二十萬兩尙可餘二十五六萬兩旣經專案奏明按年解備恩賞津貼要需江北此次擬撥漕五萬石尙未准行自未便任令該省挪作别用况恩賞一項現又有翰林院都察院等衙門津貼尤不能不恃此欵以爲挹法臣等公同商酌該督請將親貴出洋北京巡警黃浦工費學堂經費機器新廠等項支欵在於江安粮道庫欵截留動撥之處應毋庸議所有臣等遵議緣由謹恭摺具陳伏乞皇太后皇上聖鑒謹奏奉旨依議欽此 
[黑龍將軍程奏請旨將代理海倫直隷廳同知試署安達廳通判黃鈺卽行革職片]  
　　程德全片再江省郡縣初闢百端創興故奴才深鑒各地方官辦事艱難但使過有可原無不從寬宥貸葢欲使賢者感而思奮則吏治或望振興乃查有代理海倫直隸廳同知試署安達廳通判升川知縣裁缺餘慶街經歷黃鈺妄用匪人王翰卿導匪入街事事爲其挾制致被匪將獄内人犯刧去六名且十月二十三四等日吉祥已將盤踞海倫之匪剿逐一空並留隊兩哨駐通代爲防守而該員乃竟於二十六日藉口城由絶粮挈眷遷居該廳南段恭字　井希圖避禍　旗署各營先後禀報核與該員自禀情形大略相同查海倫賊蹝甫經他竄該員職司民牧事前旣漫無布置事後又擅自離署實屬異常乖謬萬難再事姑容相應請旨將代理海倫直隷廳同知試署安達廳通判升用知縣裁缺餘慶街經歷黃鈺即行革職以肅官方所遺安達廳通判一缺容奴才揀員試署另行奏明辦理除飭接署之員妥籌撫輯並通緝逃犯究辦外謹附片奏叅伏乞聖鑒訓示再委署海倫廳經歷劉葆森因匪氛梗阻尙未到任自應免其置議合併聲明謹奏奉硃批著照所請該部知道欽此 
[河南巡撫兼管河工事務張奏爲遵旨酌保堵築武陟沁河漫口尤爲出力官紳籲懇]  
 
