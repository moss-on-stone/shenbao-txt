# 1880 - 194 - 4902592

 

Page 1

 
 
[稟啟統出售] [  本館告曰]  
　　有客於蓮花幕下者　近日官場入行　之　價　分門別類鈔錄成編名之曰稟啟　統閱之覺宦海　　固　　為　　而其中如縣令祝謝　　則生意場中亦悉可供採擷　卽取而印行計每　訂成二本定價洋一角五分於本月十三日卽禮拜一出售諸君　仍　購處所賜顧為盼 
[縮本康熙字典出售] [  點石告白]  
　　本　所印縮本康熙字典卷帙無多靜雅特　照原本　僅存九分之一而　　仍復并然一絲不亂每　訂成一本共三百餘頁外用紅木夾板　　　愛不忍釋況取價祗洋一元七角是以一月之間已售去一千餘部惟所印無多如有欲便於舟車者祈早日老購　　恐不能副盛意矣此　 
[跋畿輔水利議]  
　　林文忠公受　宣廟知遇之　歷任封圻所在皆勵精圖治汲汲於國計民生之大而惟與辦水利一事尢視為切要之務此書所綜輯者歷朝名流議論及經辦成規無不備具　本傳中所稱　陳直隸水利事宜十二條者也書中似專為畿輔開治民田而設而末後綴以推行各省一則可見天下之地利各有不同而民田之宜治興水利之宜與其理固自無殊也公於為蘇泉時曾受　命總辦二江水利及奉使粵東因事謪戍又蒙　飭勸辦伊犁開墾事宜皆著成效惟畿輔水利則木　克行其言然其議論固切中直隸時勢且援雍正三年怡賢親王辦理營山不數年墾成六千餘頃之案以著其效之所必至公所未嘗親辦此事而畿輔一帶地脈之宜於種作但有溝洫卽可成田且有溝洫以引導疏洩其水不但民田加多可馴至東南漕粮之數便自此直隸一省之賦足比東南而歷代　東南以濟西北之弊可以一旦革除漕運之耗費旣省東通大倉所貯之米近則來自本省而東南漕曰皆可收折價以實部庫又　溝洫旣開民田數倍由直隸首先辦理外山西陝西河南近河省分亦可次第仿行而水田　互儲蓄旣多河流又　其勢不至時虞動激　苦於大工也裕民食物充　國用絕河患　在乎是一舉三善雖非交　亦何難　其成法而收效於無窮哉公奉　文廟　辦粵逆之命遽卒於道不獲大用於咸豐間而天下亦自此多故由粵楚楚　　渝於賊者凡十餘省又與外國有　皆東捻西回迄無寍歲　朝廷簡用疆使方以能辦車務為先而一切吏治槪　於後是以無一人能繼文忠之志而行文忠之言者假非軍與之際安在畿輔水利至今日而猶未修也三代之　中國幅員狹小茫茫禹迹分　九州而九等之田賦每州各有成則不聞獨賴揚州也皖豫直晉之　正諸侯分封之地國有與立惟土及民其時候國亦具井田郊遂溝洫之制而田賦所入以瞻一國綽乎有餘此　如今日之連阡沙漠不可耕作哉蓋河水東流自有故道可　而三代分封有國都卽有民田溝洫之利又足以殺水勢也自河從而南九道全失濱河之地氾濫為災而郡縣之治又殊列國於是不復區畫平地與河身皆非舊日原處所幸一統之大幅員盡於東南吳越楚屬之富財用所貢數倍中原因而置北方於不治而河患幾歷二千年歲與大工而終未得其要領也或者曰疲東南以濟西北非自今日始但令國用有藉則亦視河水民田之變為天運地氣之適然不必故為其難也然而東南不可恃也東南水土沃衍雨暘時若大祲之歲代所罕逢苐以時論粵氛偏江浙皖楚閩粵之間貢道不涌　漕無出國庫因以空虛至軍餉不能措手可知疲東南以濟西北要在東南無事之時方可　驗假令直隸早治民田早與水利山左右豫陜諸省次第興辦以西北廣衍之區作東南膏腴之地徵銀運米其數幾倍雖東南匪亂而　　北顧西北并可以西北規東南根本旣不至空虛且部庫之積帑以之撥軍餉而有餘京倉之存米以之濟兵食而亦無不足赭寇之亂又何至十三年而始平哉以此見東南之不足恃也今者山陜直豫數省旱災赤地千里旱災　已直隸天河一帶又復重罹水患撥漕發帑義賑災民捐亦　不遺餘力而飢民尚未安輯流離死亡相属於　當事者以為散有限之賑不如興無窮之利擬於直隸大興水利以治民田為一勞永逸之計徒以經費浩繁議猶未定竊謂二百餘年此舉已兩失事機一在怡賢親王墾成水田旋卽罷廢以致勞而無功一在文忠所陳十二條未克舉行天下事悔之於旣往猶可追之於將來及今大祲之後亟為興治事半功倍自有良法美意存焉願為持此議者一語決之 
[俄謀通商] ○香港報譯西報云今日俄國擬派兵船數艘由西伯利亞之東部沿海巡行專察蒙古滿洲各處地形以期廣其通商之務其中統帶武員一為博丹泥前曾　握吉士地方頗熟各處形勢不日取道於夭　沙泰地方然後由萬里長城則尋新徑從蒙古水道以達嘉路間地方計此處約距北京英里一百五十并將察新嘉利河道及滿洲境中每年可出麥若干又欲考究由新嘉利河運茶入黑龍江諸地當取道何所云云本館按此等事西人亦有行之者間或隨帶兵士以資保護然刻當多事之秋而貿　突止恐通商者其名而探路者其實也 
[粵東三水災象] ○前報記三水縣基圍沖决經粵中大憲委候補府邵守承慈携带銀米等項協同在籍紳士會縣巡閱施賑茲聞郡守等將查閱三水縣　三十餘圍被水情形分冊　圖　呈各憲因悉邵守五月初六日　奉憲札據三水縣稟縣　河道自四月二十五日起至五月初三日止西北兩江潦水合共陸續積長至一丈零一寸先經節次防護現在水勢蓄長防護不及人力難施以致各圍被水沖决漫溢各圍合將情形馳稟等由札飭邵守 
 
 

Page 2

 
 
會同三水縣查驗決口各處寬深丈尺若干有無淹沒田禾雜糧等項民房人口有毋倒塌淹斃是否不致　災至被水貧民務須妥善認真撫恤且大路圍新修堤基工程甫竣恐難抵禦大水該圍為數縣田盧保障關繫匪輕該員弁卽會同李學士將大路圍所修各基堤設法實力防護務保無虞並奉札飭前赴善後局領取銀一千兩携带現銀酌買食米馳往該縣會同察看情形分別賑卹毋使貧民失所各等因邵守遵卽在於奉撥項下提出銀兩辦米一萬七千斤分作二起運解前往一面束裝馳赴三水五月初八日會晤三水鄧令炳春查得二水當西北兩江之衝水患常有本年西北潦水同時漲發一帶圍基多被沖决漫溢居民得免于溺恐不能免于飢當派妥人携带米石以及　鑒小菜藥丸等項分頭馳往被水各村庄擇其最貧計口授食量為散給共散過二萬四百餘人旋卽會同親詣各該圍逐一勘丈得石版圍決口一　傒大海堤寬二十一丈深二丈三尺水勢漫溢稔湧禾涌曰木灣古灶木灣古灶四圍內古灶圍先因石版圍沖决漫溢水勢下注該圍後被沖决大海堤身一段寬一十四丈深一丈一尺該兩圍均決外海漫溢茶岡圍界連四會大興圍亦被沖决同時地方淹沒又沙頭圍外海大堤決口一段寬一十四丈八尺深一丈一尺又木棉圍外海大堤決口一叚寬三十一丈二尺深九尺另潭深一丈餘水勢漫溢魁岡圍又大朗圍先因　涸繼淤基身決口一叚寬二十七丈七尺深一丈三尺漫溢高峯大良兩圍又上梅佈圍一叚查傒清遠界其歸之水亦經漫溢又下梅佈圍接連長洲社圍交界處所沖决基口一段共長一百一十一丈長洲社圍長一十一丈深一丈一尺漫溢清堂圍又永豐圍決口寬二十一丈深一丈一尺又南岸大路白坭谿陵雄旂蜆塘六圍均因南海縣屬之蜆壳圍沖决致被漫溢又橫枝瀝傒上梅佈圍外子基被決保豐圍傒上梅佈圍內間水基被沖鵝鵲牌勘傒沖陷圍外子基均非大圍被決並察看得圍基被沖各情形或因地勢低窪或為外沙阻塞或因西水過急涌激北水橫沖直決基圍立時崩裂傾陷成坑或因南海下游沖决基圍逆流而上致被漫溢且有圍基保固水從後路漫至環城皆水一望汪洋凡此皆經地方文武督率鄉民多方搶救無如水勢洶湧非人力所能挽回幸人口尚無淹斃間有倒塌房屋所屬柴房厕所查縣屬合共三十三圍被水沖决者十圍漫溢者十五圍地處田禾被淹約計十有七八其高阜處所未淹及者十之二三其餘完善未經被水　尚有八圍以通縣計算不致遍處成災惟早稻失收竊恐米價日昂貧民之食因議在省河西南縣城之處採辦米石酌量減糶輪流周轉庶市價不致高抬又據各圍紳民紛紛呈訴苦情懇求轉請恤給修基銀兩邵守當與鄧令商酌庫欵卽不支絀亦不能遍發公項為民間修基業經論令各紳民赶緊自行籌欵設法疏消積水迅將基口築復以衛秋耕不得觀望挨延自悞民食并分別酌恤倒塌房屋之戶免使流離失所至邵守在善後局領到洋銀一千兩除在省辦米一萬七千斤該銀三百零三兩二錢一分六厘外尚餘銀六百九十六兩七錢八分四厘全交鄧令收領備用云 
[迎接憲旌] ○署兩江督憲蘇撫吳中丞聞於初七日交卸督篆劉制軍卽於是日接任初八日中丞啟節回蘇蘇郡文武各官得信均於初九日齊出城闉或至楓橋或至滸關或至望亭後先迎迓一時舟車絡繹旌斾飛揚交錯堤塘輝煌官道乃是日候久不至旋由探馬回報知中丞乘坐輪船尚未抵常州府境約計行程須十一日方可莅止云 
[皖省官報] ○建德縣李如箎調省遺缺酌委卽用縣陳兆慶署理卽選道新授徽州府春岫飭赴新任宿州時村巡檢周儀期滿缺委試用從九許保慎超署鳳台縣典史英裕期滿缺委試用州吏目黃雋挨署渦陽縣義門巡檢顧永泰期滿缺委試用照磨康聯蔡超署 
[皖省蛟] ○安慶來信云貴池縣厲殷家匯地方於本月初二夜風雨交作蛟水大發衝倒民房數十間傷及人口牲畜無算東流縣北市初一夜亦起蛟十餘條損及廬舍幸人皆無恙是夜建德縣離城三里許之渡頭街同遭是阨淹沒六七人街上大石沖去數條次早於起蛟處見有深潭或三四尺五六尺不等又東流之揚文碑山脚下雷殛一蛇長丈許粗尺許背雜青黑白色聞者連日渡江往觀云 
[急雨傾城] ○皖垣自前月念八日起以來至本月初連日大雨滂沱檐溜如注初三日戍刻大南門上首崩塌城垣六七丈壓壞城外草屋數間瓦屋一間幸人皆無恙業經地保報縣勘修矣 
[大官失藥] ○前月杪皖垣盛迎城隍神會裕中丞恐會中人沾染痧氣特將都中購來之痧藥飭人施送成觀察有飭人施茶故皖省民人均稱頌不置云 
[捉賊花錢] ○江右順化門某雜貨鋪一夜鋪夥方睡覺時見外　燈光明滅似有人影閃過坐而聽之窸窸有聲似是開櫃者急推醒同伴由床後小門而出　而擒之該賊旣失去路果為所獲縛之於柱次早鋪東得悉隨請戚友數人商酌有謂送縣須費若干開銷有謂交捕亦須若干花費一　權喜反為隱憂甲以為不如放之去詎該賊轉不願行綠非穴壁而入者被捉以後毫無形跡於是與以飯亦不食言有烟　未過至日已　午尚莫知所為二地保已聞風而至一味混話鋪東失色請街隣出為調停給低保錢二千文議將該賊帶去始了 
[拒姦受傷] ○杭之錢塘門外松木場下寍橋地方有某甲夫婦居室別無他人甲有好友名阿春者曾借與甲錢九百文約於前月　九日歸楚阿春至期往取而甲適他出未回室中惟婦在焉婦年三十餘雖半老徐娘而略有姿色阿春遂挑以遊詞婦聞大怒恐礙夫之情面　強忍之乃阿春見婦可欺遽前摟抱被婦用力掙脫遁去阿春遂廢然而退返　曉甲歸歷告其事甲怒不可支當卽奔告某乙欲邀人與阿春評論籟乙再三勸慰且許以賠禮息怒蓋乙未阿春之至友平日所畏敬而信服者也至次日午後甲正悶臥室中其婦在門前浣濯阿春又施施然來見婦大喜四顧無人復逞狂奴之故態方將行其強暴婦顫聲疾呼甲隨手携一廚刀踉蹌奔出阿春見來勢凶惡急以左手將刀奪住用力一拖反將甲左手四指盡行勒傷無名指與小指筋骨亦斷僅連皮肉寸許婦見夫被傷忙將阿春髮辮死力拖住阿春急不得脫張口 
 
 

Page 3

 
 
在婦臂上痛嚙數口始得逸云婦被其咬傷血流滿袖而甲則　血淋漓已痛極不能　動一時夫婦相對悲憤莫伸當晚投赴地保求為其　控縣乃該保欲出為調處俾婦和息恐此後狂暴之徒　　愈肆矣 
[洋官蒞杭續聞] ○五月二十九日本報載洋官蒞杭一事茲接寍波海關友人信云溫州尼案滋事洋人自經美領事會同美官二員訊問後旋帶回寍波派捕押解來滬收禁詎料該洋人抵滬後卽行私自逃逸現在尚未弋獲已由中外官勒緝在案美廷並未令派大臣至浙江會訊也惟寍波有德國商人兼充領事之梅君於五月間赴杭遊歷并勾當貿易十四日抵杭暫寓胡觀察宅中曾晉謁撫憲及藩泉兩司採事人不察遂以美官查案當之也至美官來華之說事非無因然祗與總署議舊金山華傭一事初與尼案無涉用附及之 
[蘇州桃花塢寓公函] ○啟者頃接在直賑董嚴佑之　君六月初二等日各來函略言兼旬淫雨河水頓漲五六尺潰堤之處甚多小民　析離居復有其魚之歎被水州縣本無麥收秋禾又難布種今交季夏仍不放晴水患恐不亞於去年初到寶坻時覺災況稍減於文安大城近以水勢漸猛大禾難種又不能不認真查放無如賑欵告竭業已暫向直隸官賑局移銀萬兩恐尚須添欵七月內必須赴文安大城等邑查放恐尚有續被新災之處同事均已人困馬乏潘振翁急須催請來津昨於另函中得悉江浙撫憲俯准通飭各州縣局卡營伍領泒捐冊隨意樂輸仰見痌癏在抱表率斯民非大仁大智大勇三者兼而有之能如此不分畛域多方論勸乎此次浙滬蘇揚公所諸善長籍隸不僅江浙能否於閩粵湘楚安徽江西等省函勸在籍善士仿照稟請以期推廣各省大憲俯念畿輔重災必可玉成其事尊處捐欵情形近日何似尢望飛速　解等語敝寓捐欵截至六月初十日止抵除墊欵外所存不及二百金浙滬揚鎮情形相同各處領募諸善士無一不殫心竭力　躍籌募然當此弩末　有捐無可捐之勢敝同人極欲催捐起解然亦催無可催惟旣承佑之諸君疊疊來函催　催解又度各處善士念此艱難必不肯竟從恝　准卽隨同浙江同善堂各紳借湊合墊銀一萬兩於月之十二十三日浙欵到蘇後卽行分別起解以應急需惟此後江浙捐欵幾有無可籌募之勢所望各省善士各於本地邀約善士另設籌賑公所推廣勸導以期共濟時艱拯此溝瘠災民幸甚同人感甚如需捐冊式樣稟稿等件可以隨時示知卽行抄奉再敝寓捐冊未荷善士募攪者尚有一千二十餘本務祈赶速籌募冊捐前繳其　萬難募勸者不妨以空冊擲還以備他處添取其有可以推募者尤望添取捐冊再行分勸敝同人承此大惠實與直省災黎同深感激倘蒙俯知所請源　而來尚　於六月二十五日起解第九批賑欵如有大賜更望期前交到監穎不勝急切期待之至六月初十日江浙同人在拜啟 
[新購兵船] ○昨日有兵船一隻進口停泊在新關對岸聞此船傒北洋大臣李爵相向外國所購辦者本有三隻其兩船尚未進口 
[云風雨壞舟] ○前日夜半時風雨交加英租界坭城浜中所停之某甲糞船因流水甚急沖斷纜索船身掽撞橋脚截為兩叚船上老幼三人均落水狂呼救命聲聞於巡街捕援救而起然遍身濕透經近處人給衣替換並給姜湯陳酒始得無事然某甲雖死裏逃生而向來以船爲家藉此糊口今船撞壞無力與修嗣後竟無生計亦可憫矣 
[風雨坍屋] ○昨晚三點鐘本埠風雨大作小東門內孝娘浜一木匠作陡然坍倒計塌房屋二　　傷二人壓死一人殊可　也 
[掉換銅洋] ○昨日法工部局收捐洋人帶仝用夥及　店等稱往新開河浜五十號收得洋五元內有銅洋一元啞板洋一元向換不肯為特仝該號夥包雲門到案請訊旋據包稱在法界開怡和仁棧已十餘年歷年付捐從無如此況彼將洋收去並不當時掉換直待出門後先來換銅洋兩元因不肯換去而又來要換一銅一啞因此更不肯換彼云須到公堂故特詣案今捐票上尚寫銅洋二元也孫明府得詞與譒譯官巡捕頭商酌至再隨謂洋旣出門無怪人不肯掉換收捐人稱並未將洋携往別處不過在門首請收捐先生估看卽行向換其間不過遲三分時耳官乃衡情酌斷飭將銅洋一元各認其半完結 
[索欠待查] ○法捕房解訊王國臣陳茂金兩人到案據王稱老父在日曾欠陳茂金夏布洋三十元未曾了結去年十一月間在英租界與陳相值彼卽索討兼被毆打適巡街捕至眼見卽拘解英公堂請訊經陳大老爺斷定還訖立收清據在案昨日與陳茂金又在法租界途遇復被毆打致將衣服扯破云云陳茂金呈帳簿為憑稱並未還清新衙門之收清據是揑造者孫明府謂帳簿則不須觀看旣稱在新衙門有案少頃致信往詢着陳茂金暫押查明後再為核彼辦 
[竊錶可疑] ○酒店西人位拉至英公堂稱有客來醉臥片時而去旋向人說在我店失去銀錶我卽問帮夥人等有細崽鄭啓發云見前歇之細崽岳生才持有銀表上有西人名字初云出價洋七元買來繼云友人寄存及問岳則稱並無銀表是以送請訊究至失表之客現往漢口卽可來滬鄭供與上仝岳供向在洋人處為細崽鄭乃我友茲因洋人查表鄭卽誣我行竊奪我生意以致停歇其寔並無竊表之事鄭又稱洋東停岳生意在前查表早後陳司馬得供隨令鄭岳二人均交的保俟失表人來滬投質再行察究 
[孩子竊金] ○毛履泰至英公堂稱失竊印式金戒指一只查無蹤跡旋知　居江北孩子被其姊搜出押稟一帋計押洋十元欲將票價與人我卽問伊取票至押鋪觀看實傒己物隨報捕房吊臟一面由其姊盤問所押之洋尚存九元送請究辦給領朱五保供年十三歲原籍有父母今隨姊來滬行竊是實陳司馬隨飭將臟交毛收領銀元九元給還押鋪朱五保俟過堂予以夏楚再　傳其親人領回管束 
[賠馬侯訊] ○西人塘立生控有馬匹被馬夫張福林暗算致死請追償價銀張稱被欠工資馬實發痧而死有西馬醫可證此已列報昨據西馬醫遞函惟稱往看時馬已斃命但不知該馬夫不識馬性或者因痧致死殊難指實并有鄭阿三投案請追賣馬找價銀兩並稱豈有馬因痧致死欲令馬夫賠償之理兼之找價延宕情殊不合西人與馬夫各執如前夏譒譯謂此案殊難核斷並知該西人傒英國商人俟英 
 
 

Page 4

 
 
領事會訊之　再行核斷 
[臥游憶語] ○昨讀貴報所登中國第一名勝告白循環雒誦不禁神往西湖亟　圖歸　諸座右青山綠水盡在目前古蹟叢林洞天福地按圖索景美不勝收遊目騁懷洵可樂也僕好游不倦與眾同之自到西湖卽嘆觀止誠以西湖之名勝無窮游人之與會足饜也按杭州西湖本名錢塘湖一名名聖湖因據城西故以西湖名考一統志所載西湖甚多如順天曹州潁州杭州叙州潮州桂林各具一然要惟以杭州之西湖為最胡周三十里三面環山溪谷縷注水光山色瀲灩空濛東坡謂其濃抹淡粧相宜合故以西子為比致古今談名勝者皆有西子湖之稱元時本有錢塘十景曰六橋烟柳九里雲松靈石樵歌冷泉猿嘯葛嶺朝暾狐山　雪北關夜市浙江秋濤兩峯白雲西湖夜月至本朝聖祖仁皇帝南巡復御題西湖十景曰蘇堤春曉雙峰插雲柳浪聞鶯花港觀魚曲院　荷平湖秋月南屏曉鐘三潭印月雷峰夕照斷橋殘雪且為勒碑建亭以垂不朽嗣後又增修西湖十八景曰湖山春社功德崇坊玉筆晴紅海霞西爽梅林歸鶴魚沼秋蓉池蓮松舍寶石鳳亭亭灣騎射蕉石鳴琴玉泉魚躍鳳嶺松濤湖心平眺吳山大觀天竺香市雲棲梵徑韜光觀海西溪探梅為之點綴風光湖山更覺增色極人間之勝景畢萃是鄉合天下之大觀統歸湖上千古騷人四方雅士遊之者每多未能拋去戀戀欲懷者夫道阻且長元末能至者則又但聞西湖之名而以未得親見為憾名山勝地何嘗辜負遊人特遊人自負之亦天地間大恨事耳昔宗少文以未能到處親歷特繪山水圖以臥遊之其於名勝之不忍舍棄雖圖猶珍賞若此焉今之遊人往往有臥遊之心而無從得其圖畫若西湖各景　亦有附在志書者然惜止於一隅未窺全豹且圖俱側面其形勢亦復散漫難稽無從考其全　幸得前浙撫楊石泉中丞延請顧君若波特為周歷湖詳細測量不　歲月始將全湖形勝　興圖平面書法繪　成圖俾觀之者自天空俯視見某景在湖之某處距某景若干遠較某景若干丈一望瞭然如掌上螺紋歷歷可　誠西湖之大幸　豔羨西湖者之大幸也今地學館主人訪得原稿更為增補繪繕縮為軸心以公同好從此西湖各景皆無雖　到　前名勝諸圖卽可以觀從壁上明窗凈几之旁目賞神遊此身不覺栩栩然欲入畫中矣謂為第一誰曰不宜　好遊生稿 
[日本西法四詠] ○火輪車　器車一輛獨參前十輛安車節節連循軌不虞　脫輻　車輪軌道兩相吻合勿使踰越也　　輪直擬箭離弦巧爭牛馬木流上開到驊騮道路先從此飛騰來就日教人難着祖生鞭○電信局　金鐘一打　傳信時先以　　報　合彼處　信人警覺以便伺候接遞也　報君知　瞽者　卜手携一圓板敲之有聲名曰報君知　萬里馳書畧不移插架道旁排鴈柱結繩竿　冒蛛絲足音如奏無聲樂　信到時祗見輪轉不聞聲音　手簡翻來沒字碑　信來祗有點數而無字跡　漫　置郵傳命速鱗鴻飛遞總遲　○煤氣燈　離奇燈火影橫斜照徹通衢十萬家一路金莖爭吐豔滿街鐵樹盡開花淚無蠟滴明於月氣有龍噓燦若霞看到千枝蟠曲處風來夭矯走　蛇○新燧　　卽做自來火處　翦斷條枚寸寸　靈丹圓裏一丸泥枯枝入手遭　蝎活火　眸忽照犀　燧不須春取柳讀書容易夜燃藜　香煮茗隨時便石火流光冉不題　出使日本四明　桂　　稿 
[畫竹助賑] ○　　羽客業桐生精於繪事尤長於細竹今游　上寄跡南門外三茅宮援王春　之例願以畫助賑賞鑒家　有以先覩為俠者 
[畫潤助賑] ○免痴金君前以畫潤助賑經登貴報茲因天氣炎熱揮汗臨池殊為虐政　特啟為畫蘭較易揮適所得潤資仍充賑欵云 
[光緒六年六月初二日京報全錄]  
　　官門抄○官一道錄前○閩浙督何　奏撥解京餉起程日期摺子○又　奏為遵　旨覆陳摺子○六月初二日禮部宗人府欽天監侍衛處值日無引　見○怡王請假十日○　貝子續假十日○召見軍機　○○閩浙總督臣何璟福建巡撫臣　方　跪　奏為提　各欵　餉委員匯解起程日期恭摺馳陳仰乞　聖鑒事竊閩省光緒六年分部撥內務府茶稅京餉　五萬兩戶部茶稅京餉銀二十萬兩固本京餉每月五千兩　飭籌解去後伏查應解戶部茶稅有前辦海防借用洋款議由粵海登九處稅關遞年撥銀一十七萬六千兩解部充作閩餉一面由閩將所撥京餉按數湊　洋人除照案撥抵外尚應解銀二萬四千兩茶稅雖未旺徵而部庫要需未敢延緩茲已籌　足數委令試用　大使左應　解部交納清款另撥內務府經費銀二萬兩固本京餉銀二萬兩統交該委員領解仍查照歷辦成案督同號商匯京投納以期妥　該委員左應麟於四月二十五日起程據藩司陳士杰並善後局司道具詳前來除分咨外臣等　合詞　摺由驛具　奉伏乞　皇太后　皇上聖鑒　　奏軍機大臣奉　旨　衙門知道欽此　○○閩浙總督臣何璟福巡撫臣勒　錡跪　奏為遵　旨覆陳叩祈　聖　事光緒六年二月二十六日准部咨奉　上　戶部奏籌備餉需一摺着將如何辦理情形赶緊妥籌定議限兩個月　實覆奏不　稍有延宕等因欽此恭錄轉行欽遵去後臣等伏思今日財用之匱乏甚矣民生之凋敝極矣故理財者別無生之一法祗有節之一途部臣規復本有之財源減裁可緩之用欵實為洞中窺要惟所　奏十事有非外省所應核辦者有非各處所能盡同者　就閩地現在情形督同司道和盤籌畫為我　皇天后　皇上縷晰陳之　一墾荒查閩省　山面海土瘠民貧植茶捕魚者半服田力穡者亦半從前兵燹之後四　間有荒田年來率已　復其別於開墾者僅傒栽種雜糧之零星僻壤鮮有大叚報升亦無以熟為荒之處惟地丁一欵溯查道光年間每歲尚完八分有奇厥後軍　減色約輪六七分不等近年　怯整頓完　幾及八分與前相去無多臣等明察暗訪並非地荒不治亦非州縣惰徵實田小民生計拮　以　催科未能足數　飭　屬多方理論俾期逐漸擴充悉　應完舊額　一各項厘金查閩省抽收貨厘向從起運之區至御賣之地經過局卡分起報完厘票由省刊頒票報隨時繳騐並在各府設立總局督徵　報而省局又不時派員徵　密查懲其含糊獎其勤謹實已層層　束其勢不能欺　至於洋　厘金傒照實在斤重收完並無將貨減折滋弊閩鑒自同治四年收行票運始有　厘其欵隨同　耗並徵而商情疲憊　解為難雖經按屆湊足造報均傒勉力　維實徵實解亦無弊混惟陸則山徑叢雜水則港　紛歧商販趨利若鶩類多闖　偷漏非船卡不足以 
 
 

Page 5

 
 
分扼非哨男不足以緝私而地廣人稠所需較鉅現經量為裁併期於無濫無冗總　釐餘動支毋或　　正項　一州縣交代查交代　　限期原不容稍為積壓閩省各屬之所以未能早結者或因墊辦軍需續經刪減或辦理地方公事賠累滋多轇轕紏緾非今日始節經　限飭惟並先後　奏叅有案現擬光緒五年以前未結交代作為舊案辦理認真勒限催提隨算隨結實短實叅其六年起新案交代　飭依限結報再有延誤卽按部章實缺人員不准到任調署候補人員不准委署他缺並停派各項差使仍予查叅追辦　一各項奏銷查閩省奏銷以地下為大宗耗羡種米米耗等項附之監課傒自為奏銷而監折附之地丁監課奏銷二案歷辦並無遠誤除監課照額全完外其地丁監折未完職名向於奏銷　成冊內　報並另造簡明清冊送部現催各屬依限赶辦屆時先將未完一分以上各員職名開單奏報以昭慎重　一減廉減平查咸豐二年起文武各官減成　廉　道光二十三年以後減平銀兩原應解部充餉惟閩省庫藏奇絀悉已借墊軍需並辦台防動用無存現奉　論　辦理海防一切修建炮臺　演兵輪購置槍砲軍火並購鐵甲鉅艦募陸勇繕俻舟師正在水盡山窮前挪者無可籌還現扣者尚須續墊此傒實在情形應請俟防務稍有端倪再行分款提解總之時艱必當共濟全局尢貴通籌臣等具有天良責無旁貸與利或俟諸異日節流免効於目前不敢避怨而見好寅僚不敢畏難而托詞粉飾各　其力各盡其心以冀稍紓　國計民生於萬一據布政使　法道會同善後稅厘兩局可道具詳前來除咨部查照外臣等謹合訓恭摺覆陳伏祈　皇太后　皇上聖鑒訓示謹　奏軍機大臣奉　旨戶部知道欽此 
[浙省事宜] ○六月初五日牌示仰期滿雲騎尉嘉左營陳國英知悉於本月初八日備帶馬步射赴本署箭道　　本部院者騐給咨毋　　示　候　府成邦　　假　見　　葆銘江蘇五屬督銷來省稟到　候補同知　程稟見辭赴　厦厘局　通判徐樹　稟見辭赴臨浦厘局　卽用縣　開第稟知　司赴餘杭公幹　補用縣顏培方稟見辭赴　　　東關厘局　　補城南務陳光輝由處州來省稟到叩謝　補用縣　許紹元楊廟厘局回省稟到銷差　常山　請雲騎尉徐樹煜來生稟到候騐看　○初六日知府街試用同知劉度來由四川改指來浙稟到　補用縣吳保慶稟知杭尉委赴富陽提案叩辭 
[] ○六月初九日牌示卽傳巡檢陶瑞徵未入陳鶴年賀天相三員定於初十日甄別考試　牌示照得崇明縣丞胡恕丁憂道缺查有候補班補　縣丞劉沛　　長　縣丞朱澄　病故遺缺查有候補班前先補用縣丞陳叔謙又寶山縣主簿陳以恭丁憂遺缺查有候補班補用主簿吳向春均堪以請補　代理吳縣高心鑒金陵回並銷　　局差　分發江蘇試用直隸州州同徐衣言浙江人稟到　縣丞劉步洲稟知首府委會勘　邑桐字等　蕩灘捐入平江書院差　牌示照得金山縣崔廷錦現請病假遺缺查有候補知縣方　　以委令代理　又靖江縣新港司巡檢謝恩　病故遺缺查有新班遇缺補用巡檢汪文藻堪以請補 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
