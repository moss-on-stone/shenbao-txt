# 1906 - 274 - 4912024

 

Page 1

 
 
   
 
 

Page 2

 
 
[論揚州警察之無狀（天）]  
有天地矣。不能無國。有國矣。不能無人。有人矣。不能無善惡。有善惡矣。在上位者不能不立之法度。設之官守。以扶善而鋤惡。使一般人民。得安於共同之生業。是以對於外而維持人民之生活者則有軍。人。對於内而保護人民之權利者則有警察。警察者衛民非害民者。也。保護社會非擾害社會者也。何也。警察之性質則然也。警察之義。務則然也。是故警察而不能自盡義務者。則有罪。不惟不能自盡義。務。且轉而有擾害社會之舉動者。則其罪視犯法者爲倍蓰。則當誅。中國之設立警察。亦有年矣。徒以警學未興。警規未善承其乏者。大都以失業惰民。鄉曲無賴。鮮其衣服立於衝衢。初則行於商場繼則通都大邑。所在皆是。其行而有效者十不一二選。而僨事肇禍。及不法之事。則時有所聞。噫可怪。矣記者前得揚州友人。函言該處警察暴橫狀。若西局南局委員之笞囚。動以數千計。而不問罪之輕重也。若巡兵之調戲婦女。擅責無辜也。種種罪案。不可僂指數。然此其小者。不足道。請道其爲對女學。遷怒細民之一事。揚州某女校創甫成立。開學之日。邦人士多會於斯。懼一時車馬紛集。有紊秩序。先期請於巡警委員某甲。俾派警兵往保護之固其所也。乃甲不特不允保護。且多方阻撓之。阻撓之不成則大不快。繼又赴巡警總局。謁總其事者。以滋事爲辭。欲借是以阻止開學也。而總其事者不許。則又大。不快。旣始終不能一逞其志。竟於開學之日。派警兵數人。至女校前。尋釁。因口角細故。大肆凶燄。將來賓之輿者毆傷。殘酷殊無人理。鳴呼學校者地方之政而衆人之事也。警察者所以捍衛地方。面防禦。奸宄者也。顧彼旣於地方不能盡其責。而所謂防禦奸宄者。復不啻。以身自爲之。由斯以談。則是有警察如無警察由斯以談。則是有警。察且不如無警察之爲愈矣。中國旣腆然講憲政百度維新。與天下。更始。警察何不振至是。吾不敢謂在在皆揚州之警察吾尤不敢謂。在在非揚州之警察也。吾聞歐日諸國。警察中人。無不出身於學校。品優材良。故能收治安之效。而中國則以惰民無賴爲之。又無惑乎。橫肆淫酗。歲有明報。求如往昔之靜謐。且不可得。去治安不已遠耶。悲夫悲夫。步武他人瞠乎其後中國。新政大抵如斯已。獨一警察也。歟哉。獨一揚州之警察也歟哉。吾書至此。吾不覺心灰氣　。而涕涔涔下也。 
[柱撫條陳立憲之電文京師]  
　　西撫林中丞紹年日前電奏立憲條陳　　旨著厘定官制大臣公同閱看其原電云立憲宗旨不可不定期限不可不寛欲開民智先開官智中國用人向來以無所不能責之不學而官又廉俸不足用物賤如是物貴亦如是取征於民穀賤如是穀貴亦如是必藉平餘陋規津貼反成無制之誅求失養失敎已極請飭學將政治書凡有關於憲法者芟煩就簡編成數本限各候補候選實缺人員一年閱畢試其不能通解者去之則已仕者開通以次漸及紳民收效甚速更先定用官章程擬請永停捐納一也勞績保舉後令認一二科習之按其品級試之以官能而後用二也十年内用學過速成之員十年後非有專門學者不用三也如此則未仕者可鼓舞矣凡通諭臣民之旨雖勢處萬難亦信無或失而後民乃可用請飭下釐定官制大臣一併議奏云云（來） 
[實行立憲年限紀聞京師]  
　　近日議政各王大臣會商實行立憲之年限均擬以今後十五年實行聞兩宮亦已默許惟一時尙不能宣佈云（盈） 
[電催各省派員參議官制京師]  
　　立憲上諭宣布後政府卽飭南北洋川陜閩粤督臣派大員到京參議改革外省官制及地方自治規模嗣鄂督派定梁臬鼎芬粤督派定余道誠格然均尙未到京昨聞政府已電催各督臣謂已派者速行啟程北上未派者速擇妥員派定以便參議實行立憲制度云云（閏） 
[陜督奏派參議官制人員京師]  
　　各省督撫奉諭選派參議員來京參酌更改外官事宜各省督撫已陸續派定現陜甘總督以新簡道員煕麟素負淸望堪以派充釐定官制參議之職且現未出都更可就近取材刻已電奏到京矣（日） 
[政府議每年九月豫算各部經費京師]  
　　政府各大臣現議以後各部每年所需經費定於九月豫定來年額支活支數目條列淸單由該部大臣送呈内閣經内閣會議核準之後方能指撥（日） 
[中國忽視南滿洲鐵路之權利]  
　　二十日東京電云南滿洲鐵路公司資本金業已籌集溢於原額惟中國所認之一千一百股尙未招齊譯字林報 
[蘇嘉鐵路勘地述聞蘇州]  
　　蘇省鐵路工程師徐君士淵自初十日抵蘇後卽會同購地紳董土紳同愈尤紳先甲等連日往勘路綫自閶門外上津橋起至盤門外五龍橋約計二千餘丈已繪有細圖現復勘至瓜涇橋將及吳江境地云（望） 
[浙江鐵路會議購地棧州]  
　　浙江鐵路江墅第一叚迭由羅邵二工程師分顧測繪復經湯總現親自督同插標一俟勘定卽當開辦購地現湯劉二總理已照會在籍紳士陸春江中丞等訂於十九日商議購地事宜復邀吳輔臣梁新甫王君臣厲蔚亭 
 
 

Page 3

 
 
　　丁輔之孫康侯王有樵等爲會辦購地委員俾資襄理（的） 
[商部剳湖南商務總會文（爲存放路款准予立案事）]  
　　本年七月二十五日接據詳稱湘省鐵路現據各股東陸續繳欵自應妥爲存儲以備築路之用並應照章生息庶無虧折之虞用特禀懇撫部院飭湖南官錢局代收股欵由卑會與官局委員彼此商定收銀起息辦法並訂立合同以資保守至招股簡章所載本省吉順祥等四家均係殷實商號並令分收股銀照章存放官錢局所訂合同辦理其未立公司以前所需各項費用悉由卑會協理坐辦會董等籌墊不動股本理合將合同原稿照鈔詳請察核批准立案等情到部查閱該商會詳文各節並合同摺稿自係爲保持路欸月息起見旣經禀懇湖南撫部院飭由官錢局並該省殷實商號代收存放應卽照准立案可也佐） 
[常德商埠勘定地叚湖南]  
　　常德商埠前經督撫委員會同官紳履勘等情已迭誌前報茲新署關道周鏡如觀察又於前日會同印委各官曁該郡紳董至南北兩岸復加勘騐已勘定皇　閣下馬家吉上兩處連日邀請官紳將所勘地叚並以後開埠事宜再三籌商極爲詳愼擬俟衆議妥協再行詳禀督撫會核酌奪想經此次禀定之後或不至再有變局也（佐） 
[電飭川督預備開埠事宜京師]  
　　政府久擬將四川成都開通商埠前經電商川督因欵絀暫緩日昨諸大臣復議及此舉爲振興川省商業之要圖當卽電飭川督錫淸帥預爲籌備開埠一切事宜俟川省鐵路工竣卽行奏請開放（伯） 
[赫德與稅務大臣和衷辦事之證]  
　　十七日北京電云中國海關總稅務司赫德行文廣告海關西員謂近來謠啄繁興用特通飭各員切勿妄發議論有碍海關之職務海關制度奉行百年頗著成效稅務處當仍照舊辦理西五月間督辦稅務大臣鐵良唐紹儀曾兩次相告不加干涉云譯文匯報 
[天津巡警總局咨覆津關道文（爲電車事）]  
爲咨覆事案准貴道咨以蒙北洋大臣袁札據北洋高等普育師範各女學堂女子及小學堂敎習學生等禀女敎員呂眉生前被電車軋傷左腕性命尙難預保而公司之庇袒機人之藐法仍無所畏請妥籌善後之法並陳管見四條統祈查核施行等情禀蒙飭由貴道敝局嚴督該公司趕籌防範保護之法嚴訂失事懲罰章程以杜後患並將軋傷呂敎員案令該公司迅速　平了結行令遵辦具復等因咨轉到局准此查電車開行後曾經敝局會同貴前代理道蔡詳奉督憲核定章程十三條繕發飭遵呂敎員被軋受傷後復在貴署會議現已多日未知該公司如何應請貴道上緊飭催速爲定議其呂敎員一案并請速飭該公司持平了結一併挈銜辦理相應咨復貴道請煩查照核辦見復施行 
一查電車公司章程第二十三條内有傷人賠卹一節近聞僅卹洋三十元小孩减半所以人命旣有價値戕害亦屬無妨似宜續定新章保護往來行人必使該公司恪守定章不得日久生懈一此次呂敎員被軋情形祇以洋車碰翻跌入軋道内趨避不及而電車已到不得專歸咎於拉洋車人該司機人竟不響鈴停駛視傷人爲兒戲推其故由於前次軋斃人命迄無辦法司機人有所恃而不恐若不改良辦法將來何堪設想 
一現在女學甫當萌芽時代女十熱心敎育不遠數千里航海而來尤宜格外保衛示以優榮待其將來今遭此不測之禍情殊可憫如不持平了結爲呂敎員善其後奚以伸法律而重女學一司機人固有應得之罪然亦由該公司以重大之事不善用人所致聞司機之人大半皆係敗類焉得不鹵莾從事若僅責司機人是與公司無干不若嚴罰公司嗣後自當愼選精細之人任事藉以息禍端而弭隠患（呂） 
[揚州紳士上學務處禀（爲警察阻撓女學事]  
爲報告開學日期並懇維持保護事竊紳等啓合同志在揚城丁家灣地方創辦不纒足會揚州幼女學堂前奉憲台批示該紳等創設幼女學堂以爲家庭敎育之基　洵能屬知所先務熱心公益深堪嘉尙查閱章程大致尙妥所收學生概行不得纒足尤能掃除陋習應准如禀立案給示保護仰候移行運司札飭揚州府督同江甘两縣一體給示保護並行揚州學務公所隨時考察以維女學等因奉此當即遵照辦理於七月二十九日開學地方各官均已一律切實保護紳等惟有諄囑女敎員認眞敎授以期無負憲台熱心興學之苦心惟巡警南局廖委員鈞漢年少氣浮不加深察誤以興辦女學爲違背法徫之舉事前旣多方阻撓開學之先聞又赴巡警總局請示謂女學已擇期開學是否准其開辦設因而滋事若何辦理云云該局總辦蔡太守頗明事理答以興辦女學何能禁止如盧滋事可派警勇前往切實保護該委員始終不以爲然派人至學堂門前乘間尋釁致將來賓之轎夫毆傷至毆傷轎夫一案如何辦理司法者自有權衡非紳等所敢干預惟内地風氣初開凡事動多阻力設保護治安之警察非惟不能保護且投間抵𨻶幾欲破壞女學而後快則女學前途之危險不問可知紳等幾費經營重以憲台之熱心提倡女學始獲成立萬一因而破壞　不辜負憲台大人之一片苦心紳等非敢爲杞人之憂實以端倪已露後顧堪虞故不得不效嬰兒之呼慈父母也除電禀外謹將開學日期報告大人台前并懇設法維持以保治安而謀進步不勝禱切屏營之至謹禀（天） 
[警部通咨停派出洋學習速成警察京師]  
前日巡警部咨行各省督撫略謂近年以來各省派遣人員出洋學習警察及自備資斧請咨前往者絡繹不絶目下留學日本官私費各生合計已萬人以土就中學警察者亦不下千人員數旣多氣類不一不得不明定限制以昭鄭重本年學部曾經通電各省將出洋學習各種速成科學生停止派遣在案警察一項關係尤爲重要自應援照學部定章一律辦理現在木部業經就京師設立高等巡警學堂並經通咨各省分别籌辦高等尋常各學堂以資造就有志警學者自不患無肄業之所無庸再請出洋學習速成徒滋縻費除從前各省官私費出洋學生現未畢業者仍令照常學習外嗣後各省應將官派出洋學習速成警察一項卽行停止其自費請咨者概行批駁以節虚縻而嚴限制云云（霜） 
[電查船牌注消案京師]  
　　厦門英商太古洋行泰順輪船華人水手在晋州地方因販私抵阻關差經該洋行將人犯交 
 
 

Page 4

 
 
訊而粤督飭將該輪船牌注銷現英使接到厦門領事電禀與政府交涉請將注銷船牌之令收回聞政府電詢粤督是否援内港章程第九欵抑照同治七年會訊船入官章程辦理希卽查明云（日） 
[禀查洋商掛旗包攬客貨安慶]  
　　安徽鳳頴道據蔣壩口委員試用巡檢任塏禀稱日本和尙大浦實到壩時稱爲京口東孚洋行主繼又稱爲行主之親戚敢在三河地方挂旗開設行棧包攬客貨與關捐爲難未免顯背約章懇電禀飭查東孚洋行有無大浦實其人在盰眙縣三河地方開設行棧等情刻已禀山皖撫飭洋務局嚴切往查矣（福） 
[日商爭奪火柴利權湖北]  
　　漢口爕昌火柴公司開辦以來頗著成效日本火柴竟被抵制茲有某日商不甘退　擬在喬口城外開設盛昌火柴廠爭奪利權地方官與日領事一再電爭堅不肯允大約不久卽須興辦矣（千） 
[商部批准革公司立案河南]  
　　河南候補知府嚴良沛前赴日本調查製皮辦法並聘請技師回華擇地設廠擬先於河南鄭州設立製革公司辦理收皮硝皮申宜並在上海擇地建造總廠名曰鞏華製革有限公司總廠所有進出貨料及製造革屬一切用品批發已製熟革均歸總廠籌辦俟辦有端倪再於各省叧設分廠分銷各處以期利不外溢其一切開辦經常等費應需三十萬元現已先行分别集股田創辦人獨認三分之一爲開辦經費承集人公認三分之一叧招零股三分之一爲經常各費試辦三年如有成效再將股本推廣續招一面遵照商律先行酌擬試辦章程禀請商部核准立案並請俟開辦時飭地方官實力保護等情刻商部已批准立案行知地方官照章保護矣（霜） 
[各員兼差擬在十年内裁撤京師]  
　　議改官制諸大臣以現方整理庶政擬將各員兼差一概裁撤以專責任嗣以辦理諸多窒礙特爲變通辦理所有各員暫准其兼差俟十年後始行一律裁撤（盈） 
[緩裁步軍統領衙門京師]  
　　議裁步軍統領衙門久有此說茲政府以綠步兩營兵已改爲巡警其舊有之步軍統領暫不裁撤所有綠步營之巡兵卽仍歸該衙門管轄云（呂） 
[仕學院改爲法政學堂湖北]  
　　湖北仕學院自遷往舊有撫署後規模大備茲鄂督復擬改爲法政學堂以備立憲基礎行將具摺入奏矣（千 
[巨棍范高頭押解到滬]  
　　巨棍范高頭拿獲一則已紀本報茲悉范棍實在通州老洪港三支桅大船内被凌秉忠沈葆義會同英捕房包探趙銀河購綫拘獲旋被兎脫逃往崇明老港小沙陀地方避匿某姓屋内十九日早七點鐘仍由凌沈及趙探等擒獲滬道瑞觀察知之卽於昨日派委乘輪前往吳淞護解至昨晚六句半鐘押解到埠當該棍起岸時有旁人見其身軀高大畧有微髭身穿元縐夾衫談笑自若自言生平並未犯有巨案不過諸無賴託名拆梢致被惡名等　及解至道轅觀察卽傳縣捕加釘雙副鐐銬擬傳上海縣王大令到道訊鞫而英捕房亦飭探到道索犯觀察不允解送（望 
[西報紀要犯范高頭逮案事]  
　　字林西報云三日前范高頭被統帶太湖飛划鹽捕營哨弁凌得勝在南通州海門捕獲查五年以前凌得勝本係鹽梟後經地方官嚴拿自知不免因投降歸誠請拘捕著名要犯鄧海靑以贖前愆地方官准之鄧海靑當爲凌得勝所獲范高頭一犯當道曾出賞格銀三千兩凌得勝冀得此賞因於日前約范高頭至南通州會唔並告以如能改過當爲保護云云范高頭遂墮其計中親往南通州凌得勝黨羽當按凌所指授之機宜先往迎之復優禮欵待之惟總不允其他往是時范高頭固未疑及已之將被逮也凌得勝得此消息當卽由蘇州起程前往南通州以甘言誘之聲稱將挈之赴蘇謁陳撫軍代爲乞恩范高頭從之因此被逮上海追已派道轅包探頭目赴蘇守提范高頭回滬聽候審辦矣 
[日本親王定期赴英游歷]  
　　二十日東京電云日日新聞載稱富士親王擬於西歷明春往遊英國因英國矮瑟親王曾至日本遊歷特　此以報之 
[德國礦工求增工資]  
　　十九日柏林電云德國礦工皆擬罷工求增工資彼等聲稱英國礦工皆不願煤斤出口云 
[俄國歲用不足]  
　　十九日栢林電云俄國財政大臣以國庫空虚聲言須再加撙節云 
[英俄兩國近日之外交]  
　　十九日柏林電云英俄两盟銀行商議籌欵借給波斯惟两國政府會議在波斯所得政界利益　節尙未定局至西藏條約業已訂立 
[普魯士親王遊歷日本]  
　　法報云普　十亨利親王現在日本遊歷 
[英公司郵船之行程]  
　　二十日倫敦電云英公司郵船伊雪斯號已駛抵塞备海口所有該船原帶之郵件已改交郵船波斯號該船已於昨晚開行矣 
[俄國軍法院審問降將]  
　　二十日倫敦電云俄京聖彼得堡消息謂俄國軍法院以波羅的海艦隊第三隊尼波革拖夫火將及艦長水兵等於對馬海峽一役不戰而降日内特開院審問 
[實缺古巴總督之姓名]  
[實缺古巴總之姓名]  
　　法報云古巴總督當由温塞君補授陸軍大將馬根仍接任斐列濱羣島總督 
[法簡駐津軍隊司令官]  
　　法報云法國陸軍大將蘇西倫已奉簡充駐紮天津兵隊之司令官 
[丹國財政家游歷遠東之消息]  
　　二十日倫敦電云丹國財政家代表東亞公司結隊赴暹羅中國日本遊歷丹皇之弟惠爾德瑪親王及前任克列脫島辦事大臣希臘國卓爾親王將與各人同行　 
[德相回京有期]  
　　十九日柏林電云德相蒲盧親王定於西十月十五號遄回栢林京城 
[英擬改革稅則]  
　　十九日倫敦電云實行改革稅則會員開會時宣讀前殖民部大臣張伯倫西九月二十七號所發之函内云頗以改革稅則一事已佔優勝地位譯字林報 
[英美會商漁業]  
　　二十日倫敦電云英美两國會議紐芬蘭島漁業一事業已彼此和衷議定譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇學務處移文（爲停給東西洋游學生月費及安家銀事）]  
爲移會事本年八月初一日奉撫憲陳批本處詳東西洋游學生奉飭停給月費安家等銀請分咨各國欽使查照由奉批己據詳分咨出使英法比美日各國大臣查照轉飭游學監督遵照矣仰即知照繳等因到處奉此查此案前准两江學務處咨遵飭核議西洋英法比德四國留學學費劃一章程一案詳奉督憲批准抄錄詳摺移請查照等因當查原詳摺内開目本年署假後起將留東各學生所領月費及書藉醫藥安家等項銀两一概停止以節經費西洋留學生安家等項銀两亦應一律停給自本年署假後七月初一日起爲實行截止之期以示大令而免藉口等語南洋旣奉批准照辦蘇省自應援照辦理惟查蘇省現在留東官費學生長期師範十四名奉准自給安家銀六两前經本處按名給蕟印摺隨時赴處具領此項銀两自三十年八月十五到東之日起支歷經按月放發彚册呈報在案現查本年六月十五日起至七月十四日止一個月安家銀两間有已經放發在先者若將未發者遽行截止則彼此不能一律難免不滋口實應請將長期師範安家銀两一律截至七月十四日爲止概行停給此外月費及書藉旅行醫藥等費連同本年新派赴東學生華鴻等三名安家月費及書藉旅行醫藥等費仍照原詳以七月初一日爲實行截止之期以歸劃一惟該生等月費每名月給三元書藉旅行醫藥等費每名歲給百元本處已連同學費先後解足至本年十二月止現在旣以七月初一日爲截止之期自應由監督就近截留按數留作隨後學費之用其比國學生瞿宗學等四名法國學生李景鎬等二名美國學生瞿實文等二名英國學生曹惠藉等三名所給安家銀两自應一併截止俾昭公允由官詳請撫憲分咨各國出使大臣曁行知各監督遵照在案茲奉前因除陳定保一名本未跨月所給安家銀两自應仍照原詳以本年七月初一日爲截止之期所有長期師範十二人安家銀两一律截至本年七月十四日爲止其王鳳　一名禀准畢業後攺入長期即以吳亮欽學費核給先經咨准李監督查明速成師範於上年十月十六日畢業旣攺長期所需學費津貼安家等銀自應即從三十一年十月十七日起支現應截至七月十六日爲止至於法政官紳二十人安家两業經本處按名放發至本年三月十五日止業已畢業回國自應概行停給除移會外另行出示曉諭卸東西各國游學生家屬人等一體知悉如有安家銀两未領者趕緊持摺來處具領已領者即將印摺繳候核銷（康） 
[奏准義公使夫人瞻仰三海京師]  
　　駐京義國公使夫人擬瞻仰三海由該國公使照會外部業經外部奏准届日由北直門出入西苑門并咨行警部請轉飭沿途站段巡警妥爲照料（呂） 
[李公祠秋祭蘇州]  
　　二十日爲秋祭李公祠之期蘇撫届期親詣主祭藩臬兩司亦隨同陪祭（且 
[蘇藩回籍蘇州]  
　　蘇藩憲濮紫泉方伯卸篆後因禀准撫憲定期二二日啟節赴杭（康） 
[請補革令遺缺杭州]  
　　浙藩牌示云浦江縣楊藹春參革遺缺以候補知縣方象堃請補○昌化縣伍爕寅參革以候補知縣鄒鎔請補○天台縣胡元溥參革以卽用知縣杜光佑請補○金華縣毓彬參革以候補知縣張大鏞請補市 
[學務處派員調查鎭江]  
　　江蘇學務處派委趙大令於本月十六日來鎭調查學務連日赴中小學堂曁官立民立各蒙學堂將章程敎科學額費用一一調查具見實事求是（拜） 
[蘇垣整頓捕務蘇州]  
　　蘇垣城箱内外近來竊案疊見日前署藩朱金殿廉訪傳見長元吳三縣及閶胥門外巡官楊司馬等商議仿照北洋章程選派精幹員弁偵探緝捕並廣購眼綫四路密探以期遇匪必獲諭飭迅速派員辦理等因業經派委孔慶琳充當是差並以楊鳳春等隨同辦理孔弁等奉委後隨派眼線四出密探於十八日在姚家弄地方盤獲形跡可疑之陳得勝一名解送閶門外巡警局楊司馬提訊陳得勝供出夥二十餘人搶劫如皋縣某姓得贜洋千餘元等情司馬當即將該犯移解吳縣轉解如皋縣歸案訊辦矣（吉） 
[古墓發現蘇州]  
　　蘇垣閶門外馬路至鐵路火車站開築馬路一條早已動工日前各工匠等開至李基宗巷忽發現石棺一具棺中屍身係武員裝束惟首已不見或謂首係赤金所製已爲人竊去棺中尙有白玉古碗二枚一已破碎旁有石碑上鐫黑羅將軍之墓水樂某年立等語長洲縣蘇大令知之前往查勘以此棺埋在地底甚深儘可不動該工匠等有意將此棺挖起圖得珍物實屬可惡因將工頭帶回訊究棺則遷至虎邱另行建坆重葬（合） 
[杭省又肇火患杭州]  
　　杭省自淸河坊至司前一帶大街今歲六月間焚燬各鋪房至今尙未興復詎月之十八日傍晚淸河坊巷口胡恒昌南貨號忽又失愼浙撫張筱帥曁各當道均到場彈壓奈該號四面均有房屋洋龍水龍無從施救旋由後面高銀巷墻窟竭力灌熄幸未蔓延然該號積貨甚多均　付之一炬矣（市） 
[上海官事]  
　　記名道姚文棟通州如皋縣知縣周景濤試用通判洪炳章崑山縣知縣寳頤等均因公抵滬昨詣道轅拜會禀見○蘇州府知府何剛德到道禀辭赴寗又候補道志元試用道曾紀　均飭丁到道辭行赴蘇○巡警學堂堂長兼警務處課長梅祖培到道禀知由浙省回銷假○龍華保甲局員陳福謀禀知由蘇省回銷假○製造局總辦魏允恭交卸局務後遷至垃圾橋官書局爲公館昨日乘輪赶寗宜 
[文報委員未准請獎]  
　　滬道以比法日等國出使六臣所派駐滬文報委員現届三年期滿由瑞觀察詳請南北洋大臣及蘇撫院請卽會禀給奬等因昨奉江督批示查文報局業經改歸南北洋派員經理毋庸出使大臣派員如　欲　派專員薪水應自行發給三年期滿亦不得禀請奬叙等因前于光緖二十四年間經總理衙門咨會有案此次並未另奉新章所有此次出使楊孫大臣所派駐滬文報委員三年期滿似難准予請奬仰即錄案呈明楊孫兩大臣查照仍候北洋大臣曁撫部批　（宜） 
[局員改委]  
　　滬道瑞觀察以浦東楊家渡保甲局員蕭泗勛辦理不善飭卽撤差另委十二尹接辦聞　内卽下札飭知矣（宜） 
[道批採購湘米之區别]  
　　商人羅煕泰前禀滬道請購湘米接濟茲經瑞觀察批云采鄰省米糧濟本埠民食多多益善前因湘省豐收義由商會招商采辦十萬石運滬平糶奉湘撫憲電示須陸續分批采辦免致屯户居奇該商願籌欵往購如亦平價出售儘可逕商商務總會分給護照倘爲營運起見則祇能由該商逕自赴湘辦運不便給予護照以免分減額定湘米有妨平糶政策宜） 
[騐放湖屢購米]  
　　浙江湖州府屬水灾米粮缺乏茲已集資來滬採購洋秞米一千石運回接濟因恐關卞稽阻故由滬道給發護照以便沿途免厘驗放宜 
 
 

Page 10

 
 
[定期覆勘會館基地]  
　　徽寗會舘基地與商船會館界址毗連前因佔地糾葛曾經互控有案由歷任縣憲將地丈勘後向兩造和平勸結無如各執意見不肯稍讓致案懸十餘載尙未斷結茲經兩會館董　又復　禀　控求飭將地復加勘丈秉公斷結以成信讞而免久延等情當奉檄飭上海縣詳加復勘具報核奪等因土大令奉文之　定於二十二日前往勘視云（宜） 
[水菓小販執香上禀]  
　　前者李阿二販賣生梨經沈和生等拿獲解訊判押三天賣水菓者二百人齊集公廨聽信讞員關司馬諭飭具禀遣散等情已詳本報昨午後小水菓販二百餘人執香投公共公廨禀稱完全好梨不能出賣將絶小的生計求恩作主等語司馬諭以工部局禁止沿街出售水菓係因防疫之故至多不過二禮拜卽可弛禁爾各退去靜候照會商辦孝） 
[不准再充巡士]  
　　警察西局巡士每假端硬吃白烟前經瑞觀察訪拿蕭金榮解縣訊押後今已由其母將所欠烟錢如數淸還王大令飭提至案判交地保保釋勒令改業自新違干重處宜） 
[美租界火警]  
　　昨午後二點鐘美租界伯頓路二百六十號門牌肉店失愼當經救火會救熄延燬比鄰陳姓煙紙店及某小飯店樓房三幢似） 
[車夫悮中槍彈]  
　　小車夫徐洪英昨晨推車至新靶子塲地方適被打靶西人流彈中及頸際徐卽奔告捕房飭送同仁醫院求治（似） 
[勒拿偸竊洋棧賊匪]  
　　浦東沿浦一帶洋棧極多時補賊匪偸竊曾經各洋商禀由該管領事函請總巡謝明府嚴密防範乃近來該棧等又屢被偸竊明府得報後因嚴飭附近各巡局一體嚴　勒緝（尺） 
[密拿私販]  
　　浦東爛泥渡老白渡等處最爲熱鬧茶肆烟館開設如林茲總巡謝明府正在搜捕私販深恐若輩混迹其間爰派線勇嚴密掩捕尺） 
[拘獲騙子]  
　　前張松岩冐律師繙譯張少塘信至藥房人壽公司騙銀一案茲悉張已由撲拿獲送捕管押俟解案請究（孝） 
[上海縣案]  
　　婦人曹氏與蔣錫亭在閔行司署互控姦佔背逃等情由司申解到縣經王大令移文奉賢關提曹氏本夫吳桂生到案于前晚提質吳供住奉賢新市鎭成衣爲業母老家貧髪妻曹氏于四年前出外傭工久無音信近奉關提到案始知妻被蔣錫亭姦佔涉訟但小的實未將妻典押爲娼蔣供閔行人去歲四月在本鎭王子園花烟間贖　曹氏爲妻司洋六十元後伊本夫吳桂生亦來收洋六十元曹氏忽于今春背逃大令索究付　筆據諉稱被氏燒燬及審曹氏供因貧至王子園家帮工詎王開設烟館私串蔣錫亭將婦人騙去强佔王潛收洋五十元本夫並無將婦人押娼及得蔣銀洋之事大令得供判氏發堂吳交差候再復審○曹海坤控吳雲卿拐妻倪氏訊究倪氏供周浦人廿三歲本夫病故於前年三月再醮吳雲卿爲妻曹海坤並不認識曹供娶白願出據再醮之吳倪氏爲妻迄今四載倪氏前與小的央董事顧雨田至仁濟堂領一女孩今携來案不料倪氏於今年閏四月私捲金飾現洋並身價筆據而　至五月初十在滬北紗廠尋獲由包探押送回家至小東門倪氏堅欲入城探伊寄母陸姓即被留宿後悉實係吳雲卿姦估控究吳供倪氏自賣自身小的於去年三月價買爲妻婚據已呈在案大令核與倪氏所供娶期不符顯有不實判倪氏發堂吳交差查明再鞫（宜） 
[總工程局記事]  
　　元昌猪行執事葉顯章控王錫堂欠猪賬洋一百六十元昨經孫明府提訊判今年先還一半餘限明春二月還淸○流氓阿篤李秀卿即狂徒秀卿小肚皮掌生等屢在南市拆梢被包探查獲解局提訊判各戒責一百五十下押候出示招告再行核辦○周海卿之姦姚氏控周　令改嫁提周未獲昨明府傳氏訊明判先發堂仍限探提周解案核辦○營勇蔡錫侯　同李阿四王海淸在小南門新築馬路處所毆打巡士一案昨日提訊判蔡王各責一百下合賠警笛洋一元二角李責二百下着賠還　表洋七元七角○山東婦人徐王氏前晚在邱家橋迷路由駐防所巡士拘解到局詢明因伊夫在蘇圖賣爲妓情急逃滬奉飭發堂○寳大水菓行夥王士元在洪生碼頭將販客　二倌所買生姜起運被同業公昇行夥徐某回謝爭買王勸阻口角被徐推落浦中即由巡士救起拘徐解局管押候審尺） 
[公共公廨早堂案]  
　　法國婦人前向陳阿泉購食栗子不給價値爭執互毆陳即訴捕將两造帶入捕房昨日解案請究讞員關司馬會同英國巴爾敦君研訊洋婦供向陳購栗論價不成伊即將婦人手腕打傷求究訊之陳阿泉併該洋婦向小的購熟栗一斤計洋一角該婦不給代價向索圖賴反被毆打求鑒司馬傳訊當時在塲巡捕供陳向洋婦索錢洋婦不給即以小凳擲陳陳以秤擋適中婦之手背是寳司馬商之巴君判两造一併開釋完案○庽居新閘白格路之洋人控已　侍者方慶榮行竊銀小佛一尊報探陳雲忠解究方供此佛在賽馬塲買來計洋一元五角司馬以方搪塞判押两月　應添石控方阿壽在河輪碼頭拖拉搭客報探拘辦司馬判罰洋一元○沈阿　在美界吳淞路烟間内向徐阿瑞拆梢報探拿辦判沈管押一月○馬夫陳阿鴻朱　　在途招　坐客由捕　案司馬判各罰洋十元○包探米順　獲流氓盛阿根即歪嘴阿根於昨解案判還押候禮拜六德師副領事會訊核奪○已歇工部淸潔局糞頭沈雲喬控前次合夥之金裕卿呑沒盈餘銀两等情由司馬差傳到案金邀局中洋人到案剖白各節司馬判仍交原保俟禮拜三傳同原告訊奪○恆豐洋行鄧子良楊榮之普爾洋行均控夏寳　定貨不出昨由探姜長明禀稱奉傳各户延不到案請奪司馬着再傳如再不到改傳爲提○王阿　即劉杏生向戚雲龍在天盛昌拆梢洋八元由包探徐榮珊將劉杏生解案訊供之下判劉罰洋两元○包探陸恊庭解攫取女子朱阿增金耳挖之紀阿良至案請辦判管押一月期滿　逐出境○前高　王　引　　　某董　没廨　控王慶慶拆梢現經中西官接准某董函稱前情簽差將高拿獲解究司馬以原告未到判交保　　○成衣匠江長卿本住王煥章成衣店内日前王失竊綢布各衣報捕查無形跡將江及馬正元包炳南一併拘入捕房並在箱内查出藍布於昨解訊江供因他誣竊邀同業之馬包两人向其評論箱中藍布係小的做衣剩下不過四尺有零求騐司馬　江交保出外查明再　馬包各罰一元○昨報紀吳桂福同龔毛毛即唐松林張少山即張桂榮冒名至淸和坊謝蕙卿妓院房内　去紅木傢伙售與朱源記被失主唐萬興報由包探拿獲人贓昨將一干人解究張供吳與唐萬興之子托小的經賣不知冐取訊之吳龔同供求恩司馬判候押捕房三月龔張两人各押两月○源昌京貨店夥陳仁生竊取張大利號脚車爲捕解究判押三月○吳錫卿竊取章永興號表判押三月○韓目王飛龍住湖北路客棧前晚竊取棧客于志炳枕箱一只報捕拿獲人贓解究司馬判押送棲流所两月（當） 
[法租界公堂案]  
　　吉祥街德銘里源永東洋莊失愼一節已記前報昨晨捕房　該莊主張鑑三交案審訊張稱是晚在家安睡未知如何起火店夥趙克乾稱上下俱有貨物堆儲火起於貨房迨知覺已不可施救中西官會判以該行不知謹愼着將所得保險銀三萬两提出二千五百两充公示儆○陳金才前日誘拐陶炳泉之妻全民意欲附輪逃逸氏忽不願喊救爲巡街捕拘入捕房解訊陳　首求恩官判押捕房一年氏給夫具領○法商利喊洋行控鮑維記不還鑽戒價銀一案昨又集訊原告洋東持到期不付之支票一紙呈騐鮑供此票非商人所付鑽戒並不購自該行寔由厚德行買來因厚德欲呑商人墊款串出該商冒討是實中西官核供謂厚德所欠爾欵該行東並非法人未便干預據稱已在英署具控逕投英署禀追可也至於鎭戒銀姑寛半月　向利喊理明否則届期下堂諭定斷○趙蔣氏因被未毆打逃出由捕拘案官判給其夫趙四林具領氏抵死不允攺判發堂暫養○蕭紹卿控陳福記不還扇骨貨洋八十五元昨日提訊陳供貨係沈炳記所賣與蕭無涉官以两造各執判交保邀沈到案訊奪○萬　香控於松橋縱火圖害一案經陳明府飭探查明實係誣 
 
 

Page 11

 
 
　　控昨復傅訊官謂本應究誣姑寛著再償還於讓屋費洋二十元如不另遷則償　八月份一月租金可也斷畢釋出○嚴學禮控公陽里龜子潘阿狗串通王徐氏誘匿伊妻一案陳明府迭次訊追抗不交案昨將王徐氏保人張金川提案命交保出外限三日將徐氏交案瀋阿狗亦從寛交保限半月將嚴妻交案違干嚴究（深）　 
[美租界捕房事]  
　　痴子陳明生在漢壁禮路胡閙並將五百六十二號捕扭住兇毆當由該捕拘入捕房奉飭送廨安插○源昌路有垂斃乞丐一名報由捕房飭傳地保查明報殮迨該保往騐業已復甦當將該丐轉送公廨安插○婦人陸顧氏昨雇徐榮卿東洋車至北山西路車忽傾側氏亦跌出傷及頭面由六百五十三號捕併送捕房捕頭以氏不願多事將徐斥釋○徐晉卿陳阿三昨在北河南路互毆由捕拘入捕房飭各押丐牢一天（似） 
來函 
[曾少卿經收江北徐海振捐第三次淸單]  
　　居安思危洋五百元黃君自强洋一百元黃君知耻洋一百元黃君自奮洋一百元萃元莊節筵移助洋二十元姚君伯兪俸金移助洋十二元徐淸如吳少泉朱子芳李秋生石松林邵月恆楊子安龎叙良各洋二元汪庚生湯兆蘭胡吉甫陳補山張渭熊郭振風周金魁韓錦堂朱梅生陳金福崔鶴壽丁巧泉徐心如方梅卿高子章各洋一元共收洋八百六十三元正用特登報以揚仁風 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
