# 1884 - 287 - 4904140

 

Page 1

 
 
[梅香館尺牘告成] [  申報館主人啓]  
　　梅香舘尺牘四卷爲曁陽駱星河先生燦所箸錦心繡口六儷四駢同一官塲酬應之辭而花樣斬新自覺别開生而盖先生久處蓮花慕下故　　華佩實左右咸宜也本舘用活字板印成分裝四本准於九月初二日出售收回工料洋二角五分世有留心簡札者其亦先覩爲快乎 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多讓其出京時醇邸錢行兵弁鵠立以俟恩遇之隆罕有其四國之以爲志士勸　故編入此次十七號畵報准於二十六日出售後仍附淞隱漫錄圖說一則閱者鑒之此布 
[海防大致可見當求要着以備目前說]  
　　自馬尾一敗而中國水師之戰具究竟精與不精備與不備能戰不能戰已有端倪可見矣閩省與粤省其會城臨於海口不若浙江之温台監波江蘇之蘇松淮徐尚爲府治其關繫　更大於别省粤東自道光李年洋艘啓釁以來雖爾時當局豈意言和大開通商之利從此中外往來無虞無詐商民輯睦不必警備然數十年來大吏治粤莫不以海防爲重蓋通商雖已成常局而敵國實近在目前禍患之來不可逆億於是思有以操縱之有事則縹敵無事則靖盜砲臺兵輪萬不可少艇船紅單分布各口而且所用鎗砲因西商製造之例每成一式執於國家使其人專售此式饗利若干年坐是販運東來繪圖貼說以求銷售而國家不惟不之禁抑并與以憑據焉故西國所有之鎗砲或替得而有之日新月異層出不窮用彼之矛攻彼之盾我之助海者悉於是取資不可謂兵力不加厚於從　也閩省勢復相同故亦汲汲于海防幾乎盡奪西人之所長矣而沈文肅之創造船政局尤爲防海之第一大事朝廷顧念海疆不惜旦帑以供鼓鑄版　之用特派大臣監視其事垂十餘年而未嘗一日或廢者正於無事爲有事地也省城臨海若此其重卽不臨海而所屬濵海之區亦次第興辦此江南之有製造局也若夫逼近京師扼險固守足以壯敵人之窺向而且覆轍在前後車可鑒尤不可不加意譏求則如天津之有水師等學堂是也綜觀大勢似於海防盡心竭力取法乎上僅　其中　無馳騁域外規畫四洲之志以云自守當亦可恃矣乃閩江十餘兵艦不過數刻已成灰粉金派長門如許砲臺數日攻擊而法船徜徉出口此何故聊夫和局之成三四十年於兹矣老將功成在咸同之際不可謂非兵之善用也然髮擒回苗皆内地癬疥之疾卽非内地亦係陵路海口用兵曾有幾次已瀕於戰而卒未嘗一戰我之學習西法者自謂無遺而西國用西法之明效大騐則非親與交鋒而不得見也我之以西法禦西人而謂兩足相當且并有以駕而上之則更非　與交鋒而不自知也至七月初三日福州傳電南北洋半日而偏於是爽然若失　焉意喪始知我有西洋之鎗砲輪船而一如無有也嗚呼　讒之綴歟或曰閩江之役法人實爭先著使我不及措手雖則撓敗非戰之罪也然試平心思之如法船不先入閩江而約期初四整隊以薄長門金派不知砲台之上果能百發百中碎其船使彼不能入口矣乎爲此說者徒然强辨以逃罪耳吾意閩江如是則其他海口大抵可知自前各口所以不　舉動者以法兵無多　不數用故銳意臺灣妄思佔地索賠也不然其能安然無事耶彭欽憲統軍防粤聲威藉甚其布置固密於江浙卽以招降海匪驅逐法人二事言之他省之統帥所不敢爲也他若天津由李伯相一手經理嚴防已久砲臺堅固船隻迅速鎗彈精利加之號令嚴明操演　熟北洋一帶自異於他省之疏闊竊意此二處法人未易得手以朝閩洋懸若霄壤然不如天津爾東之名口苟欲籌所變計使有治法亦有治人則現在臨陣磨槍勢已不及如其改造砲臺　大且難并未必一如西式如其添造船雙則官局商行關工以迄事竣至少亦須半年何能久待購自外洋則若美若英若德又當恪守局外不肯與問戰務定遠鎭遠業已下水向難駛來何况其龜然則所以救目前之急而濟目前之用堵莫如悉心體會凡夫製局工廠停止他工專造水雷愈多愈妙庶幾敵船來時砲船不能擋阻兵輪不禁搦戰或者猶可以此勝之蓋水雷之用可以暗設敵船經過一撥其機立時炸發卽使法船先有撈取水雷之具然使設之者多則撈取亦不甚易更有水雷小艇攢入船底暗中轟起雖極大鐵甲其船底之鐵必較船面爲薄眞其厚薄大小置備多船較準炸力隨時放之無不奏效此視預　之水雷尤爲穩便而撈取有所不及敵船更望而氣沮也睠顧海防茫無把握殊切杞人之憂因恩惟此一着無論有船無船有臺無臺均足以制敵人之死命而僅僅水雷一項吾知教練之法亦易於施將見不匝月之功可以得善放水雷善操雷艇之兵弁百數十人以之撥派各口恢恢乎有餘矣 
[本館接奉電音]  
　　昨接北京來電内有八月二十九日上諭一道敬謹譯登○八月二十九日奉上諭陳蘭彬奏假期屇滿病難速痊懇請開缺一摺都察院左副都御史陳蘭彬着准其開缺欽此 
[侯相抵甯]  
　　左侯相於上月二十六日辰刻舟抵石城橋隨進接官亭將軍制軍都統織造各部院凡例應恭請聖安者悉以次禮畢始各行相見禮隊伍自下關至旱西門絡繹不絶城内文武僚屬多倒侍手版恭候道左侯相進城後卽入下江考棚行台内聞援閩車餉須由南洋恊濟故必與南洋大臣酌定成數方可啓節前進云 
[勁旅過潯]  
　　湖北提督程從周軍門部下丁蕭二營官日前帶有選鋒順昌四營弁勇由漢皋駛抵九江暫泊一宵次日五鼓卽開往湖口由鄱湖經玉山入閩聞軍門大軍不日卽可抵潯故九江文武各員弁皆守候江于以備恭　憲節云 
[鎭江信息]  
　　左侯相於八月二十五日船過瓜州口其時鎭江各文武官均前往恭　面聆榘訓侯相略一接見隨飭揚帆上溯云○舉辦團練其經費均由各鋪户分别捐助然巿問生意日形　淡各鋪户量入爲也儘句靳而不與者是前經馮邑尊愷切示勸而鄕農又以風雨連旬花稻受損相率赴縣報荒邑尊念切民依已出示禁止屠宰於上月二十六日起設壇求晴矣 
[鄂渚談]  
　　鄂省今秋晴多雨少雨具店生意頗極清寥中秋前寒暑表常在八十四五度江水忽漲忽退總在三十尺内外棉花微嫌乾燥收成未必十分八月初十日忽秋暑逼人熱不可耐寒暑表升至九十二度十三日風從 
 
 

Page 2

 
 
北至凉可御綿中秋日大雨傾盆簷流不斷至二十六日方霽襄河承上路水源波流甚大二十三日一駁船一渡船駛道龍王廟偶不經心卽占滅頂二船户尸骸至今無從撈獲江行之險竟如是哉日内省城外南勇將次拔營四出封船赴差之艦聞亦激覆兩三號云 
[名樓重逹]  
　　鄂省武竊兩郡勝蹟甚多其耳熟能詳者如晴川閣鐵門關洪山之蠻塔魯肅坆禰衡墓漢陽城内之梅鴨池省城内之九湖太白湖伯牙臺烟波樓大抵騷客名人題襟染翰載之志乘輝映千秋黃鶴樓在蛇山頂上與晴川閣隔江　峙粤匪底定後經前任大學士兩湖總督害秀峯爵相創捐三萬餘金脩復舊觀同治六七年間方得竣工驀於日前付之一炬現聞官塲擬攤泒各州縣鳩工重建招延風月點綴湖山海曲書生將操營而誌落成之喜焉 
[老僧入定]  
　　僧蓮根在金陵坐藍呢官轎招摇過巿爲保甲總局訪拿此已列報聞該僧獲案後局憲派員審訊仍復大言不慙遂送交上元縣辦理楊丹山邑尊初擬薄責了事因見其板花纍纍堆積甚厚知非安分之輩重責小板一千收入禁中想該僧經此次懲辦或可向黑暗獄中　叅三寶不至再爲佛門之玷邑尊洵可謂善於護怯矣 
[萑苻不靖]  
　　金陵城北亂後人烟稀少計自鼓樓至儀鳳門六七里林麓岡阜掩映如山藪前日鼓樓北有某宅被劫先是某以武弁効奔走得小康因爲續絃計自以所藏之金葉在北門撟估看將製合歡釵不意爲宵小所覬覦夜四鼓忽有五六人者破門而入見某頗雄偉曰是不除我輩不得出矣因手洋槍傷其臂又一槍來某趁勢倒地卽屏聲息佯爲已外盜乃飽掠所有而散時保甲巡勇已至先將某扶起施救得甦再問賊所向追至天明迄無所覩某卽禀請上元縣踏勘騐傷楊明府已先爲比差嚴緝矣同日又有一鄕人在評事街辦金飾數事係爲其子謀下玉鏡台者行至王府園忽念已不識七青八黃恐被權什一者所紿遂由腰畔摸出仔細審視道旁行人多竊笑之詎再行抵桑園突胡兩人猛力衝禰於地倉卒間不知所出竟不敢在右顧半晌紳色稍定始起立猶自疑發暈身倒迨以手摸腰際已空空如也又中正街郭姓住在　山書院前之空地上書院本前明寶泉屬地郭於前歲就陳椽葺而新之計前後三進郭兄弟四人分東西而居然空曠如孤印四望無隣前夜突有人以石衝門聲甚厲郭驚起畏不敢出倚梯於墻　救再四先由距數十武之灌園者相率遥爲聲後賊聞人聲衝益急門竟不下繼聞柝聲閣閣而來相距不遠街巷犬聲亦已爭嘷如豹賊知旣不能制人必將受制於人遂業石於地噭而北行據郭云其夥約在八九人光景云 
[催修垣]  
　　寗屬之慈谿　垣年久未修各有傾圯前經紳士馮祖憲捐貲創修原議由馮自辦延詎去年九月間經慈溪縣詳催當據馮紳禀稱舊恙未痊情顔呈繳捐票所已買之磚灰木石等項計價洋一千七百元亦應作抵繳捐以後經費或盈或絀一切與職無涉等情詳請派員監修早經府憲通詳在案本年四月又聞慈藩縣禀明府憲民捐官辦誠恐諸多周折仍請貴成原捐之馮紳經理或添派公正紳士帮同照料等情又經府憲批飭該縣詢明馮紳是否情願經理禀復核示迄今半年未見禀復現聞職舉尹金菼等公同到府禀稱馮紳全家住申經縣照會詢閔迄未禀復現當海氛未靖城防爲重叩請委員監修經道憲飭委鄒通判寶善會同官紳撙節修理設有不敷由縣提追陳振三欠繳之欵抵用並由縣設法籌辦刻聞馮紳遣抱到府稱本年南方不利云云但上憲以爲修地並非必由南方動工儘可由吉方起吉方止况　紳等十餘人醫住城中豈肯自貽伊戚此係要工總須和衷商辦豈可言人人殊各存意見致碍大局然批示則尚未見也 
[甬上雜聞]  
　　寧郡官塲定於九月初二日換戴煖帽○日内購有破舊建船十餘艘雇工在道廠略爲修理以備塞口之用○鎭海防營連日操練頗　勤奮兵民亦覺相安兵船水師每日必開操兩次如虎如貔誠足制敵聞日前妄扯緑旗之某勇現已揷耳箭示衆○錢統領所部　軍小隊之楚勇駐守大教塲現皆移紥梅墟以資防守大教塲則以新招之勇駐紥每日操練熗法步武整齊惟駐守城垣之衢州練軍近尚偃旗息鼓未見　演殊所未解○甯郡居民近因臺灣捷音疉聞人心大定不致風鶴屢驚故各貨銷塲日有起色惟須現錢交易慨不賖欠○錢巿甚緊而物價頗亷如花皮每斤大錢一百四十文食米高者每石二元低者一元七角餘如魚肉菜蔬柴草價亦公平○甯郡每逢九月間如府主白龍王佽飛冀孝子靈顧賀丞北郭貴神等廟皆迎神賽會鬥麗爭華今以海氛不靖防務綦嚴故各社會皆議停寶 
[皖垣近事]  
　　統領練軍黃靜軒軍門夏間因病乞假一切營務由安慶劉恊戎代理現在軍門病已全愈聞於上月二十日銷　矣○管帶練軍前營某遊戎日前因營兵滋事兇毆李二尹並打毁衙署什物當經盧大中丞諭飭營弁查究送案訊辦外近悉哨官亦因之斥革營官撤差另委候補叅戎徐子衡管帶云○統領水師澄清各營管帶輪船張學初軍門近丁内艱例應回籍守制惟上憲以江防緊要一時難得熟手咨請穿孝廿七日後奪情視事云 
[花叢龜鑑]  
　　客有自嶺南致　本館云八月十七日有二人形容詭異潜伏北門城基上兵勇片之軌交縣署審訊二人自稱籍隸安徽來粤作客有年問柳尋花誤沾怨疾欲歸不得無以見人故擬效金谷緑珠墜樓畢命邑尊見其膿血淋漓雖係孼由自作然窮途落魄頗覺可隣因令送入瘋人院俾得養其殘生噫玉貌花容大半是戕身之斧世有溺情風月者尚其鑒及前車哉 
[婦棄其夫]  
　　某公子者以閥閱之家聲擅風流之俊譽儀容皎潔不滅玉樹臨風雇一僕婦俊美絶倫鍾情於公子因與之私而公子亦因其愛發也而嬖之欵洽旣久遂置之於媵妾之間鈿盒金釵三生密誓僕婦遂以爲此間樂不思蜀矣其夫某甲京師之康鄕人也家貧而貌陋訪尋其妻不得見者將及一載有時徜佯於公子之門但覺侯門如海無路間津遭閽人之唾駡者非一日矣上月初午後甲携其姪在前門外東河沿同行突遇車馬一簇風捲而來車中華袂輕裾粉白黛緑翩翩然儼若天人近而視之卽其妻也甲攔輿不令前行從人驅逐甲不釋手甲妻坐車中厲聲曰我與汝不相識癩蝦蟆乃想吃天鵝肉耶且誣以搶奪首飾公子乘馬在後喝令從人毆甲叔姪甲竭力挽車終不釋手有逹觀者從旁勸甲令舍其妻便公子出重資償之甲不詐公子乃令人訟甲於中西坊署拘甲叔姪押禁之嘻狎新歡而忘故夫僕婦可謂薄情矣天下多美婦人公子而欲求佳麗亦何願之不償乃秘欲與田舍郎爭此一婦何所見之不廣耶 
[袁江宫報]  
　　漕轅　衛親軍奉　憲委淮揚鎭標中營守備郎桂林接帶○候補巡檢張子鏞奉漕憲委湖灘局差遣○翰林院庶吉士李蔭鑾庶當於前月二十六日自直隸來浦旋赴江甯○兵部郎中朱仁輔正郎於二十八日自京抵浦回浙江籍○候補鹽經歴譚承溶奉漕憲委行營差遣○同知銜正任蕭縣調署江湳縣王敬修大令於八月初二日自徐州交卸來浦旋卽赴任○議叙分省通判裕恒於初四日赴漕轅叩謝飭留兩河差遣○欽差查辦事件孫烏兩欽憲於初六日由蕪湖行次啓節用輪舟拖帶憲舟東來從旱道回京○孫文起漕帥聞於初四日行抵徐州約初八九到浦接印日期則傳係初十云○選補江西饒州守禦所千總劉榮初六日由京來浦候飭赴任○留甘儘先補用副將楊正茂初九日自江甯來浦題接左侯相○候補同知程清鵬奉漕憲委接辦青口厘捐○高澗厘捐委員候補同知王飛翹奉漕憲札調辦子嬰閘釐捐○高澗釐捐奉漕憲札調子嬰閘釐損委員候補同知婁詩棠接辦○分省候補通判裕恒奉漕憲委堤工局提調 
 
 

Page 3

 
 
[江西官報]  
　　特授新城縣調署德化縣事金雨卿明府精明幹練久爲士游所器重自任德化以來人地相宜賢聲卓著經潘中丞出奏開去新城縣缺謁補德化縣現經藩憲牌示飭赴新任闔邑士民無不舉手加額○臨江府三湖厘局藩憲現委候補府王太守鳳池前往接辦九江二套口厘局委員王明府濟中現已具禀請假藩憲已飭候補縣徐明府接辦○九江鎭標選鋒新勁開化等營駐　九江江岸事務殷繁朱鎭軍現委前營守備馬守戎得洪辦理六營事務至新招之新勁副營則札飭石都戎寶青爲營官並飭陳守戎會興帮辦營官事務 
[鄂省官報]  
　　八月十二日漢陽府慶荆州府恒兩太尊自子貝淵勘驩堤工圖省進見十三日學憲高自德安府科試畢回省候補縣鍾期濬奉善後局委往湖南公幹十四日湖南候補縣陳錕解京餉并自京引見回湖南候補通判王遐齡俱解京餉回禀到辭行新選鶴峯州劉棫林禀到專辦北河口難局李載珪禀辭赴局十六日候補道魏賡臣禀辭往江南公幹候補通判袁敏功奉藩憲委隨同程提台軍營差遣署東湖縣聯均禀辭赴任十七日安陸府李恩熙辭赴任湖南鳳凰同知李大緒請開缺囘籍禀見候補縣丞戴清率營務處委往施南府偵探禀辭潘憲牌示荆門直隸州要缺詳請以江夏縣羅緗奏補候補州張瑞穉奉藩憲委隨程提台行營差遣候補縣譚澤湘奉　臬憲委漢賜府讞局額外學習差湖南候補問知劉明翰由籍來省請咨往湖南禀到十九日程提台赴兩院拜　辭行電報局委員分省補用問知李毓森奉提督委兼辦後路轉運事宜二十日委辦加抽川鹽釐金總問江蘇候補道黃祖絡來禀見 
[江西景德鎭陳君銘齋致上海籌賑公所告災書]  
　　景鎭被災情形言者大都略而不詳美身居是鄕見聞旣確謹將目覩詳細災情敬爲諸善長陳之景鎭自六月初一夜十二點鐘起大兩不休初三天明水已上街至六點鐘水已上樓往年漲水亦須三五日大雨所以人早預防今次水災驟發毋乃非天意乎斯時電馳雷震雨急風狂沿河兩岸之屋已隨波逐流而去哭聲四起慘何忍言自觀音閣至西瓜洲十里之間統計冲去房屋一萬四千餘間男婦大小七千餘口其中有無絶户亦難清查不過就各圖各段所言而約數耳由觀音閣至里巿渡口至無片椽留存者據父老云其水較戊寅年約大一丈較前明嘉靖十九年大一尺許若本朝二百四十年來未之有也查此災係從祁門發始倒河爾下至浮梁城計大小村巿二百餘處不留一間屋罕見一家人其哀慘情形任是鐵石心腸亦當下涙河街水勢冐過樓屋前街與樓檐平後街水至半樓其餘高處或一丈或三五尺不等無水之處僅御廠後珠山傍一席地耳近河街之人多有從瓦面逃至後街者以致通鎭之屋瓦損其半而前後街倒墻破屋更不知凡幾卽如景鎭對河中渡化爲荒洲而景鎭自河隄入深一二條亦成瓦礫塲矣其店家貨物通計不過二三折淘於下坊窰屋亦冲去十餘座典當浸濕四萬餘號霉爛無用者約二萬有奇似此水災出人意外緣邇來人心大壞以致劫運流行從此景鎭望其復元眞夢想不能矣更慘者沿河水面屋材樹木廚箱百物不計外屍柩絡繹飄流不忍入目初四夜水退下河而大街小弄穢　之氣掩鼻難行所以近來病痛不少當水漲時固已忍饑受餓及至水退河中井中均有屍骸又復無水可食所謂昨日水深數丈餘今朝食水一些無眞千古奇劫也景鎭計有六處出蛟故房屋人口冲去如此之多僕居處已高尚有五尺餘水深感祖宗保佑竊有二幸僕居此二十年從未裝樓今春因兒子喜事屋窄一切無從安放裝一小閣及至水到時全家登此閣上得保蟻命雖衣物付諸洗如尚一幸也離僕家里門外十數步連出兩蛟幸在初三夜十二點鐘水深人靜安然無驚僕居屋已撼動二次若是白畫人喧則僕所居處亦不可問矣現時景鎮街巿冷淡之至巒户十僅一二粥廠已欵　暫停難民四野一飽無時秋凉冬寒更何以禦如海防稍鬆磁客涌到尚可挽救百一否則何堪殷想九江饒州先後解來銀米并得饒州太守接踵禀乞撫憲賑濟已蒙發錢七千串無如灾重欵少接濟爲難久仰大君子不分畛域見義勇爲不愧萬家生佛聞代募之欵已集有成數不日卽可起解行見慈祥普被出水火而登袵席敬代敝處灾黎九叩奉謝西江歴刦生陳殿錫頓首拜啓八月二十日發 
[吳淞紀事]  
　　恪靖大旗兵久隨左相轉戰新疆立功甚偉前因海防緊要該兵由陳舫仙方伯管轄暫駐淞口堵防刻左相已抵金陵該兵遂於昨晚附輪前往仍歸左相帶赴閩中聽候調度云○前日有營官某君至泰興菴陳家巷地方丈量地叚聞日内有兵三營到淞後卽在該處紥營云 
[陳總統示]  
　　陳舫仙方伯奉檄駐防淞口籌防縝密號令森嚴褎鄂聲名早已藉藉人口近又恐各營規制未能畫一整齊因出有簡明告示粘貼營中昨經訪事人抄錄郵來因卽附登於左○一臨陣退縮者斬　一漏洩軍機者斬　一造言惑衆者斬　一竊拐私逃者斬　一取衆結盟者斬　一强奸婦女者斬　一搶掠民物者斬　一忤逆犯上者斬　一羼雜隊伍者貴　一怠惰操練者責　一貽悮差事者責　一點名不到者責　一掛號違限者責　一酗酒滋事者責　一出營遊蕩者責　一違禁賭博者責 
[申浦紀聞]  
　　昨報列帮兇獲案一則昨該防局已將所獲之癩頭阿三一名送交英會審公廨訊辦矣○美國水師提督所坐之三枝桅兵船名　丁者前泊虹口琼記碼頭昨駛至吳淞寄椗聞定於西歴十月二十號卽華今日開往東洋云○昨有江蘇撫標親兵水師營左哨炮船一艘停泊鐵路大橋下蘇州河中 
[得妻申謝]  
　　日前英界偷雞橋板箱作主金振泰之妻某氏忽挈三歲女孩背夫逃逸當卽赴捕房報明其事捕頭飭包探四處查緝前日有某甲知照包探仇金水謂該婦逃在城南現被地保扣留仇聞之卽赴板箱作告知金振泰并邀金復偕某甲報明捕頭捕頭着赴英公堂禀請移提至　城南地保將該婦及女孩送至作内金喜出望外酬洋六元昨日又酬包探洋二十元包探不敢私受金遂送至盆湯弄捕房請好捕頭轉給云 
[挖泥又誌]  
　　安定機船在蘇州河口挖泥一事本館已疉列報章兹悉機器所挖之泥每塊總有三百斤左右從高卸下船身頗易受傷近所雇運泥之馬頭船已損五艘故咸向司事者告辭一概不願受歴云 
[黨珠幾失]  
　　閩人某甲專以拐販小孩爲事迭經縣署責懲詎甲怙惡不悛復萌故智前日在本埠西門外見一九歲男孩用糖果騙至城内穿心河橋正欲出大東門不期該孩之父迎面而來孩見之叫喊父駭異向詢顚末中卽乘間遠颺遂將孩抱歸家内 
[收布罰捐]  
　　布捐局委員某君查得南巿保泰錢莊收買布疋漏捐甚夥遂移請上海縣飭提究罰前日黎邑尊飭差恊同該地甲在提店主已聞風避灑因將司帳某甲拘解到局認罰若干始行釋放 
[法界公堂瑣案]  
　　昨晨翁太守臨捕房復提張漢勞張成李阿大五阿順等四人研詰原告孫長福亦投案請究并稱伊等在烟舘開燈五六隻用去不貲并在金盤露啜茗共費茶資三百數十文張供茶資祗五十三文烟燈祇開二隻衣服實是伊自已質押時包探已將質票四張吊到馬褂馬甲長衫套褲等件并傳質鋪夥辨認該夥指定張仁所質張尚欲分辨太守着將四人仍爲管押俟禮拜二解案核斷○前報列車夫沈成洲失去小車一案經包探將換下之車檔取到翁太守騐得換下之檔並未損傷明係恣人認出故作此舉研詰之下曹阿四執定出錢買來 
 
 

Page 4

 
 
太守着令交出賣車之人曹初訊時曾供其人已回江北今又改供求限五日内交到太守謂旣能交到不消五日限下期交案曹再四求寛願限四天太守俯准所請着將車留存捕房人卽釋出 
中秋夜登也是茶樓聽周君永綱彈琵琶賦比贈之并序周君永綱浙寗豪士也性耿直無宿諾愛古玩擅琵琶與余爲縞紵交前因遣秋無計借四馬路也是茶樓爲琵琶會所如有勝者以所備紫檀槽奉贈盖仿說部中打擂之意也詎一月以來竟無敵手今夜係　期之日而廣寒深鎖寂寞嫦娥周君邀予往聽藉遣良宵歸賦四絶以贈○香泥滑滑雨濛濛抱得閒情向碧穹爲底今宵少明月嫦娥深鎖廣寒宫銅琶鐵板大江東一曲登塲命世雄抺袖撥絃音韻活龜年坡老總情同慷慨胸襟氣本豪功夫豈僅鬱輪袍茶樓四面燈如海弦索聲中滾怒濤敵手有誰敢上臺錦標猶待奪人來搊絃小技君休笑渠是申江獨占魁[  平江藜牀舊主待月稿]  
[李芋老自忠州惠寄天瘦閣大集賦此鳴謝]  
　　落魄吟身各放顚交游客裏訂忘年歡塲揮涙情徟疉病榻論心怨萬千君病寓中憔悴特甚余每往訪之執手論心不覺相對凄絶白眼何妨山鬼笑青衫肯受美人憐不知别後相思苦可有被襟一見緣新詩一卷寄春申始信謡傳事不眞　去年冬滬上傳言謂君已作古人者余曾作輓言後晤湘靈館主始知非確然追憶交游此心已碎裂矣天地多情留病骨江山無恙寄吟身君能念舊馳懷摯吾爲工悉得句貧黃匊一籬秋正肅西風吹瘦異鄕人[  梁溪瘦鶴詞人呈草]  
[浙省撫轅抄]  
　　八月二十四日補富陽縣歐景芬新巿分幹回省禀到候補從九品華晋萬寗都解軍奘回省銷差○二十五日吳文元禀見辭赴石門厘局補富陽縣歐禀謝藩飭准補禀見前署德清縣莊交卸回省禀見大挑縣童德輝禀見辭赴王江徑厘局○二十六日牌示曉諭事照得天氣漸塞今本部院定於九月初一日換戴暖帽仰闔屬文武各官及軍民人等一體遵照毋違特示前署平湖縣束交卸回省禀到照磨劉金榮禀知聞訃丁父憂巡檢孫郁崟禀知解餉赴都叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月二十二日京報全錄]  
　　宫門抄○上諭兩道錄前○尚書額等奏據清代奏請旨遵行摺子○御史方奏請飭部覆核摺子○廣東撫倪奏另募親兵緣由夾片○雲督岑奉查明叅將被訐各欵　免置議摺子○閩浙督何奏對調叅將摺子○川督丁奏請立案夾片○八月二十二日吏部翰林院正黃旗值日無引見○靈中堂假滿請安○長順謝授正白漢都統恩○江甯將軍豐神請訓○麟公請假十日○文秀續假十日○富勒渾泰續假五日○召見軍機醇王豐紳長順○皇上明日邜正二刻至壽皇殿行禮○○經筵講官恊辦大學士户部尚書臣額勒和布等謹奏爲司員呈請投効軍營據情代奉請旨遵行事竊臣部山西司主事兼襲騎都尉兼一雲騎尉趙濵彦呈稱職以故父原任福建督糧道趙景賢在湖州府城殉難　思賞授今職兹值海防緊要正臣子報効之時懇請代奏發往廣東軍營差委俾盡力報効藉以上酬聖恩下繼先志又陜西　員外郎世襲一等男爵加一雲騎尉張蔭清呈稱職因故父原任江南提督張國樑督軍金陵殉難丹陽蒙恩賞給員外郎選授今職並兼襲男爵加一雲騎尉現值海疆多事之秋正臣子圖報之日懇請代奏發往廣東軍營差委以承先志而圖報効各等語臣等查也濵彦張蔭清世係忠盡之後值此海疆多事未便阻其報効之忱當經行查吏部旋據覆稱投効軍營人員例章内並無明文應由户部自行奏明辦理如奉旨允准後應比照奏調章程卽行開缺停俸等因併據該員等呈稱自願開缺報効等語相應據情代奏請言可否將超濵彦張蔭清二員發往廣東軍營交彭玉麟張之洞等差雲之處伏乞聖鑒如蒙愈允卽由臣部知照吏部照章開去底缺飭令前往所有司員呈請役効軍營緣由謹恭摺具陳伏乞皇太后皇上聖鑒謹奏請旨奉旨已錄○○湖廣道監察御史臣方汝紹跪奏爲吏部改定資深先班次顯首例意亟應更正謹再陳仰祈飭部覆核事竊臣抄閱七月十一日吏部議覆臣緑陳資深先班次一摺奉旨依議欽此欽遵在案兹因部議僅以空言搪塞於班次一節並未詳核厘定謹再　切爲皇太后皇上陳之查資深先一班係以本項選缺儘先補用人員舊章皆按儘先定例辦理自御史劉國光條陳改爲按原行走日期序補致與例意相背臣前在銓曹時曾與同官論及有以臣言爲然者有以此班原資不斷爲辨者兹值纂修則例若任其將錯就錯知而不言臣心實有未安故不憚爲此再三之瀆也謹按此次部駁臣摺謂捐納到部續經中式進士謂之資深先仍不離資深本班夫不離卽原資　斷之說臣查原資不斷例無明文惟因此項人員到署已久無庸再辦奏留且資深到班亦准其補缺故謂原資不斷耳不能以有不斷之說遂合兩班爲一班而置儘先班次於不論也又謂所奏僅較中式後之俸而不較捐納到部之資夫先捐後中爲一班捐納到部又爲一班旣有儘先之定例則歸入儘先班次不能計捐納之資矣又謂不計從前行走日期則前資盡棄俸淺者得缺轉先資深者得缺轉後夫恃缺應仕先者不能以舉淺而抑之得缺應任後者不能以資深而進之以有例定班次以限之也若謂前資盡棄未免可惜遂硬將奉旨即用之班次爲之抺去則是意爲輕重而例章可以不用矣部臣重重讀資深二字而輕讀先字輕重倒置試以科分論後科之進士能壓　科之進士於理爲不順以班次論奉旨在後之儘先能壓奉旨在前之儘先於例尤爲不合也細按卸駁資深先班次應否照本班先辦理未置一詞其第三次改章有無錯悮亦未斷出徒以臣工屢經條奏碍難變通空言議駁夫班次錯悮亦可以此語　絶之乎竊爲部臣所職掌者班次耳班次所根據者例章耳今明明有儘先班次之專條而使人徒有儘先之名並無儘先之實其何以服人耶臣以爲現在此班祗可謂爲資深中式班不能謂之資深先也以無先字之實際也顧名思義當亦恍然於改章之失實矣夬資深由捐納來也儘先由科名得也若無此班次是重捐納而輕科名亦非朝廷崇重科目之意况此班係榜下奉特旨給予之儘先如不計此班次是置諭旨於不問矣此尤臣所急望部臣之更正者也顧或又謂部内辦法向以資深先三字相連難以劃開曲爲解說竊思此班之儘先係由中式而得或將其眉目點醒加以進士二字謂爲資深進士先仍按儘先定例辦理如此則界限劃開而班次歸於畫一例章悉屬相符矣臣愚昧之見謹披直陳可否飭部再加細核施行是否有當伏乞皇太后皇上聖鑒謹奏軍機大臣奉旨已錄○○倪文蔚片再防務正緊軍需事益煩臣本標營兵僅供城内防守之用遇有偵探巡查不敷差遣兹另募親兵五十名派弁管帶訓練精熟臨事指揮赴機靈捷可期得力理合附片陳明伏乞聖鑒謹奏軍機大臣奉旨　部知道欽此○○降二級留任雲貴總督臣岑毓英跪奏爲查明叅將被訐各欵均無實據請免置議恭摺仰祈聖鑒事竊查並據署雲南廣南營叅將覃修綱禀署寶寗縣知縣文端縱匪妄爲等情又據該署縣文端以覃修綱縱賭苛派挾嫌誣陷各情互相禀訐當經臣將該員等一併撤任查辦嗣據署廣南府知府劉春霖禀查明文端在署寶寗縣任内緝捕廢弛又將曾　被控結　飭拿有案之犯派充鄕約且有失察書役需索情事經前撫臣唐炯會同臣將文端奏叅革職聲明署叅將覃修綱被訐各情俟查明另行核辦並照會開化鎭總兵蔡標確查去後旋據該總兵禀稱查明覃修綱被訐縱賭一案上年廣南城外偏僻地方有游民聚賭該叅將已督飭備弁前往查拿並未稍有縱容其被訐苛派演戯一欵查各營兵丁每逢年節自行醵資演戯酬神相沿已久該叅將並無苛派及扣饟等弊禀請銷案復經臣批司查核詳辦兹據署雲南布政使李德莪署按察使熊昭錢覆查無異會詳請奏前來臣查記名　兵借補武定營叅將卸署廣南營叅將覃修綱久歴戎行頗有胆略上年内被訐撤回適臣奉命出師越南札調該員隨征委帶練軍防守要隘不避焑瘴認眞操防其前署廣南營叅將任内被署寶甯縣知縣文端禀訐各欵臣面詢廣南官紳據云者並無實據顯稱文端挾嫌誣計與開化鎭總兵蔡標所查尚屬相符合無仰懇天恩免其置議以觀後效所有查明叅將被訐名欵均無實據各緣由謹會同雲南巡撫臣張凱嵩恭摺其陳伏乞皇太后皇上聖鑒訓示謹奏軍機大　奉旨着免其置議該部知道欽此○○閩浙總督臣何璟跪奏爲叅將籍隸本府遴眞對調恭摺仰祈聖鑒事竊福建水師提標中軍叅將楊萬勝病故遺缺係水師題補之缺准兵部咨以水師儘先叅將陳邦俊擬補該員於改用水師案内業經引見毋庸再行送部發給札付令其承領赴任等因　閩寓經咨行知照去後兹據海壇鎭總兵吳奇勲禀據署海壇鎭左營遊擊陳邦俊禀稱竊署遊擊籍隸泉州同安縣人與准補提標中軍叅將駐札厦門不特本府且係同縣呈請照例揀員對調前來臣隨在於閩省水師現任各叅將内詳○遴選查有福建烽火門營叅將夏國安年四十六歲江南六合縣人光緒四年間奉部擬補是缺叅將給咨引見承領札付回閩於光緒五年八月内到營任事該員熟愁洋靣强健精　任内並無違碍事故以之調補福建水師提標中軍叅將洵時勝任所遺福建烽火門營叅將員缺查有現應揀調之擬補福建水師提標中軍叅將陳邦俊年四十四歲福建同安縣人由部掣補是缺叅將因籍隸本府例應廻避該員年力正强水務練習以之調補福建烽火門營叅將亦堪勝任如蒙俞允夏國安係實任叅將對調叅將銜缺相當陳邦俊改水案内業經引見均應請母庸　行送部除飭取各履歴咨部外臣謹會同福建水師提督臣彭楚漢合詞恭　具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此○○丁寶楨片再查川省開辦黔邊官運鹽務前於瀘州南關外　佃民房設立總局價昂地狹旣不足敷分布又處城外河濱野曠人稀川省匪徒極多每值解交銀兩之時存儲甚難防護實非愼重之道兹據總辦鹽務候補道夏　詳查州城内側近瀘州營地有民房數十間出賣相度地勢以之設立總局甚屬相宜事雖應舉而欵無可籌碍難措辦嗣各局委員等皆以鹽務爲久大規模責成甚重均願極力贊成集議各捐薪資以襄盛舉因由該道及幫辦文天駁倡捐銀一千二百兩前總辦局務唐烱留捐銀一千二百兩在局大小各員共湊捐銀六千兩共銀八千四百兩按照巿價議買興工修理正屋三層建造庫房一座文案收支引目票據各兩所餘屋數間作爲司事吏書曁帳目收存檔册之地現已一律告竣工料尚無偷减所有捐資各員在局有年所捐均係薪工皆不敢妄邀議叙並請免造册報銷等情詳請奏咨立案前來臣覆查無異除咨部外理合附片具陳伏乞聖鑒謹奏軍機大臣奉旨該部知道欽此 
 
 

Page 10

 
 
[光緒十年八月二十三日京報全錄]  
　　宫門抄○直督李奏飭搶堵河工並分别叅辦摺○又奏請撥發銀兩片○將軍慶等奏叅追故員虧短錢粮先行查抄備抵摺○川督丁奏請旌表片○滇撫張奏叅革舉人片○閩浙督何奏　暫緩各武員入都中○豫撫鹿奏大員病故緣由片○八月二十三日户部通政司詹事府正白旗值日無引見○侍衛處奏派口外賜奠派山鈕楞額明勲○崇文門呈進銀魚○召見軍機○現換夾袍褂○○前大學士署直隸總督一等伯臣李鴻章跪奏爲東明黃河奇險迭出中汛十一二舖漫刷成口查明水歸正河並未奪溜現飭趕緊設法搶堵仍分别叅辦恭摺仰祈聖鑒事竊直隸東明縣境黃河南堤前因工程重要奏淮移撥廳汛各員並派練軍分駐會同修守歸大順廣道統轄該處地勢北高南下近年大溜愈趨愈南緊近堤根專在埽前走水李連莊高村黃莊上中下三汛皆成巨險臣與前署督臣張樹聲迭將搶辦不易情形陳　在案本屇伏秋大汎據　黃水節次盛漲大於往年奔騰撞擊勢甚洶湧上中下三汛同時出險員弁分投搶廂兩月以來足無停趾六月底水益增長拍岸盈堤壩埽皆蟄没入水又竭十敷畫夜之力履險蹈危設法搪護乃溜來太猛中汛十一二舖坐灣淘刷不稍移動七月十一日復長水數尺堤身冲裂大椿繩纜皆斷十二日戍刻忽起狂風水勢雷吼排山而來已廂之埽頃刻入水堤根大樹亦被搜倒堤土紛紛潰塌該員弁等仍力與水爭不期十三日寅刻巨浪飛潑過堤致中汛十一二舖堤身漫刷成口約寛二百餘丈水入越堤以内將越堤兩頭冲破仍將大溜擋歸正河署大順廣道許鈐身甫經接任馳往查看並未奪溜其灣入越堤之處僅有竄溝四道迤南三道寛祗數尺深或及脛已不過水惟南頭舊自土塘抽刷成溝約深數尺水向東流漸抵附近山東荷澤縣入七里河沿堤居民先已遷避並無損傷情形尚輕現在趕速設法搶堵等情由該署　許鈐身及廳員朱豫復等先後具禀前來臣卽飛檄責令在工之候補知府桂本誠雪离該署道督率員弁悉心勘籌先將越堤南頭竄溝搶堵閉氣一面堅築裹頭不得再任續塌並於口門邊　從大堤坐根趕緊圍築圈埝下接越提以攔漫水仍察看口門妥速相機堵合計還大堤酌籌巨欵濟用另行奏　其被水地面卽咨行查勘應否撫邸分别辦理查廳汛營員防守該河今旣失事雖稱人力難施並未奪溜未便寛其處分仍應分别叅辦以示懲儆除候補知縣調署中汛汛官孫國培已另案叅革外應請旨將廳官天津府河捕同知調署東明同知朱豫復管帶練軍營官記名總兵韓鳳昌一併暫行革職留任貴令在工勑力東明縣知縣張宗沂有地汛之責候補知府桂本誠前曾派經會辦亦難辭咎應請一併摘去頂戴以觀後効署大順廣道許鈐身甫於七月十一日由津抵大名接印距工次尚遠無從預防應請免其置議所有　明中汛漫口並未奪溜現飭搶堵仍分别叅辦緣由理合恭摺由驛具陳伏乞皇太后皇上聖鑒訓示謹奏奉旨已錄○○李鴻章片再據海防支應局司道詳稱天津練軍備四營四哨平時操防巡緝尚可敷用近則嚴備戰守哨隊零落不能整飭亟應添募兩哨湊足五營以便調遺計兩哨弁兵薪餉每年僅合銀一萬兩有奇惟支應局餉需入不敷出長蘆運庫津海東海兩關額解復價關稅皆無可籌且運庫因復價收不如數歴年已借墊銀八萬餘兩更難於本欵添撥惟查長蘆運庫有正雜課銀尚可通融匀濟應請陸續撥發用俻添募兩哨薪餉等情據詳前來臣覆核無異仰懇天恩俯准照辦以濟要需理合附片具陳伏乞聖鑒訓示謹奏軍機大臣奉旨着照所請該部知道欽此○○奴才慶裕裕長跪奏爲特叅故員虧短錢糧請提家屬親丁究追先行查抄備抵恭摺仰祈聖鑒事竊查前任岫巖州知州烏勒登額於光緒九年十月三十日因病出缺所有該故員任内經管倉庫錢糧飭令現任岫巖州知州奭良按欵盤查收清結報旋據該州詳稱查明該故員任内實虧正項糧租雜稅等銀二千八百五十七兩七厘八毫制錢七千九百十七串三百二十六文倉米四千九百七十六石九升六合八勺五抄四撮官租小數錢四千九百十六吊六百四十文外結捐攤銀二千三百三十七兩一錢六分屢經移催該故員家屬延不納交以致無憑結報等情禀經該管道廳詳請叅究前來奴才等覆查州縣倉庫錢糧胥關國課豈容絲毫蒂欠况新章定擬綦嚴尤不應任意延宕致啓効尤今已故崍巖州知州烏勒登額任内虧短正雜錢糧食米爲數甚鉅屢催不解實屬玩延亟應　底究追以肅功令相應請旨將已故岫巖州知州烏勒登額家屬曁經手丁書人等行提來省究明虧項是否侵挪有無隱匿寄頓情東按律嚴追定擬具奏一面將該故員寓所資財及滿洲廂白旗在京家産一併查抄備抵以重庫欵是否有當理合恭摺具奏伏乞皇太后皇上聖鑒訓示謹奏奉旨已錄○○丁寶楨片再攎署彭縣知縣李大林等禀稱浙江同鄕烏程縣處士徐文龍之妻賈氏係寄寓四川候選從九品徐澤霖之母道光二十九年文龍病殁氏年二十四歲撫孤守節於光緒五年病故年五十四歲計守節三十年又據署崇慶州知州孫開嘉等禀稱浙江同鄕山隂縣節婦樊李氏係已故直隸開州吏目樊長庚之妾長庚病故時氏年二十九歲矢志守節隨嫡撫孤殁年六十二歲計守節三十四年又節婦阮張氏係四川雅州府瀘定司巡檢阮則先之妾則先病故時氏年二十七歲矢志守節殁年六十三歲計守節三十七年又據候補直隸州知州鄧啓華等稟稱山東同鄕臨邑縣民王彦嶺之妻何氏道光二十五年彦嶺病故氏年二十八歲撫姪爲嗣奉姑終老現年六十十歲計守節四十年又據清溪縣知縣唐彝銘等禀稱陜西同鄕韓城縣佾生强嵩齡之妻張氏道光十八年嵩齡病故氏年二十四歲屢欲身殉經舅姑勸釋矢志守節現年六十九歲計守節四十五年負據資州知州高培設等禀稱貴州同鄕已故節婦孫徐氏係清鎭縣民孫瑀之妻于歸三載夫故年十九歲撫孤守節殁年六十九歲計守節四十七年又據大足縣知縣劉寶蔭等公禀順天府同鄕宛平縣孝女祝慧熙生於咸豐十年賦質聰敏素性誠孝光緒七年其父壽嵩搆疾親侍湯藥衣不解帶頻危時計無所出焚香告天自刲左股和藥以進父病立瘳復因親老多病矢志奉親終生不嫁父母知其志不可奪亦不相强於八年三月因侍疾勞瘁病故時年二十三歲又據華陽縣知縣顧懷壬詳稱縣民陳其長素性純篤幼以孝聞光緒九年伊父陳永隆患病垂危忽思食肉因家業貧苦無計可設陳其長焚香祝紳割胸内煮湯以進父病霍然其創平復無恙以上節婦孝女六口孝子一名由各該州縣取結先後稟請旌表與來臣查該節婦徐賈氏樊李氏阮張氏王何氏强張氏孫徐氏孝女祝　熙孝子陳其長或苦節堪欽或孝思不匱或終身不字或割股療親洵屬節孝可嘉所生無忝合無仰懇天恩勅部旌表以維風化除蔣册結咨部外臣等謹會同學政臣邵積誠合詞附片具陳伏乞聖鑒謹奏軍機大臣奉旨徐賈氏等均着准其旌表　部知道欽此○○張凱嵩片再准前撫臣移交卷内雲南臨安府石屏州舉人張思敬武斷敲搕糾黨行兇迭據該州客民郝復元等控告均經批府提審復據臨安府知府劉毓珂查明該舉人劵跡昭著抗不遵提實屬恃符逞刁亟應斥革以憑拿訊嚴辦查張思敬由　生中式光緒元年乙亥恩科帶補壬戍恩科本省鄕試第三十九名舉人詳由藩臬兩司詳請叅革前來臣覆查無異相應請旨勅部將該舉人張思敬先行斥革以便飭提訊辨除咨部查照外謹會同雲貴總督臣岑毓英附片具陳伏乞聖鑒訓示謹奏軍機大臣奉旨張思敬着卽行斥革提訊按律懲辨該部知道欽此○○何璟片再浙江平陽協副將梁雲山現屇六年俸滿又澉浦營　司周恩培准補是缺浙江提標後營守備楊鳳成於二次軍政卓異各案内均奉部調取送部轉行遵照在案兹准浙江提臣歡陽利見並據温州鎭總兵張其光先後咨詳以現當海防緊要之際平陽地居沿海口岸紛歧該副將梁雲山在任年久熟悉懠形籌辦编務認眞都司周恩培委帶練軍扼要訓練修築砲臺土堤深資得力守備楊鳳成委製火藥築造城防砲臺各要工正賴布置皆未便更易生手呈請暫緩給咨等因前來臣覆查均屬實情合無仰懇天恩俯准副將梁雲山都司周恩培守備楊鳳成均予暫緩入都一俟昉移稍鬆卽令請咨赴部晉引以符定制臣謹附片陳明伏乞聖鑒訓示謹奏軍機大臣奉旨着照所請兵部知道欽此○○鹿傳霖片再據布政使孫鳳翔詳據署密縣知縣李步雲轉據前任浙江鹽運使王化堂之子職員王瑞麟呈稱伊父王化堂年七十四歲由翰林院庶吉士散館主事洊升員外郎監察御史補授山東運河道以歴次軍功及辦理漕運遞保花翎加二品銜擢任浙江鹽運使光緒六年丁憂卸事加籍守制因痛親情切染患病症醫藥岡效於九年十二月二十九日病故等情由司轉報前來臣覆查無異除咨部外所有二品大員在籍病故緣由理合附片具奏伏乞聖鑒謹奏軍機大臣奉旨吏部知道欽此 
 
