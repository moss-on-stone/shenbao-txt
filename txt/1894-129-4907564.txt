# 1894 - 129 - 4907564

 

Page 1

 
 
[代印萬壽盛興點景工程圖說告成] [  圖書集成局代啓]  
是書於萬壽盛興點景工程地叚做法分門别　井然秩然閱之無異掌上螺紋本局爲人代印今已告成每本價洋一角半由掃葉山房及各書坊發售賜顧者請卽移玉爲盼 
[重印合肥相國七十] [  賜壽圖壽言全集告成每部實價洋一元單購賜壽圖二角圖書集成局代啓]  
合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聯額　詞歌賦各禮具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印駢四驪六宋艶斑香色色俱足不特蔚爲大觀兼可增長學問無論士農工商皆當各置一編兹用潔白連史釘爲四本外加錦套裝潢精妙大堪悅目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫室購取并索發票仿單附送藥品爲憑○是書初印二千部遠近爭購業已售罄今重印齊精益求精閱知鑒之 
[譯西報述福爾康船廠事卽書其後]  
德國製造軍械船隻機器於歐西各國中獨樹一幟衆口同聲交相稱羡國中各廠林立有專造軍械者有專造各種機器者有專造商輪者有專造鐵甲兵輪者無不各擅所長其中製造鎗礮則以克虜伯最爲著名製造船隻則以福爾康最爲著名福爾康船廠曾屢爲中國定造兵輪鐵甲羣稱堅固便捷或譯爲五里岡者是也今觀於西報述福爾康船廠創始之原由而知實至名歸其所以積漸而負今日之聲譽者固非一朝一夕之故也西報謂福爾康創始之時僅有二人其一人名飛夫的納勃龍其一人則予忘之矣至一千八百五十六年距開設之年方届五載己成公司計資本三百萬馬克其時專造小火輪船並火車各種機器迨規模日益擴充始能製造大火輪船至一千八百六十六年始能造兵輪船至八百六十七年始於兵輪之外造大鐵甲船由此資本愈豐聲望愈隆迄今核計廠中機器房屋碼頭共值一千五百萬馬克並有七百萬馬克爲行本三百萬馬克爲公積行本者將資本流行以資造作之用公積者積而不用以備不時之需廠中有工匠五千名各逞其所能以呈材此該廠基業殷實之大較也至製造之精在歐西各船廠首屈一指自開創洎今共造火輪機器一千八百具又造一萬二千五百匹馬力載一萬墩之大鐵甲船又造極大廠内機器又造每點鐘能行二十八海里之魚雷快船又造鍋爐六千副此外兼造大鐵車床磨麫粉機器極大挖河機器製水泥機器並起重架等件並能闢造大船塢此該廠製造船具之大概也至造船之數德國國家曾造大鐵甲船八艘能載一萬五百墩有一萬二千五百匹馬力每點鐘能行十八英海里又造大號快碰船五艘次號者五艘又造德國公司輪船三艘藍烟筒輪船三艘由德往來美國極大公司輪船三艘又代中國造鐵甲船五艘魚雷艇十艘其餘製造兵商各輪船指不勝屈此該廠造船數目之大略也觀於此則該廠由小至大日新月異而歲不同苟非獨具心裁高出歐洲列國之上惡能聲施列邦名聞鄰國哉其去年造成之大鐵甲船名勃蘭登北者能載一萬墩實係鉅製而其氣管忽然炸裂咸深詫異夫當此船造成之時德皇曾駕臨勘閱大加贊賞凡扈從大臣及軍民人等無不嘖嘖稱羡以爲此船之妙處有五一係機器爐鍋工作精良二船身堅固三與敵船相遇轉掉靈便四行駛迅速五入塢修理不煩拖船及繩索相助能以汽力駛入塢内次日德皇復傳電嘉奬此皆見諸中西各報信而有徵此次氣管炸裂羣相議論有謂該廠製造未符原議者有謂製造偶有不精到之故紛紛聚訟莫衷一是西報則謂此廠自開設以來從無隳事夷生其致裂之由不在製造之不符原議實由駕駛者未審冷熱之故當定造時原訂八千匹馬力比工竣出廠先在紀爾水師埠駛行時有九千六百四十匹馬力尚覺餘勇可賈而其後氣管炸裂之時蓄汽僅七千五百匹馬力蓋因德國地方冱寒殊甚方該船行駛時寒暑表已降至六度駕駛者不察天時之凛冽率將熱汽鼓之熱汽轉入冷汽管冷熱相搏以致卒然爆裂罹此奇禍如謂製造不符原議致遭斯變則何以不裂於紀爾水師埠駛行九千六百四十匹馬力之時而獨裂於駛行七千五百匹馬力之時則其爲駕駛之不愼並非製造之不精蓋無疑義西報之論如此竊獨於駕駛不愼之說深有感焉蓋船主一船之主亦卽一船司命之主也凡乘風破浪作航海之行者一登輪船則其身命皆係於船主任大而責重處之以謹愼精細猶虞有不測之患稍或疏忽蓋鮮有不僨事者矣歴觀海船失事其由因颶風霧露天實爲之無可挽回因此而失事者固屬不少而其因船主中酒脫略或剛愎自用或藝術未精致遭不測者亦在所不免故船主一缺不可不鄭重遴選也今勃蘭登北氣管炸裂西報謂其駕駛之未精可謂探本之論然則選擇駕駛之人與身任駕駛之人其可不謹愼從事而防患於未然哉 
[本館接奉電音]  
　　昨由京友電傳上諭四道敬謹譯登○四月初八日奉上諭昨日慈禧端佑康頤昭豫莊誠壽恭欽獻皇太后臨幸普覺寺上駟院應備馬匹等項全行貽誤殊屬不成事體所有管理上駟院事務内務府大臣巴克坦布上駟院卿福森布增潤均著交部議處嗣後該衙門應行預備差使毋得再有遲誤所有該院馬匹羸瘦並當加意餧養一律臕壯不准以疲弱充數致干重咎欽此同日奉上諭昨日召見新授四川鹽茶道玉銘詢以公事多未諳悉不勝道員之任玉銘著開缺以同知歸部銓選四川鹽茶道員缺著張元普補授欽此同日奉上諭此次考試翰詹各員經閱卷大臣等校閱進呈朕復詳加披閱親定等次一等六員二等七十七員三等一百二十三員四等二員其考列一等之編修文廷式著以侍讀學士升用編修秦綬章陸寳忠俱著以侍講學士升用編修戴鴻慈陳兆文俱著以庶子升用編修王懿榮著以侍讀升用考列二等之編修王榮商丁仁長俱著以侍講升用編修姚丙然鄒福　朱益藩俱著以洗馬升用編修劉玉珂著以中允陞用編修惲毓鼎高賡恩李士鉁楊捷三吳同甲俱著以贊善升用侍讀馮文蔚著以侍讀學士升用編修鄭叔忱孟慶榮檢討王垿俱著以贊善升用編修張百熙著以侍講升用以上各員現在無缺可補者均著先換頂戴在任候補編修楊學霖程棫林檢討閻志廉編修熊亦奇管廷鶚俱著記名遇缺題奏並各加賞大卷縀袍料一疋小卷縀袍褂料各一件編修陳昌紳陳榮昌李立元吳郁生彭清藜俱著記名遇缺題奏編修嚴修陳田曹福元曹樹藩丁立鈞朱福詵連捷崇壽課佩賢周爰諏俱著各賞大卷縀　料一疋考列三等之二品頂戴左庶子崔國因著撤去二品頂戴以中允降補侍講學士闊普通武著以侍讀降補侍讀臧濟臣著以中允降補侍讀學士吳講著以侍講降補侍讀景厚著以中允降補檢討薩嘉樂著罰俸一年左贊善貴鐸著降爲編修修撰張建勳著罰俸半年編修許葉棻檢討希廉編修熙麟趙尚輔陳遹聲洪思亮馮誦清吳嘉瑞孫百斛吳鴻中駱　由均者罰澤一年 
 
 

Page 2

 
 
檢討劉秉鈞孫廷翰姚文倬謝崇基王塾編修徐繼孺王萬方徐仁鑄繆荃孫均著罰俸二年編修陳光宇著罰俸三年右贊善嵩峋著降爲編修仍罰俸半年侍讀學士李紱藻著以庶子降補仍罰俸半年考列四等之編修王繼香著罰俸四年檢討雷在夏著改爲内閣中書仍罰俸一年其考試繙譯列入一等之編修文海著以侍講學士升用編修儒林著以庶子升用考列二等之侍讀恩順著以庶子升用編修嵩恩著以贊善升用侍讀學士清銳著以少詹事升用考列三等之編修奎善著罰俸半年編修啓廉著罰俸一年侍讀惠純著以中允降補餘俱著照舊供職該員等其各勤求實學愼守官方用副朕教育人才至意欽此○初九日奉上諭此次大考翰詹列入一二等各員著俟京察一等人員召見完竣後按照名次先後每日二員預備召見欽此 
[大考等第單]  
　　一等文廷式秦綬章陸寳忠戴鴻慈陳兆文王懿榮二等王榮商丁仁長姚丙然鄒福保朱益藩劉玉珂惲毓鼎高賡恩李士鉁楊捷三吳同甲馮文蔚鄭叔忱孟慶榮王垿張百熙楊學霖程棫林閻志廉熊亦奇管廷鶚陳昌紳陳榮昌李立元吳郁生彭清藜嚴修陳田曹福元曹樹藩丁立鈞朱福銑連捷崇壽謝佩賢周爰諏楊士驤管廷獻熙元徐兆瑋于齊慶曾廣鈞勞肇光韓培森張學華鍾靈黄紹箕熙瑛黄紹第曹鴻勛馮煦馬吉樟張預榮慶李葆實王以慜李昭煒吳蔭培陳景鑾李經畬陳存懋裴維侒張星炳陳嘉言潘炳年張亨嘉張元琦李桂林杜本崇高潤生張澂余誠格薛寳辰黄玉堂張仁田李培元宋伯魯三等柯逢時劉永亨高覲昌趙汝翰王祖同崇寛李佩銘梁錦奎黄思永徐致靖魯鵬江雲龍華學瀾周承光徐世昌胡湘林江標蒯光典許晉立彭述楊承禧胡孚宸叚友蘭田庚許澤新王修植吳炳陳名珍葉昌熾載昌劉若曾費念慈周克寛鍾廣秦夔揚黄曾源康際清米毓瑞柏錦林施紀雲任貴震李殿林緜文劉沛然王安瀾梁鑾藻葉大遒徐受廉馬步元周錫恩崔國因周齡啓綏王培佑寳豐陳鼎霍爲懋朱延熙孫錫第姚士璋吳懷清陳佑楊福臻樊恭煦楊佩璋蔡曾源朱卓英闊普通武曾宗彦鹿瀛理高柟趙曾重黄紹昌陸鍾琦陳同禮陸繼煇沈曾桐檀璣涂慶瀾龐鴻文朱燕謀張星吉吳煦連培基錢駿祥徐朝褘王守訓查劭文王恩溎臧濟臣黄卓元劉世安羅光烈李驥年方霆吳講景厚薩嘉樂貴鐸張建勳許葉芬希廉熙麟趙尚輔陳遹聲洪恩亮馮誦清吳嘉瑞孫百斛吳鴻甲駱景宙劉秉鈞孫廷翰姚文倬謝崇基王塾徐繼孺王萬芳徐仁鑄繆荃孫陳光宇嵩峋李紱藻四等王繼香雷在夏 
此次翰詹大考經欽派大臣公同校閱進呈御覽皇上親定甲乙分别黜陟本館已將諭旨恭錄本日報首復由京友以大考等第單郵示合亟錄登俾閱者得窺全豹焉[  本館附誌]  
[二日兩火]  
　　初七日上午九點鐘時寗城縣前聚景廟弄口聚興車木店不戒於火烟霧漫空警鑼四出城廂内外各水龍雲飛電掣而來文武各官亦相率臨塲彈壓約焚一點鐘時共燬樓房十餘間各水龍皆散歸時已午刻忽報君子營老元祚李姓門内唐姓家又火因熾炭煎藥火星爆裂飛入篾簟中當時未及覺察有頃火勢上延烈烈轟轟不可嚮邇各水龍聞警復往灌救祝融氏始斂威而退焚去平屋三間正屋幸保無恙所有什物被匪徒搶去頗不少云 
[水中有物]  
　　京師右安門内東偏窰台地方有一窪區積潦甚深葦蘆一片密茂青蔥三月二十日前後突聞水中有物終夜作聲如牛吼令人聞之驚怖好事者緣此附會往觀如堵物於其中夜鳴晝吼聲益厲附近居人相率於日暮關門不敢出入由是竟目之曰大老妖有指爲水怪者有謂爲蛟鼉者紛紛傳播莫衷一是有謂於夜間見此怪頭生角身有白鱗都人士往觀者日衆舉國若狂地方官日往彈壓已將蘆葦刈割一空欲將水淘净駐京西人往觀不少亦思捕捉而大金吾巡城侍御亦往是處觀覽究竟如何捕治此怪尚未籌有辦法也姑先錄登而徐觀其後 
[壩石沈舟]  
　　秦淮東水關及利涉橋二處濬河之時築有二壩磚石柴木兼而有之三月桃花浪發加以淫雨連朝河水驟添五六尺壩忽沈没無影舟楫往來毫無阻碍近日天晴水復漸退畫舫笙歌依舊游行自在惟重載者可虞耳四月初二日有大船一艘滿裝石灰磚瓦船身浮出水面不過數寸逋過橋洞忽有物直觸船底砉然作聲時方退潮水勢甚急人力幾無所施未及設法出險而中腰已斷裂矣蓋凡載粗重之物皆係敝舟朽木豈能與頑石相敵宜其壞也幸河窄不至傷人貨物亦可撈取所折耗者尚屬無幾次日河工委員恐有再蹈覆轍者派多人立水中將壩毁去亦仁人之用心也彼招招者能弗感激無既哉 
[擬鑄洋銀]  
　　金陵大憲擬仿照西法開鑄洋錢免中華利源被他人奪去前在粤省抄錄章程詳細核議惟以總辦不得公正之員爲慮現已遴選譚觀察信榘董其事惟集股開局尚需時日耳 
[供給從省]  
　　江南甲午正科供給所總辦羅太守接委之後卽派人往江西等處製辦磁器木料復面禀方伯擬四月中旬開局五月上旬動工需用司事人等概從省儉親信得力之人開局日支取薪水其餘外荐諸君俟七月内進局節省經費於此已見一斑 
[兌銀竊銀]  
　　有馬某者自稱廣東駐防年未而立衣履翩翩儼然濁世之佳公子也本月初一日午後附搭飛熊輪船抵鎭憍寓佛來公客棧次日上午馬身穿二藍杭綢大褂手持紈扇後隨跟僕二人各用手巾包携帶元寳兩隻意欲掉換碎銀使用鎭江城外大錢鋪向不做門莊交易小錢鋪資本微薄又乏碎銀惟中等錢鋪花色齊全生意圓通可以兌換馬詢至大閘口復興錢鋪命跟僕將元寳置於櫃上云欲掉換碎銀該鋪夥見馬相貎不俗衣服麗都諒非胠篋者流遂將馬邀入客座奉烟敬茶小心欵待並詢姓名現往何方馬答以在鎭搭輪赴任欲將元寳易得碎銀沿途使用鋪夥卽將所存碎銀匣取出任其挑選詎馬挑選片時非云銀色不佳卽嫌銀塊大小不一是以生意未成壞寳而去迨馬去後鋪夥將匣内碎銀復行過平計少六兩有零想被馬竊去當卽著人四處找尋杳無影響既而馬又至銀山門大生錢鋪將元寳兌換亦未成交鋪夥將碎銀過平計少八兩有零鋪夥以馬言今日搭輪赴任並不知爲上下水乃逕赴稽查商輪委員局告知情形並馬之相貌衣服逐一詳述當經周守戎於輪船抵埠時留心查察初三日傍晚招商局江孚輪船到鎭守戎果在該船上將馬獲住帶回局中略問數語據馬云係廣東駐防廂黄旗人捐納某官赴任道經鎭江守戎詢以前日爾携元寳至復興大生錢鋪易銀該鋪少銀可是爾竊否馬默默不作一語守戎以事關誆竊且屬旗員未便審理當飭巡丁將馬押送丹徒縣署請王大令訊辦大令訊問之下馬供認不諱遂於次日清晨詣都統署謁見保統制面禀一切統制云我雖旗員只可管轄京口他處不能過問且案關誆竊是否冐充旗人無從知其底藴必須據情通詳督撫行文至廣東駐防查詢有無其人再行辦理大令唯　而退現將馬暫押自新所著人看管想此案定須遷延時日也 
[蘇臺小誌]  
　　蘇城定慧寺住持僧本修於上月杪被匪人破門直入攫去銀表銀洋臨行又將其下體刃傷此已列報兹悉此僧已於初二夜斃命臨死前二日令其徒置備香湯沐浴齋戒謂之曰吾將於後日歸去好事者詰其究被何人所傷則合掌曰阿彌陀佛前世冤仇今世報夫復何言再詰之則閉目不語至初二夜二鼓後跌坐蒲團瞑目而逝○道前街客棧夥某甲年已五十餘不知何故於初四日忽吞阿芙蓉膏數錢危坐果金橋上經人覺察多方灌救終不見效延至黄昏而斃從此黑籍中又多一怨鬼矣 
[停撤護船]  
　　寍波船局趙垣久等於去年十一月間以海洋盜賊充斥援自雇自護之法於甬江鎭海吳淞等處設立利濟公所經理其事延請舉人陳某爲董事以候補守備何傑李承銜等爲正副管帶黏呈章程條欵禀請寍關道當經道憲吳觀察批飭寍波府妥議詳覆　奪乃 
 
 

Page 3

 
 
事未議定輒先開辦該船商等希圖便捷聽信奸徒李華亭指使假公濟私而該管帶何傑等招雇勇丁聯檣出入海口難保非因章程未定鈐束未嚴在洋滋事以及夾帶貨物偷漏厘稅漫無稽考流弊滋多且聞該船勇丁竟有行竊被獲事被道憲吳觀察所聞以其利未見而害先形　屬不成事體業已轉飭將木戳吊銷所招護勇分别資遣回籍並將護船停撤以杜隱患一面批府札縣彚入船商金元亨等案内妥議詳覆事未照准愼勿急躁查海洋盜匪不靖各商籌費自雇以補舟師之不足立意本無不是惟辦理不得其人而章程未盡周密以致無益有損不能不格外愼重以期妥善何傑等所招勇丁臺人居多雖已資遣回籍難保不逗遛在境致貽地方之患除札鄞縣嚴密查拿外又出示曉諭闔郡人民如有何傑所招護商勇丁在境滋事立卽鳴保送縣究辦 
[騙刦類誌]  
　　温郡新街愼順士店於上月十九日有一人來店購土衣履翩翩議定大土兩隻洋蚨四十四翼令店夥携往伊寓收取洋銀該夥欣然從之及抵寓授以久餘莊票兩紙一係洋三十元一紙二十元圖章燦然核計洋水尚有贏餘乃謂之曰餘存之洋余明日再來購土可耳夥以莊票確鑿毋虞贋鼎迨持票照取則圖章式樣均係依樣葫蘆者急掉頭到棧兌洋早已黄鶴高飛矣拐匪亦狡矣哉○截路刦奪之風近日益熾前月廿二日魚更三躍後有陳六橋茂才手携番佛三尊行經東山下突來匪人當頭一擊陳卽仆地迨扒起時手中洋蚨早已不翼而飛徒呼負負而返○總局陳内使於某日譙鼓三敲時在小洲橋下錢一品帽鋪門口被搶匪推仆街頭擦傷額角血點斕斑時適細雨溟濛苔痕滑澾追之不及雖身畔别無長物而足下縀雨鞋已化作雙鳬飛去矣○項子澄茂才於上月廿六初更後途經晏公殿巷進士第邊突遭搶匪從背從極力一推跌仆在地心知匪人暗算狂喊火燭比地隣麕集賊已遠颺茂才廢然而返已如東郭先生行雪中履有上而無下矣 
[入祠續誌]  
　　原任浙江巡撫崧振青中丞奉旨建立專祠初一日恭奉栗主入祠已紀報章是日黎明護撫劉中丞至吳山海會寺恭送行旌在城各員弁曁紳士等亦皆先後戾止旌旗載道車馬殷雷頗稱熱閙至卯末辰初各員先散蓋因學憲徐季和宗師晉省赶往下碼頭恭請聖安也紳士等至午初始散歸 
[明府抱恙]  
　　鎭江訪事人來信云丹徒縣王伯芳明府芝蘭近日偶感風寒加以民間詞訟紛繁不遑訊理遂於本月初三日遣家丁詣道署請假五天延醫診治想天相吉人定卽喜占勿藥也 
[少尹謝步]  
　　上海縣水利廳林珍虞少尹之夫人於前日設奠滬上各寅僚咸往吊奠昨日少尹乘輿赴各衙門謝步 
[烘藥貽禍]  
　　滬城小南門外外倉橋北堍有同順花炮店係某甲所開日來隂雨連綿所製花炮不免潮濕昨日命學徒將火藥線在煤爐烘燥學徒偶不經心延燒藥線烈烈轟轟烟霧滿室幸左右隣聞警畢集汲水灌救得以卽滅隣人欲投巡防局請將該店押遷他處以免後患後由店主向衆人服禮始各分散 
[押解犯人]  
　　前日臺灣淡水縣解到軍犯林泳林添浩二名由上海縣代備刑具赭衣昨日行文城汛營撥兵四名又派捕役四名於二點鐘時押至大碼頭登船解赴嘉定縣過站 
[收所候解]  
　　昨報紀高昌廟巡防局函送竊鐵賊熊吉祥王瑞甫陳瑞生至上海縣黄大令提訊之下供稱小的等皆係革勇住董家渡天主堂後某茶館内賣落花生爲活因欲至崇明苦乏川資故至製造局竊取鐵五筒售與南市同春冶坊每斤七文大令喝令各責二百板收入所中候備文遞解回籍 
[開徵例志]  
　　本月初九日爲開徵上忙之期辰刻上海縣黄愛棠大令在大堂恭設香案敬禮恭信寛及雜稅條銀各櫃行三跪九叩首禮然後祭庫爆竹聲喧鼓籥並奏禮畢傳點升堂戸科書吏各圖糧差逐一叩賀禮也 
[地甲籲恩]  
　　總巡葉司馬公館失竊一事已紀報章前日司馬將二鋪甲夥枷號總巡局前示衆昨日二鋪地甲沙振至司馬公館求恩司馬准之飭將甲夥開枷諭令日後如再悞公定當加倍懲責沙等叩首至地唯唯遵諭而退 
[呼冤候訊]  
　　昨日下午嚴錦榮赴上海縣宅門呼冤值日差向之詰問答稱有洋銀五元之鈔票一紙被烟館主王竹甫借去向索不還反敢毆擊致將衣裳扯碎有頃王與陳許氏亦相約到縣陳許氏稱無錫人與王爲中表開設烟館嚴無端訛詐被擾不堪王所訴亦同值日差禀明黄大令大令諭令補詞核奪 
[爭地待勘]  
　　寡婦奚張氏與寳源祥孫世馥等因蘆蕩升科爭執當光緒十六年陸春江大令握縣篆時卽興雀鼠之爭至今尚未結案邇者赴省上控批仰上海縣訊明勘丈詳覆核奪前日黄大令牌示四月初八日傳齊人証聽候會訊是晚大令與會丈局委員夏明府升坐花廳飭傳前辦年租之地保曹錦昌及二十五保頭圖地保孫順和到案將繪圖發給令逐一指明曹禀稱一千二百四十號地二畝零五分是寳源祥之産然小的惟指陳大略而已至細核尺寸則事甚繁碎大令曰據爾所禀其圖與册似有不符其中總有朦混之弊禀稱小的不敢大令又提奚張氏至案亦將繪圖示之奚張氏訴稱迤西二畝零五分水蕩一畝零五分皆小婦人之産未轉道契水蕩由小婦人自墾東首卽利記之産再東一千二百四十號地二畝零五分亦是小婦人之産未轉道契其憑均已呈案丈夫於光緒七年逝世後孫自造圖册欺負小婦人以致受虧不小孫供稱奚張氏除水蕩一畝五分外並無他地與利記毗連者爲一千二百四十號從馬路起水蕩以外尚餘六畝七分立有界石大令又傳現充地保之周關寳研詰禀稱此事小的並不經手不知底細大令曰爾現充此役理應查明不得含糊行事又傳經管漕糧之册書汪步雲研詰禀稱書辦專管漕粮丈地之事素不到塲且此地漕糧已歸年租書辦經理劉蓬山訴水蕩確是奚張氏之産計一千二百四十號一千三百四十九號田單二張均已轉道契矣至東首二畝零五分是職員之産大令曰現查圖册不符不能核斷明日一點鐘爾等齊集是處本縣再會同夏大老爺逐細勘丈方可明白孫又供稱奚張氏欲與職員拚命職員不能先到是處伺候大令曰兩造都非艮善故有此爭著一概退　明日丈明後再行定奪各人唯唯而退 
[會訊茶案]  
　　比商良濟藥房西人施得琴投該管領事控稱華商信和寄販茶葉共有三次有已經售去者有未經售去者現在茶價日跌應向追償虧耗銀兩遂由比國領事古貝爾照會代理英會審員宋莘樂别駕請爲傳齊信和集訊曾於日前會訊因兩造各執一詞且人証未全候傳到信和司帳王姓訂於前日下午三點鐘再訊届時兩造齊集宋别駕遂會同比領事偕繙譯某君升座訊問良濟西人施得琴倩曷樂意傳說中話伸訴前情請向信和追償虧耗銀兩當有信和司帳黄阿良上堂施稱此人並非信和行主旋有信和主人唐文三上堂稱此事俱係馮振揚一人經手與我絲毫不涉問馮何在馮投案訴稱去歲共與良濟交易茶葉三次第一次五十三箱第二次一百三十二箱第三次一千箱每箱十五斥價洋七元半其第一次第二次俱係寄販故祗收銀四成餘俟將貨售去然後算找其第三次之一千箱業已算訖施言此事應向信和計算因取貨俱有信和圖章之票據爲憑問票據何在答稱可以取閱旋卽取到票據呈閱宋别駕閱之謂票上寫明取回樣茶一箱不得指一以概其餘施稱上禮拜信和行主唐文三到藥房中言馮係信和之夥每月俸洋十元凡事馮不能專主須唐自已作准唐稱並無其事施云爾上禮拜來說時到過帳房中有塞頼夫可爲見証唐答上禮拜確曾來過並非言馮不能作准因聞良濟欲控告信和是以前去言明茶係馮振揚與爾 
 
 

Page 4

 
 
交易如涉訟只能控告馮振揚不能控我信相餘語並未言過施言既非與爾交易何以匯豐銀行之匯票皆爾往收銀兩皆由信和簽字可見此事實與信和交易况我西例付誰人之票須誰人簽字方可收銀他人不能代收信和既冋匯豐收銀且曾簽字則此事信和豈能推諉唐言銀兩確曾往收實係馮振揚付下之票並非向良濟收下宋别駕得供謂本委揆度情形馮振揚係掮客之流自已並無貨物既與良濟言定成交之後向信和將貨交與良濟再將良濟付下四成之銀付與信和是否如此馮答是去年共與良濟交易三次第一次在七月間計茶五十三箱第二次在十月間計　一百三十二箱第三次在十一月間計茶一千箱第一第二兩次俱係寄販故有良濟與馮振記簽字之合同爲憑第三次則過賣與良濟故俱不簽字問既係寄販爾應執有收條答稱有收條遂卽將收條呈上别駕閱之謂此乃一次之收條尚有收條何在答在良濟處　得琴稱並無收條馮言當時將收條印在拷單簿上故未收執不信可將拷單簿查閱别駕謂爾將貨交與良濟祗收銀四成尚有六成未收何以毫無憑據在手如此作事甚爲危險倘外洋貨漲則彼有盈餘本可無事貨價减跌則言貨係寄販卽可追虧耗銀兩共中大有出入生意中人作事不可糊塗爾如有憑據呈出則可以不憑良濟帳目别駕隨問施曰共有茶三起曾否銷去答第一起五十三箱與第三起一千箱俱未銷去惟第二起一百三十二箱則已經售與外洋别駕謂未經銷去之茶馮僅收價四成可以再行設法施答照現在市價卽照四成而論亦已不值卽已經售去之一百三十二箱亦已虧耗馮言寄販之茶一百三十二箱當時價值每箱銀五兩並不售去後减至每箱五元亦不售去及至每箱僅值洋三元五角則忽然售去問未曾售去之前可曾與爾言及答未曾言過卽售去之後外洋應有總帳開出亦不與我看視遂又呈上一帳謂此係外洋總帳與他家交易者良濟亦應有是别駕問良浪可有總帳旋由施得琴呈出一帳别駕閱之謂此非原帳不能作准須將外洋之原帳呈出方能作准施言此帳卽在原帳印下並無二樣别駕謂既已涉訟須以原帳爲憑施立卽往拿有頃將原帳呈上上開茶一百三十二箱賣見佛　克一千二百九十個除去外洋用錢三十二个佛郎克二五共有一千二百五十七个佛郎克七五應除前曾付馮銀二百八十九兩利息銀十四兩一錢六分水脚銀五十六兩用銀八兩八錢五分保險銀八兩七錢五分共計銀三百七十六兩七錢六分將一千二百五十七個佛郎克照去年市面四個三佛郎克合銀一兩算應向追虧耗銀兩馮言我良濟在上海交易不知法國法郎克之市面須照銀數核算不致虧耗别駕謂去年付馮之銀應照銀數而算今年西歴四月所賣之貨應照是日佛郎克市面計算銀兩則盈虧之間方稱平允别駕將情商之領事領事亦以爲是遂命兩造將外洋賣茶日之佛郎克市價打聽明白再行訂期覆訊遂退堂時已鐘鳴六點半矣 
[函催失主]  
　　前豐順輪船主某西人失去標金六百兩後查係該船水手葛象緯行竊後匿跡鄞縣日前由包探陳阿九往查已由鄞縣楊樨虹大令將葛解送英廨等情已登前報兹由代理總捕頭好商請宋别駕加照招商局速卽函催該西人來滬以便質訊核奪 
夫鴉片一物流毒於中國世人皆知其患初食洋烟皆因三朋四友一燈相對而作消愁解悶計不知日吸其隠日深甚至形蓉枯瘦身虚體弱四肢無力陽痿精流房下雖有嬌妻美妾只有老翁白頭之嘆爲人終身之恨本堂家藏秘製善法包戒洋烟天下第一方獨用眞正人參鹿茸龍涎香補養身體等珍貴之品親自督製救濟世人無論男婦老弱或因病而食者均宜依法戒服非但毫無難過斷癮神速百病立除永無後患服之第三天精神爽快而轉紅潤飲食倍加服之第七天腹中烟積烟油均由大便而下行再奇者見烟而反厭服之半月通血脉壯元陽延壽年除百病誠乃天下善法包戒洋烟之第一靈丹也現時交春令夏來有志諸君極宜脫離苦海有深望焉每兩價洋一元先試半元亦可不折不扣信資自理服法均有仿單細詳 
詳 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照常給俸]  
　　英京來電云日前下議院會同集議時有逹權黨議員名模頓者在院内請云我英次皇子卽今古麥國王之妃前者所英國俸資請爲刪裁云云時刺模渣及其黨人均以此舉爲合宜惟其餘諸員意見多有參商因共舉行投筒之法迨將票開看則以此事爲不者多至二百三十人然則此請已不能有成矣按英次皇子之妃係今俄皇之公主皇子前者在英每年所得英國俸資一萬五千磅其妃歲俸萬磅嗣皇子承其叔位至古麥爲君至是卽已不在英國宣勞故不能受英之祿是以杞公前在議院内曾請將皇子之俸裁去惟其妃所得俸則仍照舊動支當時議員刺模渣曾起而駁稱此等辦理未能合宜須將此事發交諸員公議妥愜始可舉行惟杞公則以此事可以一言而决何勞再三紛議乃舉行投筒之法藉决從違迨開票看視之時則言此事爲無庸再議者多至一百十八員故此舉遂經核定今模頓復請將妃裁去議而不果則妃在英之俸可以仍舊動支矣 
[潯陽紀事]  
　　三月廿六日元和輪船上水有年近而立之某甲貌頗秀雅孑然一身行李亦蕭瑟由蕪湖附輪上駛患病沈重行至九僅存一息遂將甲委置躉船上於是晚氣絶無人看守致左目被鼠咬啐次晨怡和行主禀報領事轉告江防廳飭地保備棺盛殮瘞諸荒郊萬關山魂歸何日可哀也夫○上月廿四至廿七等日隂雨如膏居人不能登山採茶咸怨天公之不做美也○九江信局公議規條凡輪船抵埠搭挑板不准搶先登輪收取信袋違者罰酒一席上月十九日大通輪船下水福興信局違禁照議罰酒及入席時福興不准全昌仁信局入席揚長而去此後仁昌亦犯禁僉云福興無禮令其重新開宴邀全昌仁赴席全昌仁亦罰酒以遵舊約 
[五茸迎夏]  
　　茸城南門外四牌樓楊某隷名營籍家景蕭然膝下生有二男其長子娶城内某姓女爲童養媳盈盈三五丰致嫣然上下旬某日清晨女持竹籮赴附近水橋淘米良久不返其姑蹤跡之則籮猶放在岸灘也而媳已不知何往矣○提標正營什長某甲親兵某乙産也投効數年頗多嗜好債臺百級無計彌縫去月某夜甲乙收拾行囊踰垣逃遁迨哨弁等查知原委禀明統帶中軍府張叅戎隨卽牌示挑充補與考者不下三四十人叅戎擇其技藝純熟者得丙丁二人充補是缺○大張涇及金沙灘河道由婁縣張明府禀商提轅譚宫保諭飭中張鎭戎城守營曾游戎各率所部正副兩管兵士分叚挑濬本月朔日一律竣事遂於亭午時開壩現又會同叅游戎疏濬白龍潭一帶河道屈五六日内又當告厥成功矣飲水思源有不歌功頌德者哉○茸城内外東嶽帝劉郡王温天君痘神施公楊侯六神像於三月二十六日出巡十八日回廟前已略誌報端是日會中執事鮮明耀目光彩絶倫綠女紅男無不挈伴携儔爭先快覩至本月初一日社中人又舁蕭聖明王神出游穿提督府繞出北關迤邐過陶行橋轉折而東進西門回殿一切鹵簿與諸神會大致相同神像後隨騎約有三四十匹揚鞭策馬意氣自甚無謂也 
[控妾捲逃]  
　　高顧氏控大婦凌虐宋通刺以一面之詞殊難憑信俟提伊夫高永泉及大婦沈氏到案再核等情已登昨報標其目曰婦鳴冤兹悉高顧氏卽高過氏名秀金年十九歲幼時曾出帖許與張春生爲媳嗣因與江北人王老三有私前年八月間爲張偵知控經蔡太訊究張情願退婚令女另許别姓其父過杏林遂於去年十一月憑媒應阿祥嫁與無錫人高永泉爲妾過門一月卽逃回母家經其夫領回問日又復逃匿仍由其夫領回秀金終有不悅之意於客臘望日欲將青絲一縷剪下遁入空門經大婦沈氏婉言勸之而止今春二月間女母某欲接秀金歸寍其夫不准口角之下女母被沈氏掌頰二下大肆雌鋒當經旁人勸散本月初五晚沈氏出外摇會秀金遂捲取金銀首飾乘間出比其夫知覺四處找尋毫無形影立報美捕房候查不料過氏當晚已赴英公廨喊控矣昨晨高永泉亦持狀帋及婚書據赴英公廨訴禀想非孰是高懸明鏡者自能辨之也 
[研訊幼女]  
　　幼女喊冤已紀昨報宋通刺卽於晚堂提訊王阿幸訴稱南匯縣張港栅人父名春榮撑船爲業母親棄世家計窘促由親作主將小女售與昔存今故之無錫阿二卽包探王阿二爲寄女得身價洋四十元寄父逝世後時遭寄母凌虐甚至將烟扦毒刺下體痛苦堪昨日寄母有不如意事遷怒於小女子用樹棍猛擊一頓遍體鱗傷並將鐵練繫頸小女子告訴無門因此乘隙逸出奔投案下泣求大老爺豁通刺飭官媒騐視無悞隨訊紀阿囡供稱蘇州人父親故後家計蕭條由母親作主憑媒許字與王家爲童養媳於十一歲時過門公公在日稱愛惜公公故後婆婆視小女子若眼中釘時時毒毆身無完膚昨日復遭辣手將小女子鎖閉一室如入牢籠經隣人向之解勸反被辱駡幸親聞信前來將小女子救出挈同投案叩求超豁紀朱氏供小婦人在滬針黹苦度女兒阿囡許字王家爲童養媳過門已將三載親母某氏卽嫂嫂現在裏虹口開小烟館小婦人因見女兒渾身受傷與之理論反遭駡詈因此挈女投案求大老爺憐而拯之公侯萬代通刺判將阿英阿暫交官媒看管候飭傳王阿二之妻到案再核朱氏唯唯叩謝而退 
[買贓傳質]  
　　某洋行西人投英公堂控包車夫某串同徐和尚竊去金四開金十六開宋通刺訊代供之下朱徐供認金十六開七個與南倉大街萬源銀樓通刺遂于前日飭包探帶同朱徐二賊至二十三七鋪巡防局請派勇丁地甲同往吊贓既至該銀樓其夥周某謂寔未買金十六開當將帳簿檢出給包探地甲閱看包探只得將朱徐帶回據情禀覆朱堅稱售與該銀樓通刺于昨日又命包捕往南市恊同地甲銀樓夥周某並持帳簿歸案訊究 
[美捕房紀事]  
　　四馬路玉聲堂扇店主黄金棠於二月杪被學徒鄭鹿生曹銀生竊去洋蚨一百七十八元及小洋三百廿元如黄鵠高翔不可捉摸黄遍處訪尋迄無蹤影當卽報捕查緝昨晨鄭曹等由蘇抵滬在美租界行走被包探唐青山識破拘入美捕房搜其身畔有洋一百十五元暫存捕房俟解赴英公廨請宋通刺懲辦○寍波人陳阿五不知作何生業前晚行經虹口元芳路流氓朱三郎張阿榮陳福芝吳全張德清邱成茂等六人横衝直撞而來致相口角既而羣聚攢毆將陳打傷頭額搶去洋傘鞋子小洋等物陳心不能甘奔赴美捕房喊冤捕立飭包探竇如海至該處將諸流氓一併拘獲並吊到洋傘一頂解送捕房捕頭著押俟解送英公廨判斷○寍波人某甲居美租界西華路裕醬園弄第廿九號門牌向以撑杉板船爲業膝下祗生一女名仁姐年華二九春色撩人與某自來火廠工人阿祥有染前晚設計偕行并竊去蚨十五翼甲遍尋無着赴報美捕房捕頭飭包探爲之查緝未知能珠還合浦否 
[法界瑣聞]  
　　甲乙丙三流氓專以鄕民爲魚肉前日午後四點鐘時行至中八仙橋途遇鄕人某甲賣布回家甲故意將肩相碰以爲已卽向之爲難乙丙佯爲解勸拉至某茶肆啜茗多方恐嚇事爲八仙橋巡防局員所聞派勇彈壓甲乙丙見勢不佳紛紛逃逸聲稱尚欲尋獲人爲報復之計恐日後難免不受其累也○前日清潔局徐兆寰吳桂芳等投訴法公堂請提追各戸所欠以抵借欵葛同轉准之飭探持票至門巡防局請協提欠戸某甲解入捕房克捕頭命押候堂期解訊 
[江甯官報]  
　　四月初二日陝西知府王矅鑾到湖北來分省補用知州陳其鑣辭○初三日候補道譚信榘傳見候補道周蓮回蘇補用道選用府曾紀壽進京辭知　寳書由揚來新授江西寗都營叅將桂林由京來縣丞趙啓封辭回蘇○初四日籌防局候補道曾前戸部主事龍繼棟辭回滬丁憂候補知州李孟康知縣常牧又張義澍禀　廣東回叩謝保奬均見首府李禀知明日入塲知府許寳書傳見○初五日三品銜發往江蘇卽用道李光瑜由京來到省江防同知興赴軍功廠看丈船塢回邢毓馨叩謝校對年期滿蒙給拔委一次補昨日工部郎中孫樂到親拜由四川來回京辦鑄造洋錢局候補道譚信榘見知府許寳書辭回揚藩轅牌示委署碭山縣敎諭吳秉成病故繳委遺　有訓導范懋怡署理 
[蘇省官報]  
　　四月初三日直州文林到北路知縣陸嘉榖銷北路總巡差郭寅階銷間胥門外總巡差林士菁銷騐收寳山塘工差補用都司沈春山辭回上海五品　縣用指分江蘇試用縣丞唐庚英江西人到省縣丞趙雲倬從九沈恩藻銷冬防差朱福履奉委淞滬貨捐局查騐差藩轅牌示卽傳試用典史吳棅張孝先二員於初六日來　章甄别考試○初四日崑山石浦司巡檢俞寵盤禀知交卸回並謝委調署昭文縣典史事卽辭赴任飛槎輪船委員徐嘉林禀知浙江回○初五日知府彭文明禀知巡卡卽　松江柘林通判張福謙崇明塘工來知縣鄧復興銷秋審點名差主簿趙光瑜府照王恩霈銷秋審執事差請補嘉定縣諸翟司張開溥謝飭知准補飛槎輪船委員徐嘉林禀　上海　陳大人 
[鄂省官報]  
　　三月二十五日候補道李奉飭設漢鎭緝捕局赴兩院禀謝知管帶問津輪船儘先都司張彪解淮餉赴揚州禀辭代辦馬鞍山煤務安徽候補府黄國　見赴撫署禀賀辭缷署隨州事本任漢川縣陳豪回省委辦武穴上厘局羅迪楚自局來省指分新海防試用巡檢吳大蕰來省俱赴兩院禀到委辦漢川縣府河口厘局候補　邱威禀辭回局赴撫署禀賀候補縣姜文治奉臬憲委赴孝感縣提京控人証禀知候補典史王澍奉委赴松滋縣催漕糧禀辭候補巡檢翟宗藩奉武昌府委赴蒲圻縣查牙　赴兩院禀知辭○廿六日湖南候補府任國均禀見署大治縣事林佐委辦武穴上厘局卽用縣羅迪楚俱禀見俱赴撫署見辭候補縣姜文治奉臬憲委赴孝感縣提京控人　知候補通判王作霖奉藩臬憲委自荆州府江陵縣查各銅鋪有無私燬卸麻城縣事張集慶俱回省候補巡檢李世溥自京起服來省俱赴兩院禀到留辦漢川縣府河口厘　補巡檢邱威禀辭○二十七日湖南候補道莊賡良進見候補道凌奉委　辦山東賑捐局赴撫署謝步候補通判李華傑奉委辦新堤厘局各赴兩院禀謝候補州劉峻德赴　等州縣查軍丁戸口候補縣涂九疇赴新關各赴兩院禀辭武昌府經歴曾鴻奉武昌府委赴江夏武昌崇陽興國四州縣查騐牙帖赴兩院禀知辦理黄花澇厘局候補通判　　候補巡檢頭　辛奉委赴大冶縣查牙帖俱禀辭 
 
 

Page 10

 
 
   
 
 

Page 11

 
 
   
 
 

Page 12

 
 
   
 
