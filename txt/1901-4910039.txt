# 1901 - 84 - 4910039

 

Page 1

 
 
[彚解振欵] [  申報恊振所啓]  
　　去歲陝省奇災飢黎載道人民相食　不忍言雖經海内好善之士慷慨解囊捐資助振迄今沈災未　待　　　　　聲太守聞而惻然擬集三萬金馳往陝西勘校被災最重之區親爲散放本館協振所於本月初十日　　規銀一千兩送交電報總局楊子萱太守彚數匯交潘太守帶往施振惟是需欵甚鉅尚求各省仁人君子見義勇爲源源　助庶得裘成集腋彚解災區振救哀黎同登袵席功德無量莫與比倫翹盼仁施曷勝迫切 
[富强爲王政之本論]  
　　昔梁惠王以利間孟子孟子進之曰亦有仁義而又折之曰何必曰利朱子釋之以爲利蓋富國强兵之類後　遂　以爲不刊之論而富國强兵之政概　之爲雜霸功利夸詐之謀爲言王政者所詬病學人所不屑挂諸齒類一似富强外别有一種王政王政固無取乎富强者歧而二之輕而忽之以至數千年之後朝廷以淸凈無爲爲治庠序以空疏無具爲教農習於偷惰工安於窳陋商疲於虧累使歐美列國協而謀我嘗我愚我笑我嗚乎安得此捫籥之諭刻舟之見使流毒至于如此哉我聞孔子之策衛也旣庶而謀富告及門之問政也先足食與足兵春秋之世去古未遠民生康樂俗尚敦龎規規乎唐虞之流風夏商之餘韻内無禍世殃民之敝政外無爾虞我詐之强隣正不必斤斤於富强亦自足媲極盛之軌而成大同之治然而聖門論治猶且不出兩言心法相傳固欲以告萬世初不謂時至今日彼東西著名各國獨能承其餘緖師其精意收其明效大騐而我神州爲神聖之所締造文物之所彌綸及反榛榛狉狉安於僻陋喝乎此殆巢燧羲軒之所不及料堯舜禹湯文武周孔之所不及防使朱子復生吾知其必更立一說進一解爲我人砭其愚訂其頑扶其殘起其廢必不作此放遠過高之論使人得以竊美名便私計禍人心誤學術流弊至于如此之極也今縱觀東西著名諸國教民之政證之以上古帝王之治而無一不合求之於中國晚近之世而無一偶同而猶詡詡然曰我中國自有五帝三王相傳之王政不屑言富强競雜霸功利夸詐之效是不惟可恥抑亦可危之甚矣試略舉彼中政教之致力於富强而悉探原於王政者析而言之參而証之比而觀之一破吾䣊狂瞽之論支離之說可乎彼學有化學卽周禮言土化之法化治絲臬飭化八材之義今中國未嘗求其理也有格致學卽大學言致知格物中庸言賛化育參天地之義今中國未嘗究其故也有操身學卽禮内則言十三年舞勺成童舞象學射御之義今中國未嘗習其事也有各種專門學卽禮學記言不歆其蓻不能悅學之義今中國未嘗備其規也彼國重農政卽周禮言草人稻人之掌山虞林衡之官今中國未嘗專其職也重工政卽中庸言來百工足財用之義今中國未嘗擴其業也重商政卽周禮言司市亡者使有微者使阜害者使亡靡者使微之義今中國未嘗謀其利也重兵政卽論語言教民七年可以卽戎不教民戰是謂棄之之義今中國未嘗講其法也重謹院卽周禮言外朝詢衆庶書言謀及　士庶人之義今中國未嘗畢其　也重報館卽王制言史陳詩觀民風市納價觀民好左傳言士傳言庶人謗商旅市工獻蓻之義今中國未嘗獲其益也凡此皆近百年來彼中政教富强之實事深有合於我中國儒者所稱王政之原本乃何以誦其言不師其意尊其說莫　其功以趨避爲長才以模棱爲能事以泄沓爲通方以偷惰爲息民以不除弊爲養元氣不言當强故各國訂約瞢然於彼我之損益而不知久遠之計不言富强故大臣謀國惘然於郡國之利病而惟偷旦夕之安不言富强故商務無一船越新加坡而西小呂宋而南而兵船游歴亦不踰此不言富强故香港西貢小呂宋　羅巴等處各有數萬　數十萬華民而不能設一理事以轄之美屬三藩謝司戈英屬奥大亞利華民自闢利源而無帶失之反受他人嘔　不言富强故琬球滅而越南繼之越南削而緬甸又繼之緬甸奪而朝鮮又繼之不言富强故黑龍江以南烏蘇里河以東勘界一誤促地五千里其西則布哈爾布魯特哈薩克浩罕諸回部吞并於俄而哲孟雄什克南廓爾喀講部　　於　　　以　藩而割於日旅順口大連灣廣州灣以要墜面畀於俄於德於法東三省以祖宗發祥之地而啓他　眈眈之祝且也聨軍北上九廟　　肉祖行成乘輿西幸更有爲臣庶所不忍言者夫亦惟不屑言富强而　至于此也嗚呼平治無期抑鬱誰　廢書太息　紙龍鍾又安得起朱子而問之耶 
[本館接奉電音]  
　　昨日午後二下鐘時西安行在飛電傳來旨一道上諭五道敬謹譯登○二月初八日行在吏部帶領引見奉旨卓異福建福寗府知府嚴良勘著准其卓異加一級仍註册在任候升俸滿甘肅涇州直隸州知州賢　著准其補授回任開缺前江蘇淮　　　元福著以　員用　　同知　山西蒲州府知府惠格著仍以知府用欽此○初十日内閣抄奉上諭　善著議補江寗　　　　　將軍　　　　　欽此同日奉上諭本日召見之四　　　　府王明德著以知府仍留原省　　補　　　軍　處存記　　　日奉上諭德壽奏考察屬員分别舉　一摺　東翁源縣知縣劉永　　　　知　　　　　　知縣李　　　　三水縣長寗縣知縣呂道象以上各員旣據該撫　稱循聲卓著均著俸旨嘉　長　　知縣　立　辦事　　　　　　前署縣知縣李之鼎行爲鄙謬不知檢束署四會縣知縣胡承緖惟利是視罔惜聲名前　縣知縣　濬任性　爲操守難信前署新化縣典史候補巡檢方鵠銘遇事生風舞文弄法均著卽行革職曲江縣知縣　九　　　　弛殊難振作著開缺另補署興寗縣知縣孫祖華藉案勒索致滋物議署縣知縣謝裕棠性成卑鄙難膺　社惟文理尚　均著以教職歸部銓選餘著照所議辦理該部知道欽此○十一日行在内閣抄奉上諭奇克仲布著調補京口副都統所遺正白旗漢軍副都統著廕昌補授欽此同日奉上諭本日召見之候選知府安徽卑陽縣知縣黄家傑著開缺以知府仍留原省補用欽此 
[德員議論]  
　　德京柏林來電云某日德議院中人互議中國時事内閣大臣布羅君宣言曰我德與中國和局俟欽命來德道歉之惇親王至京後便可告成惟各國在京師議和尚難　了蓋中國雖自知應付賠欵然僅恃日後收取關稅鹽釐抵之至釐金則恐被各國另行索去耳至退兵一事若中國將各欵議定則聨軍自須勸回但英德條約中未經論及東三省事務倘能使中國不失土地則亦各國所樂聞我德與俄人戚　素敦並未因俄占踞遼東以致違言陡起卽德法兩國亦未必因中國而生嫌惟日本時欲向各國施其權力倘三國合　以　别　格兵力多多矣 
[意艦窺華]  
　　廣東商務報譯登意國水陸軍報云意國寄泊遼東之艦隊始擬在三門灣過冬後移泊三門灣 
 
 

Page 2

 
 
迤北相距五十英里之廉訥灣此灣水勢較深有三大島環之旁列數小島以爲屏蔽一邊有山磡與寗波平原相隔一邊有肥沃之地角與灣相間其地勢較勝於三門灣云 
[緬界亂耗]  
　　香港循環日報登緬甸仰江來信云邇來中緬交界之區甚爲不靖時有中國匪人出而刼掠倘英兵再不用力設防則匪黨將侵及英人屬地矣 
[兩廣督憲陶制軍相行新加坡羅總理事文]  
　　昨閱香港循環日報登有粤督陶芷芳制軍札行南洋新加坡總理事官羅觀察公文令諄勸邱菽園林文慶諸人睠念國家棄邪歸止惕以順逆之理勵其忠義之忱娓娓而言情理俱到彼讀此者苟天良未盡澌滅當無不幡然覺悟悔過自新矣其文曰爲札飭事照得本部堂訪聞去年臘杪有多人由上海香港前往叻埠其人多湘楚籍分寓邱菽園林文慶各處邱由緬甸暹羅籌備多貲遣人隱結粤省會匪等情查邱林均係閩人流寓該埠素未聞有非分行爲况閩粤毗連休戚相關謂其結匪作亂圖危桑梓殊出情理之外究竟是否實情合亟札仰該總領事愼密查明詳細申覆抑本部堂更有由衷之言願爲該黨中人正告者聞邱菽園係福建舉人在該埠報館主筆林文慶在英國厄丁僕喇大學堂肄業多年考列高等皆有學問聲名聞於中外必因學成未用是以流寓忘歸至於湘楚等省之人此次前往該埠者想皆求新之士或從前與康梁有交或去年爲唐才常等所牽涉所以畏罪遠引抑或以中國未行新政憤激出游求遂其志凡此不得已之苦衷皆本部堂所深悉夫今日事勢至於如此苟有知識孰不謂新法之當行然欲行新法原以扶危定傾安我中國若夫援引匪徒以求一逞事必無濟虚被惡名且同類相殘殺機甚酷紛爭擾攘而外國乘之試問何以謝天下無圖亂中國之心而適爲擾亂中國之舉轉使守舊諸人援爲口實概加新黨以叛逆之名而無辭可以解免致新政之行愈求速而愈阻該黨人士苟念及此應亦引爲痛心之事今皇上懲前毖後力圖自强恭讀光緖二十六年十二月諭旨令中外大臣籌議變法事宜各省大吏陸續封章入告和議將成廻鑾在卽新法善政自必次第舉行百廢俱興需才尤急該舉人等深通新學懷抱異才均可備他日國家之用况得罪朝廷奉旨訪拿者祗康有爲梁啓超數人其餘人士概無干涉卽當日偶有牽連但使悔過自新亦必在棄瑕錄用之列乃受其煽惑思亂宗邦誰非父母之遺體何苦自捐有用之身本部堂甚爲憫惜古來儘多賢豪失志縱不樂見用於時亦惟閉户著書以待來哲若必勉强行事鋌而走險則自待亦薄矣該總領事駐叻有年素爲該處華人所信服且籍隸閩省與該舉人等夙有鄉誼所言自易聽從務將本部堂之意剴切開導俾知迪吉逆凶之理毋逞血氣以圖徼幸是爲至要特札 
[教案已結]  
　　厦門訪事人云福建漳州府屬詔安縣民教不和幾成巨禍經漳州府孫太守漳州鎭謝鎭軍馳往彈壓已紀前日報章兹悉太守蒞詔後日與教士妥商將所毁教堂從新修理遺失物件一律賠償并傳集各鄉民竭力開導不得再與教民爲難事遂了結上月某日太守與鎭軍已遄返郡城矣 
[惠匪又獲]  
　　惠州逆匪李跛潭事敗脫逃經何榆庭軍門緝獲昨已紀諸報端兹閱香港循環日報云某日惠州府沈太守電禀省憲稱黄耀廷阮雨人兩逆犯刻亦憑線人拿獲不日當解至省垣按黄阮兩逆與李同係渠魁地方官懸賞購緝多至洋銀二三千圓今得一鼓成禽當亦難逃法網至李匪則已於本月初六日明正典刑矣 
[回天無術]  
　　漢口采訪友人云本月初旬某日淸晨夏口廳同知陳少石司馬嚴諭公差拘獲私售回天票之匪首某甲嚴加推鞫直認不辭因立飭解往垣鄂垣禀請上峯訊辦嘻若輩每以回天之術煽誘愚民亦知叛逆朝廷固天理所難容卽國法所不宥乎亦徒見其自取死亡而已矣 
[案難遽定]  
　　金陵采訪友人云日前江寗將軍崇右庭留守兩江總督劉峴莊制軍派員提到京口約盜肆劫之不法旗丁十一名迭委江甯府王鹿峰太守會同協領某君督率理事同知悉心研鞫並補提証人質對若輩均任情狡展堅不承招某日太守又與協領多方推勘或堅不吐實或稱略知其事並未同行或稱實被仇人誣陷或稱世受國恩决不敢作此犯法之事刻雖禀經上憲委派滿漢幹員悉心辦理恐一時遽難讞成也 
[雙旌並發]  
　　南昌訪事人云正任江西督糧道升授湖北臬司李少東謙訪正任江西鹽法道調任浙江寗紹台道春會東觀察均於正月下旬交缷篆務料理行裝以便擇吉赴任其接署糧道篆者爲候補道丁少蘭觀察接署鹽道篆者爲候補道張厚齋觀察 
[江寗試事]  
　　金陵采訪友人云江蘇提督學政李大宗師於本月初四日抵江密初五日行香放告旋示期初六日考試合屬生員經古是日辰刻宗師升座點名諸生魚貫入塲移時卽封門命題限於戌刻繳卷策論題政貴平易近民論善理財者不加賦而用足策論治便須識體論經學題春秋改時改月辨周禮封國之制與孟子不同說爾雅爲九流津涉六藝鈴鍵說釋伐釋業史學題史氏流别有十說遷史八書漢書十志續漢書八志優劣論詞章題鄉村各置鼓鐸賦以母作非爲及時力田爲韻賦得江雨霏霏江草齊得齊字五言八韻華林園七律限十三元韻大功坊七律限六魚韻算學題三乘方有理無形李壬叔四元解云太居上止一格天元從下乘之則二格再乘則三格引而長之之道似此是綫無疑何報之以平形立形兩闡其理然皆四元同等設如三五七九四數連乘其形如何綫仿幾何以圖說之有四數連成爲一千五百二數三數之和等於第四數二三四三數之和勿論以第四數約之或以二三兩數之和約之皆等於第一數而以第一數約第三數亦等第二數求各數若干初七日考試童生經古詞章題唐太宗謂李世勩爲長城賦以世勩在州邊塵不驚爲韻賦得六朝山色馬頭靑得山字五言八韻折柳亭七律限亭韻杏花村七律限村韻史論題蕭曹論賈長沙治安策與鼉錯削七國異同得失論性理題德行文學人之根本論孝經題非先王之法言不敢道論時務題勸農練兵策經解題師出以律解算學題未詳初八日江甯駐防江寗府學上元江寗兩縣學生員科試駐防四書題耕者九一府學仕者世祿上元關市譏而不征江寗澤梁無禁通塲策題問歴代選舉之制詩題賦得春陰漠漠覆江城得陰字五言六韻初九日覆試生員經古詞章題詞源倒流三峽水賦以題爲韻賦得二十八宿羅心胸得羅字五言八韻餘題未詳 
[嚴剿私梟]  
　　蕪湖訪事友人云上月某日安徽和州知州童米孫直刺訪聞沿江一帶時有梟船進口爰督率團練會同緝私弁勇前往拘拿梟黨恃衆拒捕直刺大怒立命開槍轟擊當塲擊斃二梟生擒其二帶回訊辦自此梟黨始稍稍潛蹤 
[巡緝認眞]  
　　鎭江訪事友人云瓜洲在鎭江對岸蘆葦深處盜窟甚多近更刼掠頻聞大爲民患大憲以地方官弁捕務廢弛咎實難辭遂各記大過一次以示之懲各官懾於憲威咸知拓奮日甫西下卽出隊周巡不復如前時之玩愒矣 
[甬東盜案]  
　　寗波訪事友人云本月初五日之夜三鼓時東鄉狹石嶺下滕家園張恒德家突來盜匪數十人各持刀槍排闥入室刦去洋銀一百八十餘元錢數十千文衣服若干件張出而抗拒被盜槍傷乳下其媳亦受重傷地保置若罔聞張無奈于初八日倩人舁至鄞縣署報請騐視縣主徐蓉齋大令准之移請某營官前往履勘一面嚴飭捕勇赶緊緝拿務獲究辦又聞初六夜南鄉周家渡相近金家漕劉姓家亦被盜 
 
 

Page 3

 
 
劫去贓物約值三百餘金後因所失無多並不報官請緝是夜東鄉寳幢河頭陸紳家有游勇數十人明火執仗蜂擁而入劫去金銀珠寳及細軟衣物約值數萬金當盜入室時逼問其媳首飾藏於何處媳堅不吐實被盜持刃擊傷面部並傷男女婢僕三人次日事主開單投報縣署適大令赴丈亭迎迓學憲李大宗師由典史王少尉帶同捕役往勘 
[厦島晴雲]  
　　厦門訪事人云去臘閩人周某私製銅質小銀錢携至臺灣混用旋被日本官訪拿嚴訊供出與陳某同黨陳現居厦門日官遂照會道憲徐乃秋觀察札行厦防廳上月二十九日拘陳至案研鞫之下堅不承認乃飭重責一千板釘鐐收禁聽候核定罪名○厦門五方雜處痞棍繁多往往拜會結盟帶刀持械横行不法魚肉善良閭閻畏之無不側目道憲徐乃秋觀察惡之訪悉著名痞棍二十餘人開單飭厦防廳按名緝捕務獲嚴懲○臺灣銀行被竊巨銀前經起出原贓六千餘元尚少六千餘元因首犯紀鼠業已遠遁外洋無從追獲日前日本駐厦領事照會同安縣王大令請卽追齊贓銀大令不得已提紀姓族長至案勒令賠償否則定干究辦紀姓族長業已認繳洋銀四千元想此案不雖了結矣○貧民偶患疾病無力延醫偃臥牀褥間因而羽化此亦大可傷也兹經道憲徐乃秋觀察延屠漢槎二尹來厦設立官醫局施診貧民人皆德之○厦門大井脚痞棍某甲賄通差保開塲聚賭正月初六日不知因何忽與泉州人某乙互相角鬥甲力大於牛持刀猛刺適中乙要害之處血溢如泉立時斃命乙之家屬投報厦防廳署廳尊張司馬帶同刑仵書差蒞塲相騐仵作報稱死者刀傷腰際及太陽穴兩處均係致命乃飭塡明屍格備棺收殮一面嚴緝兇手以便按律懲辦 
[飭緝逃官]  
　　署山西歸綏道某觀察因戕害西人案内奉旨著山西巡撫查明就地正法旋經岑大中丞查得該道未經交缷忽地脫逃爰據情奏請飭下各省督撫轉飭所屬密拿刻下滬上官塲亦已奉到札文留心偵緝矣 
[儲憲來申]  
　　昨日江蘇督糧道羅少耕觀察由省乘舟來滬暫泊觀音閣馬頭午刻英美租界讞員張柄樞司馬命駕到舟次謁見聞觀察來此辦理漕務公竣後卽須遄返省垣也 
[准免騐屍]  
　　昨報紀西南鄉十六保二十九圖地保金全璧投上海縣署報稱圖内何木金之母不知因何吞烟自盡云云昨晨縣主汪瑶庭大令正欲親臨相騐由閔行鎭各董勸令屍親求免大令准之遂飭具結存案 
[大令騐屍]  
　　滬北二十八保十一圖义袋角人某甲負債難償背人自盡經地保投報上海縣署縣主汪瑶庭大令准之遂於昨日午前帶同刑仵書差命駕前往旣蒞屍塲先據地保秦月亭供稱已死沈金氏年老無子僅有一女贅楊姓爲壻生一外甥名喚阿生現其壻已故日前忽有沈孝山沈載庭誣指阿生與妹通姦百般嚇詐沈金氏聞悉前往理論亦被辱駡恐嚇不知何以立時身死求騐楊沈氏供係沈金氏之女並其子阿生供詞均與地何相同大令飭仵騐得沈金氏周身無傷委係受驚氣閉痰湧身死大令離座親騐無異楊沈氏禀請自行棺殮求免發封大令准之諭飭差保限卽日查獲兩沈到案訊案取具各結存案迨判畢回署時已三市六街燈火齊明矣 
[法員回國]  
　　法國駐滬總領事白藻泰君現屆瓜期經法廷派拉特君來滬接替白君遂將署中一切公務移交定於西歴四月四號乘法國公司某輪船回國 
[移拘拐犯]  
　　前者吳淞口獅子林砲臺統領班福齋軍門移文英美租界公廨請拘拐匪藍元發解往懲辦讞員張柄樞司馬接准來文飭包探李四春將藍拘獲正欲備文起解旋由吳淞營差弁倪正標投案聲稱藍匪所拐小孩五口已被售去其二尚存三口請准帶回銷差司馬商之梅繙譯准如所請未幾差役禀稱所存小孩現有親屬求領司馬諭令前往吳淞口向班統領處領回 
[闓澤覃敷]  
　　日前本館協振所承施大善士兆麟助北省濟急春振本月十五日期承裕莊票洋銀一百元求保肝疾速痊又莫釐鄭敦慶堂因鄰近失火幸蒙神佑獲保平安助陝西振捐洋銀五十元又益壽堂求合家平安助陝振洋銀十元又伯記求平安助陝振洋銀二十元又仲記求平安助陝振洋銀二十元夫君子有周急之文春秋重救災之誼熱腸古道自昔同欽矧去歲北省拳匪滋亂聨軍北上虎口餘生欲歸不得鴻嗷徧野殘喘難延困苦顚連情尤可憫乃承諸大善士仁恩洋溢廣濟博施肉白骨而起死人其食報詎可限量哉拜登之下敬書數語以逹謝忱 
[善會徵信]  
　　庚子九月上海協濟善會延請同志十一人赴山東省城及德州援救京津保定等處避難官商查有妻離子散孑然一身者有携帶眷屬數口至十餘口者留滯城鄉進退無路飢寒交迫困苦難言當卽訪問確實代雇舟車送回原籍或酌給川資或周恤衣食共八十九家約計四百餘員名口分濟銀四千三百五十三兩六錢又匯交京師朱古微宮詹規銀二千一百五十兩徐覺生主政帶京規銀一千一百兩散給留京被困官幕商民俟有淸單開來再請登報又滬給京來杭嘉湖蘇紹諸君内河小輪船票及川資銀一百十三兩又撥助陝振規銀四百四十兩同人赴東回滬往返船車路費銀六百六十三兩一錢棉衣運費銀五百三十九兩三錢火食房飯銀二百二十四兩八錢山東發各處電費銀八十四兩四錢雜項零用銀六十六兩一錢薪水工資銀二百九十七兩五錢申局各項開銷銀一百六十七兩二錢統共計用規銀一萬零一百九十九兩散給棉衣五千三百件不作價以上均係實用實銷如有暗中侵創雷殛火焚乞登報章以供衆鑒[  上海三馬路泰康里協濟善會同人公啓]  
[申報館協振所經收陝西振捐二月初一日至初十日止第四次淸單]  
　　初一日張福旺洋一元無名氏銅洋八元三角王心盦洋二元朱沙雲洋二元洪小甫洋一元無名氏洋三十元隨願氏洋一元修德氏小洋五角好生氏洋一元汪遺德堂洋五元二角無力氏共七户小洋十七角衆善士各户小洋五十四角潛區氏洋十元又銅洋一元霍黄氏洋五元○初二日陳不留名洋四元杭州健行堂同人戴生昌來洋十一元虹口萬盛號同人六户小洋廿二角孫全裕洋一元九齡童子受賜辭不獲命洋二元綠蔭草堂陳求病速愈慈北全盛局來洋五元松江華銀拒經募八户恊源局來小洋十六角施兆麟洋二十元隱名氏銅洋四元六角○初三日韓景文松江全盛局來洋十元丁知足洋三元韓尚志洋一元張康落洋二元珠記洋一元松江全盛局來助葬局洋十元宋潤生洋五元京口經怡子全昌仁來洋五元○初四日崔瑞亭洋一元義順棧洋二元怡美洋兩元知足居洋兩元吉記號洋一元楊祖五爲次女德貺因出天花病痊完願洋十元勉力子魯家匯日生盛局來洋二元無名氏銅洋四元補過子洋四元無名氏銅洋十二元○初五日泉川江自義洋五元乍浦聚源號經募六户小洋十二解祝安氏洋一百元無名氏洋五十元翁李氏洋五元翁馬氏小洋二角翁黄氏洋一元翁王氏洋一元楊氏洋五元梁女小洋五角鄭宅補過氏洋十元求平安子同人漢口老福興局來洋五元又對開洋一元○初六日馮允吉堂洋五元隱名氏爲次男彌月湯餅資移助洋六元於濟人洋兩元錢捐塤洋一元錢叔卣洋一元錢秠叔洋一元吳玉堂求保平安洋二元吳門汪氏餘杭恊興局來洋三元又吳門洪氏洋三元又新安洪氏洋二元恊興局同人英洋三元花洋七元又銅洋一元○初七日隱名氏保合家平安洋二元又花洋三元無名氏銅洋一元有名氏銅洋十四元叢舜五求父病痊洋五元方菊仙求孫秋生瘄子卽愈洋十元十齡童子陳長齡同姊亦璋筆墨資洋二元莫厘樵隱洋一元雷伴記洋一元吳雨孫氏洋一元唐珊記洋一元張泉記洋一元席嵩記洋一元三魚書屋洋一元採月軒花洋一元蕪湖麟趾堂魏求病速愈洋十元○初八日誠善居士銅洋七元漢口怡和　行陳十元許門郁氏爲女意寳求病速卽痊二十元謝如山三元靜思堂求各事平安助來拆頭小洋六百廿角兌見英洋四十四元尹榮求合家平安助來拆頭小洋五百角英洋三十六元無名氏十元不名氏三元張子芹二十元○初九日崔瑞麟一元隱名氏四元又銅洋二元無名氏龍洋三十七元又英洋九元又花洋四元無名氏二元無名氏二元無名氏二元隱靜記十元鮑積善堂二十元紹興繩武堂義善源莊交來五十元公和通十元受益堂五元三義堂二元貽慶堂五元求免災五元吳子記二元○初十日免窟四民石門順成局來五圓吳樾蕙湖北森昌局來二圓又小洋十角沈樹記一圓徐坤玉求神靈默佑十圓王姓二圓丁部主事孫茂德爲先嚴慈求冥福二十圓安裕莊銅洋十一圓老正大信局潘五圓又銅洋一圓姚錫漢求身體康健合家平安十圓以主總共收洋七百九十一圓花洋十五圓銅洋六十六元九角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[膏捐難辦]  
　　福州訪事友人致書本館云省垣開辦膏捐已於客臘二十八日由善後總局憲頒發告示各烟館不甘照繳竟於本年正月某日聚衆執香赴英領事署籲懇領事額君據情照會洋務總局曰爲照會事照得洋藥膏捐一節前奉本國駐京欽差大臣札復内開印度烟土當此和議未定難以准另抽捐飭卽知會查明等因奉此業經本領事於上年十月三十日照請查照在案現聞光緖二十六年十二月二十八日福建善後總局司道出有告示奉准開辦膏捐每兩定捐制錢五十文等語查印度烟土業經奉札不准抽捐兹告示未及提明若係僅捐中國漿土本領事卽不過問若併印度烟膏一律抽捐卽屬未便舉行應請移知善後總局另出示諭分别明晰可也合就照會貴道請煩查照須至照會者 
[上海縣署瑣案]  
　　去臘陸余氏投洋涇鎭巡防局控柏春華糾黨訛詐經局員某君移送至縣縣主汪瑶庭大令訊究之下知尚有同黨潘永生等人遂諭候補提質訊前日縣差將潘提到大令升堂研鞫陸余氏供稱去臘十四日小婦人偕兒子阿大雇車載鐵條來滬求售行經洋涇鎭突被船廠更夫柏春華糾同現開烟館之已革局差張少卿及潘永生等攔阻指爲竊贓詐去洋銀十元小婦人不敢與較將鐵條寄存王阿鳳肉店柏等又向王滋擾奪去鐵條一百餘斤業已由差將原贓吊到求恩給領　供柏糾合小的向陸余氏訛詐由氏浼圖董潘老爺之子潘新卿理勸分得洋銀二元旋又向王阿鳳肉店强取所寄鐵條賣得洋銀六元小的自知不合叩乞施恩栢供陸余氏曾向小的之妻借去衣飾是日遇見因向索還並非訛詐王阿鳳供陸余氏被潘等攔路訛詐故將鐵條寄存小的店内潘等强欲取去小的不許潘等拔刀逼嚇致被取去一百餘斤大令飭將起案之鐵條給陸余氏具領王釋回潘責五百板枷示洋涇鎭一月派令地保看管栢前已笞責再笞二百板交人保出張尚未拘到卽出硃單飭差嚴提究辦○朱桂山投英美租界公廨控徐祥桂欠銀不還讞員張柄樞司馬訊明著交人保出不料竟逃匿無蹤因移請飭提保人張淸卿劉玉如訊追前晚縣差將劉張提到大令研訊之下劉供小的前在徐店爲夥徐被控後由小的浼張何出刻下不知何往叩求明鑒張供劉央小的作保小的未允旋被私繕保單冐名簽押大令曰爾旣具保單不能置身事外飭偕劉將徐尋獲限十日内交案張劉遵諭退出朱伺於宅門外扭住大閙大令聞之卽飭差役帶至案前詰問朱供稱張保徐出外串令遁逃以致小的之銀無著理應押繳大令斥之曰徐由公堂交保本縣已飭劉張限令尋交爾敢在此胡閙膽大已極斥不准理 
[馬路工程局瑣案]  
　　前日之晚有一女郎在南市馬路中嚶嚶啜泣三號巡街印捕見之帶至捕房捕頭令轉解馬路工程局禀請總辦葉孟紀司馬訊究女郎供年一十有三小字雲蘭在某姓家爲婢　被主母痛責不得已　　脫逃司馬　發某善堂留養候召家屬具領○日前淮安府屬鹽城縣人孫益元投馬路工程局訴稱小的由原籍駕舟至滬小泊萬裕馬頭忽失去洋銀三十一元旋在船夥夏長林套褲内搜得洋銀十五元向之詰問諉爲不知是以扭請大老爺訊究總辦葉司馬飭差查知所控確實命提夏研訊夏供小的在船上爲篙師安有盜取洋銀之理求恩明鑒司馬惡其狡展叱責一百板復提同船夥季林文質訊季亦不供認司馬判責一百板旋又判令各掌頰四十下枷號局前限繳出所竊洋銀再行核奪○前者南市捕房十六號巡街捕落差後行至中途突被兇黨多人扭住攫取所携洋銀而逸旋由捕頭派人拘到黨中人張長發一名解請馬路工程局總辦葉司馬研訊司馬判令笞責荷校日前張忽患病因飭帶案疎枷交保出外醫治前日司馬飭差傳二十三鋪地甲到局諭令查明張是否病已醫痊限七日内帶案騐訊 
[英美租界公堂瑣案]  
　　包探胡阿春禀稱銅匠蔡成金胡明中在浦東某處工作偶至王桂生張喜生朱海靑陳小生所製新船上游行被王等斥逐以致口角竟敢用刀將王張朱戳傷經小的拘獲解案請究王等供訴前情蔡胡二人供詞一味遊移讞員張柄樞著發回捕房押候查明再訊○錦名洋行經收房租人紀辛山控金瑞卿虧欠房租避匿他處司馬飭差提金研詰紀稱被欠房租洋銀一百六十五元金供小的賃屋開設小錢莊邇因生意淸寥以致虧本閉歇房金無力歸還叩求恩斷司馬商之梅繙譯判令折還洋銀一百元每半月一期分三期歸淸著具限狀呈案然後交人保去○張中寳周金波前因犯案收禁西獄兹忽患腫脹之症行動不克自如昨經捕頭查明派包探秦少卿解案請示司馬准子開釋○金畏泰柴店積薪過多經捕頭查知禀請提案訊究司馬諭令遷出租界不准逗留○施余氏至西人茂史畢家滋閙經西人交四百七十二號巡街捕解案聲稱此婦屢至家中滋閙求爲懲治施余氏指東話西供詞狡賴司馬商之梅君諭令具呈安分切結以後不得再往滋擾 
[法租界捕房瑣案]  
　　日前金陵人王金標向林阿三張福慶等藉端訛詐被控到案讞員杜枝園大令研訊之下諭令繳還所詐洋銀三十二元另罰三十元昨日王遵斷呈繳大令著具改過切結存案備查○浦東川沙廳民婦顧趙氏私逃來滬經僑居八仙橋迤西之某牛行主婦趙華氏認爲寄女多方勾引與薙髮匠姜文明私識嗣被本夫尋獲扭控到案大令研訊之下諭令押候分别懲辦昨日命提顧趙氏到案掌頰三百下交本夫領回嚴加管束趙華氏掌頰二百下從寛釋出諭令改過自新○偷兒吳阿三華阿和吳興三均由包探拘獲解經大令訊明押候懲辦昨日命提到案各責二百板一併釋出○舟子陸阿有姚阿發毆傷同船夥某甲被探到案經大令訊明昨日命從押所提出各責三百板押候甲傷痊再核 
[美租界捕房紀事]  
　　昨晨九點鐘時甬人周四芳在百老匯路雇坐第二千八百二十一號東洋車行經外大橋堍適有郵政局送信馬車從後飛馳而至彼此不及避讓致將東洋車撞翻周在車中顚出略傷面部忿無可洩喚令一百九十號巡街印捕將送信車及馬夫某甲一併解送捕房捕頭騐得周所傷尚輕將甲申斥一番從寛釋出○前晚虹口鄉民錢海才行經下海浦左近突有小流氓多人蜂擁向前强借洋銀數元徐不允卽被按倒於地肆行毆擊後巡街捕聞聲到來始一哄而散徐心有不甘奔投捕房訴請查緝捕頭允之○昨晨小竊陳阿六潛至裏虹口某姓鄉民家乘間竊取布衣數件携之而出被包探李佩芝所見拘入捕房捕頭令押候解送公堂禀請讞員張柄樞司馬訊辦○前晚有偷兒混名小瞎子者潛至外虹口老街某姓家竊取衣物携至西華德路某押店求質適爲包探孫阿新所見連贓解入捕房捕頭令押候解送公堂禀請訊究○前晚甲乙二流氓狙伏篷路中攫取某丙所佩銀對時表飛步而逸丙竭力尾追並喚令包探劉光震帮同追獲解入捕房捕頭令押候解送公堂禀請訊辦○昨日天將破曉時積竊黄得表撬開寄居吳淞路之某甬人家後門竊取衣物正欲携之而逸不虞被包探劉阿炳所見連贓解入捕房捕頭令押候解送公堂禀請究辦 
[陽春有脚]  
　　頃蒙無名氏善士樂助陝振洋一百元又董氏還心願保平安洋三十元淸江承德堂何龍洋三十元宜興義泰祥來史徐張三姓合洋四十元恒孚銀樓經募詠霓智淸氏等十六户洋八十七十五角銅洋七元壽康莊來敬心氏規元五十三兩六錢七分半風高任恤銘感實深昔人謂振災如救水火現在如水益深如火益熟其呼號待振情形幾於朝不保暮所望諸大善長仁施續沛俾三輔飢黎不致盡成餓殍其功德豈復言思議擬所可盡哉乞登報牘藉呈德鑒[  上海六馬路仁濟善堂籌振公所施則敬籌謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
