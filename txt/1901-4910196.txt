# 1901 - 174 - 4910196

 

Page 1

 
 
[開印九通全書招股預啓] [  上海圖書集成局謹白]  
方今國家以時事多艱求賢若渴屢降諭旨變通各項考試章程多十生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙巿宜昌長沙岳州成都汴梁南昌廣州桂林福州等各府州縣皆有分售處以便諸君就近購票至欲知詳細章程與是書之校印精詳程式美善本局另有招股啓及樣本可以隨時取閱先此佈聞諸維鑒及 
七續劉張兩制軍遵旨謹擬采用西法第三摺及附片 
一多譯東西各國書今日欲采取各國之法自宜多譯外國政術學術之書譯書約有三法一令各省訪求譯刻譯多者准請奬然經費有限書不能多也一請明諭各省舉貢生員如有能譯出外國有用之書者呈由京外大臣奏聞從優奬以實官或奬以從優虚銜發交各省刊行如此則費省矣然外國要書流播入中國者無幾不能精也一請 
敕令出使大臣訪求該國新出最精最要之書聘募該國通人爲正繙譯官卽員令所帶隨員學生助之通洋文而文理深者充副繙譯官文理優而洋文淺者充帮辦繙譯官其全不通洋文而文理平常者不准充出洋隨員學生以杜濫竽糜費之弊限三年之内每人譯書若干種每種若干字回華繳呈不得短缺短缺及過少者不准保舉如此則去時洋文雖淺歸時洋文必深於隨員學生之學業暗中多所成就而所譯皆　用之書矣然猶不能束也并擬請敕令出使日本大臣多帶隨員學生准增其經費倍其員額廣蒐要籍分門繙譯譯成隨時寄回刊布緣日本言政言學各書有自創自纂者有轉譯西國媾者有就西　書重加删訂酌改者與中國時令土宜國勢民風大率相近且東文東語通曉較易文理優長　欲學繙譯東書半年卽成鑿鑿有據如此則旣精而且速矣以上各條皆舉其切要而又不可不急行者布告天下則不至於駭俗施之　政則不至於病民至若康有爲之邪說謬論但以傳康教爲宗旨亂紀綱爲詭謀其實於西政西學之精要全未通曉兹所擬各條皆與之判然不同且大率皆三十年來已經奉旨陸續舉辦者此不過推廣力行冀紓急難而大旨尤在考西人富强之本源繹西人立法之深意伏望聖明深察遠覽早賜施行使各國見中華有發憤爲雄之志則鄙我侮我之念漸消使天下士民知朝廷有改絃更張之心則頑固者化其謬望治者效其忠而犯上作亂之邪說可以不作天下幸甚所有第三次籌議各條臣等謹合詞恭摺具奏伏祈皇太后皇上聖鑒謹奏○再臣等此次所奏　通政治諸條或養人才或厚民生或整軍實或肅官方所需經費必皆不少此次賠　極鉅籌措艱難論者必以度支困絀爲詞謂諸事方求節省豈宜更增氏費遂不免顧惜遲疑臣等之愚竊以爲不可今若竭海内之力百計搜括但供每年賠欵以冀無事則外國必將視我中國皆苟安無志之人士無奮心民無固志各國之輕我侮我更將得步進步不待賠欵還清而中國已不能立國矣竊謂節用之與自强兩義自當並行不宜偏廢此時應省之事必須省應辦之事必須辦應用之財必須用嘗聞數十年來論理財者大率皆以省　爲先謂以備有事時用之此省事息民之常經閉　自守之善策而非所論於强鄰環伺之時勢也大率富强之道無論民事兵事皆須平日　雨綢繆多年積累近者四五年遠者一二十年即如講求農工商本爲富國起見然當其創新注開新埠之初必先官設　堂以爲教官創機廠以爲式官助資本以爲扶持然後農工商之利可開本欲阜財先必費財西洋各國皆然而日本爲尤著若立學教士練兵製械訓農勸工等事皆以欵絀不辦一旦有急女得人才兵械而用之縱使存欵饒多取辦倉卒止能募烏合之勇購廢雜之槍虚糜而兼誤事卽爲度支計亦甚可惜矣譬如備荒必須積榖於累年防水必須築隄於平日如待災成而後買榖則飢民已轉於溝壑待水至而後修隄則田廬已淪於巨浸雖有多金重賞亦無所施至於軍國大計尤貴遠謀難規近利養籌於平日則一錢得萬錢之益赶　於臨時則萬金無一金之效試以遠事證之道光辛丑廣東議和藩運兩庫現銀六百萬搬運塞途盡付賠欵以近事證之上年天津不守司道局各庫存銀六百餘萬招商局存米四十萬石盡資外人然則務省嗇而不務修備前車具在可爲寒心或又謂此時民力已困欲籌辦事之欵豈不車爲民累此又不然臂如備荒必於本鄕捐社榖防水必於近村損隄費社倉多一石則全活不止一命隄土高一尺則護田不止一頃雖甚竭蹶猶必爲之其初雖雖其後必感推類言之寒士力學不可惜膏火中人之産不可無墻垣行江海者不可乘敝舟負債多者不可廢酬酢夫豈不知籌措之艱難哉誠有所不得已也竊謂旣須籌賠償之欵尤宜籌辦事自强之欵賠償之欵所以紓目前之禍難自强之欵所以救他日之淪胥應請敕下政務處大臣戸部及各省督撫於賠欵外務必專籌巨欵以備舉行諸要政庶幾各國刮目相待而中國之生機不至於遽絕矣臣等謹合詞附片具奏伏祈聖鑒謹奏光緒二十七年六月初五日 
[上諭恭錄]  
六月二十九日奉上諭本日召見之補用道陜西興安府知府張筠著以道員在任遇缺卽補並交軍機處存記欽此七月初一日奉上諭本日召見之河南補用同知周鉞著以知府有留河南遇缺卽補欽此 
[本館接奉電音]  
昨日午後西安行在飛電傳來上諭一道謹敬譯登○七月二十一日行在内閣抄奉上諭浙江布政使著誠動補授效曾著補授江蘇按察使欽此 
[行在宫門抄]  
六月二十日辰初二刻皇太后受皇上　辰正二刻皇上受王大臣禮二十一日召見軍機二十二日召見軍機二十三日吏部引見二十五員兵部八員召見軍機及升允二十四日鹿傳霖因伊子照例發往謝恩西安將軍惪銘因伊子授鑾儀衛續辦事章京謝恩召見軍機二十五日榮中堂假滿請安分發廣西補用道陳昭常等謝恩杭州協領柏梁謝恩召見軍機二十六日皇上萬壽大慶辰初二刻皇太后受皇上禮辰正二刻皇上受王大臣禮召見軍機二十七日陜甘題補副將顔咸吉廣西補用道吳庚辛預備召見召見軍機及顔咸吉吳庚辛二十八日發往江蘇補用道吳庚辛謝恩候選道定成伺候召見召見軍機及定成二十九日候選道定成謝留外務部當差恩補用道陜西興安府知府張筠伺候召見召見軍機及升張筠 
 
 

Page 2

 
 
[請改回期]  
京師采訪友人云近日都中喧傳皇上改期回鑾之後各國使臣均嘖有煩言欽命議和全權大臣慶王李相甚難措詞因之電逹秦中奏請皇太后皇上改爲八月初一日啓蹕特未知能蒙俞允否也 
[委辦大差]  
昨得京師友人來信云兩宫回鑾時擬定由正定乘火車所有承辦大差人員經督辦鐵路大臣盛杏蓀丞堂遴委前署開州知州唐伯康剌史現已由滬采辦一切附某輪船赴天津矣 
[添製花車]  
昨得京師友人來信云皇上恭奉皇太后回鑾改由旱道經河南懷慶府迤邐至直隸正定府然後乘火車入京正定車站中本置有花車二輛專供各親王往來兹恐回鑾時人數過多不敷應用因預期就唐山津榆鐵路局鳩工添制三輛刻已告厥成功矣 
[外部設官三誌]  
外務部之設一切官制前已兩記報章昨日又得京師友人來信云部中各官原奏定每屇三年照六部例京察并分保送截取兩途凡任實缺者不論滿漢祗取才識兼長至於丞贊四員以總辦充補體制在堂官之下司員之上可升本部侍郎充出使大臣或簡放外省司道薪水則不以官階論而以差使論總辦每月二百金帮辦一百二十金主稿八十金帮稿六十金日前黑龍江軍署譯員邵君恒濬到京銷差旋經議和全權大臣慶邸派充外務部俄文繙譯刻已擇吉到差矣 
[戸部興修]  
昨得京師友人來信云現在戸部衙署已興工修造大司農責成都料匠估定工料銀十二萬兩限年内完工以便明正由公所移回原處至兵部公所暫設後門外前圓寺中堂司各員往來甚便故日内尚無意擇地遷移也 
[散匪韻言]  
昨得保定友人來信云日前直隸藩臬二憲深恐土匪作亂復釀仇教之禍爰繕就六言韻示遍貼通衢其文曰欽命直隸布政使周按察使周示土匪釋械歸農從寛免其死罪旣已改惡從善應照良民看待如再爲匪不法定即殺之無赦無論教民平民不准尋仇報復從前舊恨全消彼此照常和睦縱有吃虧小事自有官紳察奪本司另有辦法使爾各釋猜嫌民教兩不偏枯自然相安永遠諭爾軍民人等均宜各守本分如再藉端生事照例懲辦毋怨 
[日兵更迭]  
天津直報云此間河北大街所駐日本陸軍將於日内拔隊往山海關駐紥而令由京師退回之日兵塡紥其間若是則日兵固尚無去志也撤師之約果可憑乎 
[派駐兵艦]  
昨得奉天友人來信云駐紥牛莊之英美日三國領事官近各禀商駐京使臣求派兵艦前往使臣允之隨有英艦名布羅乏者於西歷上月三十一號戾止迨八月七號日本大島軍艦又鼓浪而來日前聞美國紐哇爾梁司兵船亦將由外洋駛至矣 
[再續直隸藩司周玉山方伯諭令委員查案手札]  
四教民與平民涉訟最爲釀事之端人謂教民恃勢佔强固屬不免而官亦不能不認其咎也本司在京曾告各教士曰天主耶穌教以忍讓爲先我嘗見教士常勸教民勿因小事興訟必待人欺負已極無可如何教土准其控官始敢遞呈猶必諄誡敎民曰呈詞内萬勿說謊否則大犯教規倘若教民不先訴於教士而輒控於官教士必深惡而痛絕之諸位能照此行否答曰皆願照此行且早有照此行者余又曰凡教民因訟到官每謂官不公斷此語原不可盡信今思得一法凡教民如與平民爭訟或教民與教民爭訟先請　黨中公正人調處此公正人須由兩造各請一人或二人不論在教與否不問有職銜與否如兩造再不遵議再聽其各請一公正人評斷本司辦理交涉多年照此了事不少從無流弊亦各國從同辦法也萬一事仍難了不得不控於官官須查明公正人調處之言以爲採擇張本如此安有寃枉且省費省事多矣各教士皆答曰甚善余又曰教士常言教民與平民爭訟教民多輸以平民有秀才舉人進士說情而教民無之云云自是教民一面之詞然余亦有辦法教士收善人入教原取其改過自新略如佛教懺悔之意而人類不齊鄕紳遂薄視之故教民列於紳董之列　極少今宜由教士擇其身家清白年長性醇入教已逾十年不犯教規不滋事端爲鄕里所信服者舉出數人開單交地方官復加查訪如實素孚鄕望不論有無職銜頂戴准官諭派作爲敎中董事凡遇教堂公事註教堂卽係本地方公産非外國人之産也總署早有通行切勿誤會准其來見州縣官待以鄕紳之禮略如生監見官禮節若彼爲自家事與人爭訟自應照例長跪聽審與平民無異此等教董每縣不得過一三人如能辦事妥當衆心允服亦准三年後擇其尤出力者與保護教堂之士紳一體請奬倘教董别有不妥由官撤換會同教士另舉豈非安民息爭之一大關鍵耶各教士皆曰甚善甚善將來商訂民教相安章程民有此條望各屬先照此意與教士商酌權宜試行又民教爭訟書差酒飯路費一切多取於平民而於教民或少取这此亦平民不服之一端余以爲此等事皆由官不明不勤之故在平民又可聽書差多索耶言念及此弊難盡舉望賢有司各自努力爲之可也五此次教案議結之後必訂立合同如載有匪首應緝獲懲辦字樣應即訪查確實速行嚴拿不獲卽縣緝終身不可遲逾一二月始出樯𨁪緝以致人心惶惑若匪類自行投首照例罪可輕减倘有公正紳士保其以後安分並能帮同緝匪保護地方可與教士商明通禀請示免其重辦教士不重在復仇重在保護後來平安也至附從之匪合同内必未指拿此應一槪免究本司前月在京有教士單開應辦之犯極多復經商定除首要重犯百中不過一二人應拿辦外其餘皆一槪免究又慮傳案具結多所擾累遂飭各屬將單開免究從犯出榜諭知交保約束使其改過自新或開諭單交紳董傳知免其到案教士無不應允此亦了事之一法瞬屆回鑾薄海重睹昇平前劫已過正宜休養求地方安靖不可到彼時再辦緝匪等事六教案議結無論賠撫各欵已付未付凡平民敎民槪應遵照合同辦理如拳匪先佔奪敎民房産自應退還若教民因家業被毁佔奪他人房産者亦應歸還倘因撫欵尚未到手而教民實無屋棲身可准其暫住勒限退還原主至零星物件彼此搶奪者除先經歸還外以外不准再索總之旣立合同之後無論何事總算一槪了結七教民常畏平民欺侮竟有日久不敢歸家者近日土匪風熾教民復畏擾害紛紛逃出依傍教堂及親友家者此皆地方官漫不經心之所致也教案雖已議結教民究屬膽虚且恐其夙忿未消尋仇報復自應諭委紳董將教民一體約束保護使其安居樂業一縣之中何村醇良何村不醇良必略知其大槪仍應時常下鄕察看善爲開導即匪類亦無從生心若於案結事定之後忽起焚殺教民之案必是義和餘燄再起風波爲官者何顔以對君父耶上司能相容耶杜漸防微是所望於賢令尹矣此札仍未畢容俟明日錄登 
[汴案已結]  
武昌訪事友人云去歲北省拳匪仇教釀成禍端河南南陽汝州一帶匪人乘機而起戕教士燬教堂驅教民擾擾紛紛蔓延無際現在和議大定各國先後索償河南巡撫松鶴齡大中丞查悉汴中各教堂皆由漢口教會分設爰電商湖廣總督張香　制軍一面札委南汝光兵備道許觀察馳詣漢皋與各領事和衷商榷刻經議定天主教共賠銀十二萬兩耶穌教共賠銀三千兩繕立中西文合同由觀察與領事主教牧師畫諾以資信守大約從此波平浪靜不至别啓釁端矣 
[贑省荒政]  
南昌訪事友人來函云江西撫憲李勉林中丞於六月初設廠煮粥以振災民至月杪本　即行截止嗣因災情甚重飢民無計謀生特展緩十天至七月初十日始撤廠停辦距省垣上遊六十里有地名者巿汊者一大巿廛也五月中洪水浸决圩隄受災甚重幸附近紳士設法培修補種晚稻雜糧將來或可爲桑榆之補旋又慮災後餘生無從糴米特向他處採辦若干石减價平糶每升收錢二十八文災民受益誠非淺鮮矣 
 
 

Page 3

 
 
[潯郡荒政]  
九江訪事友人云江西九江府所轄江北各圩隄衝破後洪流滔滔灌入居民來城避水者日益繁多兹經廣饒九南道憲明華亭觀察捐銀一千兩九江府孫景裴太守捐銀八百兩九江鎭總兵王雲筮鎭軍捐銀二百兩前營游擊胡寳林後營遊擊徐翰卿兩游戎　捐銀二十兩九江府同知郭子秩司馬捐銀二十兩各紳商共捐銀一千兩購米平糶俾災黎殘喘苟延其有赴城外求食者經黎孝廉經誥之封翁捐米一百石濟之亦可謂好行其德者矣此外又有德化縣紳士刑部主事張主政美玉具禀道府請卽撥欵放振旋奉觀察批示云已經本道電禀撫憲蒙李中丞截留銀三千兩飭德化縣具領核實散放 
[上海官塲紀事]  
昨日江蘇撫標滬軍營管帶龍葆珊遊戎保民兵輪船管帶楊瑞廷遊戎江蘇候補知縣何吉生明府先後詣蘇松太兵備道轅謁見道憲袁海觀觀察○昨日午後蘇松太兵備道袁海觀觀察命駕往拜美國總領事古衲君德國總領事克納貝君茗談良久始握别回轅 
[解犯過站]  
南匯縣人陸子香華寗山湯松泉倪金榮前因串合私梟擄人勒贖經縣主吳次竹大令拘獲訊實解省臬司朱竹石廉訪提勘無異發回原縣監禁候示昨日路經上海解差赴縣署投交縣主汪瑶庭大令著將各犯寄禁獄中飭吏繕備過站公文旋於傍晚加派差役解往南匯 
[私毁制錢]  
私毁私鑄例禁綦嚴無如若輩和令　昏每甘身犯刑章而不悔近日英界大昌小錢莊主張桂春剔選厚重制錢私售與某銅作主周阿榮鎔化昨由包探張寳成趙銀河查悉將張周及其夥金英生趙郎榮一併拘送英美租界公堂請究周張供認不諱趙金諉爲並不知情讞員張柄樞司馬商之白繙譯官判責周三百板枷號兩月張　洋銀一百元趙金無干省釋 
[行人猝斃]  
前日午後五點鐘時有一年約不惑之人身穿白布短衫白布褲行經英界四馬路萃秀里内忽口吐血沬仆地不起未幾卽氣絕巡街捕見之回報捕房捕頭令地保曹福鄕前往看守至昨晨十點鐘後尚無屍親到來乃報請某善堂備棺收殮或謂其人冋以放印子錢爲生慣於重利盤剥今之猝死實係報應昭彰然亦無從起地下而問之矣 
[杳拿賭棍]  
邇有廣東賭棍在虹口南潯路梅岡里某號門牌屋内開設番攤館誘人入局賭錢事爲捕頭查知特還包探張阿五前往拘拿以便解送公堂禀請讞員張柄樞司馬懲辦 
[馬路工程紀事]  
每日清晨鄕民之販售菜蔬者麕集南巿董家渡等處馬路中高積如山行人幾爲之繭足馬路工程局總辦翁子文太守見而惡之特於昨日諭令各捕嚴行驅逐并出示禁止以後毋許設攤○昨晨山東人張三在本邑南巿新馬路中售水梨所携小刀形同兇器致被某號巡街捕拘入捕房捕頭轉解馬路工程局總辦翁子文太守研訊之下張供小的貧苦無聊販售梨子此刀在某舊貨攤上買來叩求明蔡太守不予深求飭即交人保去 
[英美租界晚堂案]  
有王姓者遣其家丁施海控黄桐君將地出售收去定銀不交單據讞員張柄樞司馬准之前晚提集兩造及中証等人升堂研訊施禀稱去年黄央袁錫三鄭文培周運甫說合將地一畝有奇賣與家主收去洋銀三百元迄今遷延日久並不將契交出叩乞　追黄供此地係岳父之産非小的所能主持前被周等所誘誤收洋銀三百元然小的僅得一百元餘由周等分用周等互相推諉司馬著一併管押限半月内檢交地單違干嚴辦 
[英美租界公堂會訊案]  
德商禪臣洋行主投本管總領事署控華商趙華瑜定貨不出等情德總領事據情函請讞員張柄樞司馬將趙傳到訂於前日午後三點鐘時會同繙譯官佛爾克君升堂研訊原告投案訴稱去年趙定購絨及羽毛羽綢等貨共六十五箱逾期不出迄今合計棧租利息爲數不貲商人不勝虧累務請究追趙供去年向禪臣洋行定購各貨約於七月中雀到不料直至十二月始有貨可交是以　經提出求恩明鑒司馬商之佛君大略謂原告交貨逾期本難償利今旣堅不遵斷當限趙於西歷今歲之杪將貨出清利息照付如不遵從准於半月内上控可也 
[和州知州姚司馬乞振書]  
昨日由蕪湖厚泰莊送到尊電一紙並電兌洋銀三千元至感至叩敝處由前信奉告後於六月十九　十等兩日大風又將未破數圩一齊破决駐隄災民淹斃無數所餘隄埂一律被浪剷平眞非常災異現在巿上斷絕米糧境内灾民已紛紛搶奪勢頗危急尊處三千元兌到可仔一肩富爲灾民九叩首以謝但現查和州含山無爲三屬灾重更甚於前人多地廣欵絀無措此間現在查明稍可者平糶窮苦無依者按口給振然亦僅顧目前此後爲日方長一切振撫寒衣並耕牛麥種圩工皆須欵目尚求源源接濟以救數十萬災黎不勝感激待　之至餘容續布姚錫光頓首[  蘇皖義振公所錄]  
[常熟常陰沙告灾書]  
筱舫子佩子萱子英善長大人閣下敬瀆者壽康從公沙局炳震承乏海虞商辦沙洲事宜甫有頭緒不意上月十八等日驟起狂風連朝不息適逢潮汛勢更洶湧常熟沙洲圩岸大半衝破捲去房屋淹斃人口凄慘情形不堪言狀壽康等晉省面禀各憲　籌欵撥榖　爲救急一面　同往沙地親視散放急振以濟目前餘由本地集欵撫已捐現錢六千串卽應設法振濟奈乏熟手經理恐災民難沾實惠用特懇請台端俯念災黎待振之急速賜派人來常主持其事則沙民幸甚前晤錢董召誦述及劉蘭階司馬曾有復函允爲派人出力刻蘭翁已赴潤州壽康等謹將常熟沙洲被災情形及集欵待振專函奉瀆務祈垂鑒謹肅虔請鈞安鍾　康楊炳震同頓首 
[續錄以工代振法]  
一此次沿江一帶圩岸漫口林立義振經費無多斷不能遍加津貼其有力能自辦者只能勸令各自設法如實在無力興修卽估計工程大小用土多寡酌給津貼此係格外體恤承領人不得爭多嫌少一此項津貼錢文應由圩民公舉首事一人出具收條照數承領轉給不得尅扣分文事竣卽將收條彚送有司衙門存案備查以昭核實一則敬前在順直各屬承辦隄工所集官夫每挑土一方計一丈見方一尺高酌給制錢一百二十文沙土性輕淤土性重均牽每方約重一萬二千斤官夫不過分挑八九十擔半日便可挑完約計每人每日可挑兩方有零實得制錢二百八九十文故五口之家足資温飽土夫不諳工作挑土尤不能如官夫之速現值以工代撫擬每方優給制錢二百文其取士較遠之處酌量加增呈包土抛土各夫不能以土方論值只能按人按日酌給工食制錢一百數十文一此次漫口較多同事數人斷不及處處細估事事督理然亦須約略估計用土若于卽津貼錢文若干若稍涉大意在得便宜者未必感恩而受吃虧者恐將抱怨矣仍不時往來查勘以期工程悉臻稳固一估計漫口工程擇過水最深最淺處分别丈量均牽計算水中如塡散土卽照圩根所寛若干加三核算 
一差役鄕保人等以不用爲最妙如必須到工照料應由局按日酌給飯食錢文免致攤派公費擾累鄕民違則送請有司衙門盡法嚴懲一工竣後遍告鄕民無論新圩老圩如有殘缺宜隨時修補交冬令後并砍柳枝分别栽種以冀全活而護圩根一官工向應派委騐收此次動支義振欵項辦理雖不必照章禀請仍應邀請就地官紳往勘一周并按圩詳詢所領津貼錢文是否與帳目相符俾便報銷而清經手以上二十二條則敬不過略舉所知以備採擇仍祈蘭兄與鎭江官紳妥商酌辦謹抄乞登報并告沿江一帶这修築圩岸者上海絲業會館籌振公所施則敬子英甫謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
日前粤人祝鴻生因姦被本夫徐正祥戳斃報經縣主汪瑶庭大令蒞騐後拘獲一于人特於前晚升堂研訊徐正祥供稱小的係木工今春妻子李氏被祝鴻生引誘成姦向某糖食店賃得樓屋一椽爲幽期密約之所屢經小的訓責妻子終不能悛本月初八夜小的行經三元宫後見妻子與祝同行一持忿無可洩將祝戳傷斃命求鑒徐李氏供丈夫出息甚微小婦人難以度日祝向在某輪船司事屢次前來勾引遂於今春二月成姦後每月貼小婦人洋銀二十元甫及兩月卽失業此事丈夫素所深知本月初八夜小婦人至祝處向索所借洋銀十元旋與同歸適爲丈夫所見將祝謚斃小婦人自知不合叩乞施恩大令飭將徐釘鐐收禁李氏交官媒管押聽候通禀上憲核示○有游方僧名雲采者在道轅前叩募錢文道憲袁觀察聞而惡之命勇丁驅逐雲采去而復來昨晨縣主汪大令詣轅禀謁見此情形揮之使去雲采出言挺撞大令大怒飭差帶回訊詰之下喝令笞臀五百板掌頰一百下枷號一月發道轅前示衆期滿責釋○昨日縣捕某甲在本城八鋪拘獲竊賊洪阿榮搜出衣服一包解送至案大令研訊之下洪供小的係杭州人來滬謀事未就流落異鄕衣包冋某鐘表店竊來求恩寛宥大令判責四百板押候遞解回籍○張丙春控朱狗狗掯贖田單大令研訊之下張供小的前將田三畞有奇之單據抵與朱狗狗得錢十五千今由地保知照始知朱已輾轉抵與某洋商因卽備價向贖朱支吾不允爲特投案求追朱供張來贖時小的遍尋田單無著旋知被次婿張朗山竊去向之查問許於三日内交還詎知翌日卽逃回川沙家中叩求關提追究前地保周子雲曁今地保徐良圃同禀稱某日某洋人喚小的等至彼處言有張朗山者前將田單抵去銀五百兩今因本利無著意欲收田營業小的因即知照原主大令飭各退去候關提張朗山到案再訊 
[上海總巡局紀事]  
前日王百順挈其子德財投保甲總巡局訴稱小的媳婦朱氏被戴張氏及龔氏誘匿無蹤求恩提究總巡朱森庭明府准詞提案研訊王聲訴前情戴張氏及龔氏同供王媳在風箱弄伊姑母沈朱氏家明府遂飭差協同十六鋪地甲至沈朱氏家尋獲王媳連沈朱氏解案請究沈朱氏供甥女於本月十九日至小婦人處小婦人暫留四日叩求鑒宥王朱氏供小婦人不合背夫逃逸現願隨翁姑回家叩乞寛宥明府著掌頰一百下戴張氏及龔氏亦各掌頰一百下以示懲儆○前晚保甲總巡朱森庭明府親率差役至南巿十六鋪拘獲挑賣盆碗誘人賭博之蔣羅松王雨亭管光興崔萬才張金珂五人帶回局中押候訊辦 
[英美租界公堂瑣案]  
流氓劉德標冐稱某包探所雇夥役常在寳善街愛吾廬等茶肆中遇事生風任情索詐日前不知因何向范徐氏王湯氏訛詐洋銀三元被二氏訴諸捕房捕頭派包探竇如海拘獲昨日解送公堂讞員張柄樞司馬訊悉情由商之白繙譯官判責五百板遞解回籍○沈章田持劣酒及淫畫至英國駐泊滬上之某兵船求售經水巡捕何瑞福拘解公堂司馬略加詰究判枷號一禮拜劣酒及淫畫立卽銷毁○新閘萬雲茶樓主徐禮堂及某烟館主鈕金寳窩留匪人事發逮案昨晨司馬研訊之下徐鈕同供小的等並無窩匪情事叩求明察司馬姑不深究責令具呈安分切結然後釋歸○洋人咸茂威治查得家中細崽某甲行竊空酒瓶十五枚因之送案請究司馬判責手心二百下○陳阿二行竊沈簡沛朱王氏家皮箱一口内儲綢皮衣服約值洋銀一百餘元報經包探沈阿岳拘獲解案請究司馬訊實口供判押捕房一年以儆○張阿金行竊工部局所儲木一株經包探陳金標拘解請究司馬判令枷號一禮拜○陳全林行竊唐金寳家金約指及某甲所佩金質對時表各一枚報經所探胡瑞龍拘解請究司馬訊知陳係積竊判責二百板 
[法租界公堂鎖案]  
陸子雲　控周蘭生引薦女傭某氏竊去金練一條值洋銀一百餘元讞員杜枝園大令訊取口供著押候覓人保出尋交女傭迄今日久挺押昨禮拜四堂期陸投案求追大令命提周覆訊周供女傭不知去向小的無處找尋大令著押候嚴比○張恭裕前控毛春生行竊麻油大令訊取口供著押候追繳昨日張投案求追毛妻某氏繳呈洋銀九元旋經毛友李啓良籲求保出大令准之飭毛再繳洋銀五元給張具領○周王氏控吳阿全誘匿養媳大令迭次訊供押候交人保自帮同原告找尋迄今日久挺押昨日氏投案求追大令著靜候將吳嚴比○包探禀稱陸阿三以點心送給枷犯當塲拿獲送案請辦大令判枷一月責五百板○包探禀稱陸揚郎張阿金朱阿虎在杭州輪船上竊取胡椒數十斤小的查獲人贓傳同失主解案請辦大令判責　三百板張朱各責五百板贓給失主領回○潘順德前控宓均揚嚴娥姐積欠會欵洋銀二百八十五元大令飭將娥姐交人保出宓均揚四候嚴追昨日潘投案求提娥姐究追娥姐遣傭人李阿二投案代質大令飭押交娥姐到案宓因患病交人保出○嚴廣元前控其子巨茂不務正業專事游蕩大令判押捕房二月期滿笞責五百板交其父領回兹因在押患病由親串王增發王增桂嚴廣元求保出醫治大令准之○某姓家婢女楊　喜年十餘歲操山東音前因迷失歸途由巡街捕帶入捕房解奉大令訊供留候招人認領昨日捕頭令包探解案請判大令著發普育堂留養○葛悅來訴稱前日路經小東門外十六鋪橋被扒手陸桂春竊去縐紗一疋報捕拘獲吊到原贓求准給領大令判將陸枷號一月責五百板贓給葛領回○包探禀稱流氓朱阿天張明德李金生陳阿三在新北門外搶奪行人洋銀八元一角報捕查獲搜出洋銀七元及小銀錢五角今特解實請辦大令判各枷號一月責五百板驅逐出境贓存候給還失主○包探禀稱流氓李阿懷冐充巡捕冋鄕人訛詐大令判責二百板 
[美租界捕房紀事]  
昨晨有楊福壽者持四開小銀錢一枚至篷路菜巿中向某雜貨攤購食物攤主察係僞物將楊扭住搜其身畔藏有銅質僞銀錢數十角遂交一百六十六號巡街捕帶入捕房捕頭令押候轉解公堂禀請讞員張柄樞司馬訊辦○昨晨馬夫陳福生將病馬駕車載貨行經百老匯路被三十一號巡街西捕拘入捕房捕頭令押候解送公堂禀請訊究○昨日黎明時偷兒徐生根潛入本城小東門内錢啓元家竊取銅錫燭臺三對銅香爐一枚水烟袋一枝錫茶壼一枚鞋四雙雇坐東洋車至虹口西華德路四百四十六號巡街捕見其形跡可疑向之詰問言語支吾遂連贓帶入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
總統川軍湖北提督利勇巴圖魯奴才夏毓秀跪奏爲軍糧運費地營需欵併懇天恩飭部立案實銷以示體恤而紓兵糧恭摺仰祈聖鑒事竊奴才所部川軍各營每勇丁一名照章月支口食銀四兩二錢兩翼親兵每名月支銀四兩五錢扣建上年由川至陜由陜至晉奉旨駐防韓侯嶺以北該處荒旱已久民榖不登所需軍糧先自陜西購帶繼赴河南賒旗鎮地方採買計程一千餘里每糧一斤攤運費銀二分九釐八毫嗣因車輛難雇改由山西霍州趙城太原晉祠等處採辦運道雖近而糧價太昻大米麥麫每斤價銀五分五釐四毫自本年二月以來漸至六分四釐八毫霍州趙城之糧遠近牽算每斤攤運費五釐太原晉祠之糧運道較遠每斤攤運費一分五釐三毫現在霍州一帶糧缺專由太原地方採運勇丁一名月需糧四十五斤米麫合算扣價二兩六錢有奇價脚銀一兩數錢日用鹽菜炭火以及衣履等費已形拮据若再加扣運費更不敷用此採買軍糧開支運費之實在情形也奴才上年九月到防於韓侯嶺以北靈石縣以南緜亘二十餘里修挖地營十四座分紥子營堵頭九處均挖明槽暗道各鑿窰洞或十餘所或二十餘所曾於二十六年十二月二十九日繪具圖說恭呈御覽該處食糧價貴而又地凍天寒奴才因時制宜以工代賑督飭營勇雇募土民合力修作風雪不輟每人每日給工錢一百四十文俾其踴躍早爲完竣現據經手名員開呈用過數目每地營一座開支工銀三百餘兩木料三十餘兩每子營堵頭一處開支工銀一百餘兩木料十餘兩不等惟嶺坳二座中有勁垠用工較多每卒開支工食五百餘兩木料三十餘兩奴才覆加查核皆係工堅料實並無浮冐此修挖地營開支工料之實在情形也以上開支銀兩係由川省籌解軍餉内動用仰懇天恩一併飭部立案奴才再將軍糧斤重運道遠近及此營尺丈工料數目開具報銷清單咨送四川督臣奎俊轉爲奏銷以歸畫一而清欵目所有軍糧運費地營需欵併懇天恩飭部立案實用實銷緣由謹繕摺具陳伏乞皇太后 
皇上聖鑒謹奏五月二十九日奉硃批戸部知道片併發欽此 
俞廉三片再臣前准行在戸部咨議覆陜西巡撫岑春煊奏陜庫短數過鉅續請撥欵摺内指撥湖南協陜銀三萬兩於光緒二十六年七二月初二日具奏奉旨依議欽此又准咨陜西巡撫岑春煊奏請飭部借撥京餉俟河南等省恊餉銀兩解到隨卽歸還一摺上年十二月二十五日奉硃批著戸部撥借銀二十萬兩欽此欽遵照數借撥陜省應用外應勉咨湖南巡撫將前次奏陜省借撥二十萬之數尚餘銀一萬仍照前奏解陜藩庫兌收又二十七年四月内准護撫臣端方抄奏咨會請將湖南恊陜銀三萬兩就近撥在江海關道交收作爲陜省應還三月分俄法洋欵等因先後行司去後兹據署布政使湍多布詳稱查湖南庫儲本極支絀加以近年加撥洋欵爲數甚鉅本省添募各營籌餉購械力已難支留晉勁軍又須籌解行糧拮据萬分惟陜省旣以協欵改撥洋欵係屬要需不得不設法騰挪移緩就急兹擬於裁兵節餉項下勉籌陜西恊餉部庫平銀三萬兩移爲陜省代賞三月分俄法洋欵札委大挑知縣王福厚領解起程前赴江海關道兌收其部墊湖南協陜銀三萬兩現經陜西藩司電由陜省自行籌欵歸還等情詳請具奏前來臣覆核無異除咨戸部曁陜西撫臣分别列收作解外理合將湖南省奉撥協濟陜西全數解清代還洋欵緣由謹會同湖廣總督臣張之洞附片具奏伏乞聖鑒謹奏五月二十九日奉硃批戸部知道欽此 
俞廉三片再湖南善後報銷局司道詳稱奉撥光緒二十七年甘肅新餉銀十六萬兩於二十六年年底赶解三成二十七年四月底止再解三成其餘四成統限九月底止掃數解清等因已遵於光緒二十六年十一月二十三日將年前應解三成銀四萬八千兩發交新泰厚等七商號改匯陜西以濟災振詳請奏咨在案兹屆四月限期自應續行籌解無如湘省近年撥濟京協各餉並加撥洋欵供應留晉勁軍行糧以及本省添募防勇新軍籌餉購械銀欵驟增實屬異當竭蹶第念邊疆緊要需餉甚殷不能不勉力騰挪移緩就急現在於藩庫地丁項下籌銀二萬兩鹽道庫鹽釐項下籌銀二萬兩又在提存裁併局務薪糧節省項下籌銀八千兩共庫平銀四萬八千兩交天成蔚豐厚協同慶各商號承領均限於七月二十日匯解赴甘肅潘司衙門交納守候庫收批照回銷以期迅速而濟急需等情詳請奏咨前來臣覆核無異除咨戸部曁陜甘督臣新疆撫臣查照並飭將其餘未解銀兩按限接續籌解外理合將奉撥光緒二十七年甘肅新餉四月限期應解三成銀兩業由商號如數匯兌緣田謹會同湖廣總督臣張之洞附片具陳伏乞聖鑒謹奏五月二十九日奉硃批戸部知道欽此 
革職留任湖南巡撫臣俞廉三跪奏爲已革道員才堪器使恭摺仰祈聖鑒事竊維庶政待人而理任事以得人爲難臣查有已革花翎二品銜福建補用道開缺臺南府知府唐贊袞現年四十八歲湖南善化縣人由附生應同治癸酉科本省鄕試中式舉人疉次捐保以知府在福建省候補加鹽運使銜奬叙花翎歷署邵武延平等府護理臺灣兵備道先後承辦福建營務處船政善後通商交代各局提調及鑄錢振捐等事宜光緒十七年奉奏補臺南府知府於勸辦順直賑捐案内保奬補缺後以道員用十九年於臺防五年限滿案内保俟離知府任歸道員班後加二品銜二十一年二月在臺南府任内電聞父病禀請開缺回籍修墓旋經前署臺灣巡撫臣唐景崧電叅革職隨丁父憂是其所請出於至情實非規避臣查該革員唐贊兗質性中誠事理通逹其在閩省屢辦要差俱臻妥協歷任繁劇卓著政聲請補臺南府時前閩浙督臣卡寳第與前署臺灣撫臣沈應奎以講求海防諳習吏治在閩年久於海疆風土民情甚爲熟悉現護台灣道篆表率有方措施不苟實爲知府中不可多得之員等情具奏諒非溢美唐贊袞偶以地方公事來見臣詰其生平於吏治民情以及練兵製械通商交涉諸務皆嘗研究亦皆確有見地非徒摭拾空言其幹練精勤堪勝監司之任若聽其廢置殊覺可惜合無仰懇天恩由臣給咨送部引見可否棄瑕錄用伏候聖裁臣爲愛惜人才起見是否有當謹恭摺具奏伏乞皇太后皇上聖鑒訓示謹奏五月二十九日奉硃批唐贊袞著送部引見欽此 
革職留任湖南巡撫臣俞廉三跪奏爲查閱省標各營春操完竣恭摺仰祈聖鑒事竊照湖南省城額設撫標左右兩營及長沙協營城守官兵每年春冬由臣合操一次以課勤惰本年春操屇期因值陰雨稍多各防營練軍並有派出巡查未能齊集著於四月二十一二三等日調集三營官兵練軍並駐防省城之撫標新軍後營親軍中後兩旗健字三營翼字左營及新募之　勇並親軍衛隊齊至校塲通一認眞校閱先令合演三才八卦夾牌等陣式次閱馬步弓箭及洋槍馬槍檯槍砲籐牌刀才雜技均尚步伐整齊進退有節合計官兵勇丁槍砲中靶在八成以上弓箭中的在七成以上刀矛擊剌籐牌起伏均尚敏捷台法查騐軍裝馬匹亦皆堅實臕壯兵勇足顔尚無老弱义數各營將領訓練俱屬認眞臣閱看後將材技出色官兵優加奬賞用示鼓勵間有弓馬稍弱技藝較生者分别勒限學扭俟限滿再行定期覆閱並飭各該將備等課已奉公　身恤士槍砲技藝固當精益求精尤須申嚴紀律凡遇調派巡防緝捕務各恪遵軍令不得絲　駭　庶成節制之師以備干城之用其省外各營臣於公牘往來曁接見各將領時嚴飭痛除積習實力整頓毋許懈弛以期仰副朝廷經武整軍保　疆土之至意所有臣閱看省標三營官兵及新軍練軍防衛各營旗春操完竣情形謹恭摺具奏伏乞皇太后皇上聖鑒謹奏五月二十九日奉硃批知道了欽此 
俞廉三片再前湖南學政載昌丁父憂當經臣恭摺奏明請旨迅賜簡放新任學政來湘接辦考試並將學政日行事件由臣照例暫行兼理在案兹新任學臣柯劭忞於四月二十九日行抵湘垣臣即將學　　防書箱文卷等件委員　送該學臣於五月初八日接印任事所有　臣交缷兼署學政日期理合附片具陳伏乞聖鑒謹奏五月二十九日奉硃批知道了欽此 
 
