# 1899 - 180 - 4909418

 

Page 1

 
 
[售報杜弊告白] [  申報舘主人啓]  
　　啓者本飽托漢口江左漢記書局代售申報已歴數年醒漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閱過之殘缺食報寄至漢口私售與人甚且塗改年月日期附張亦遺失不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本飽送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一碼頭内花樓後街洋房懸挂分售申報牌號歸江左漢記書局上下兩家經理敬告賜閱者請知照該處以便飭妥人按戶送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[聯日篇]  
　　地球五大洲日亞細亞洲曰歐羅巴洲曰阿非利加洲曰亞美利加洲曰澳大利亞洲五洲中以亞細亞洲之地爲最大而亞細亞洲中尤以大清之地爲最大蓋我朝發祥滿洲奄有中國十八行省及蒙古西藏回疆之地版圖式廓冠絶古今其餘諸國若日本若朝鮮若暹羅若越南若緬甸若五印度若阿憲汗若波期若亞剌伯雖均立國於亞洲無有能如我大清國土地之遼闊者俄羅斯雖亦跨有亞洲之地然建都在歐洲故論者屬之歐而不屬之亞顧亞洲之地我大清爲大而貧弱則與諸小國無異近數年來亞洲之所稱爲强國者惟日本耳日本四面臨海疆圉視中國祗十之一自唐以來通道中國時有使節往來迨明治卽位知形勢在海不在陸於是分遣英俟歴聘歐西考其富强之源則之效之力自振作不數年已有駸駸日强之勢環球之稱亞洲强國者莫不曰日本日本顧日本與我中國同處亞洲雖中隔一海而計其程途不過數日可逹所謂輔車之國也傳曰輔車相依唇亡齒寒則爲我中國與日本計宜永敦和好悉泯詐虞方足以振興亞洲而不爲鄰洲之所侮乃甲午之歲日本以朝鮮故與我失和我政府諸臣怒日本之自恃其强也不肯稍事隠妨飭備戰事相見以兵戎初不料我師之竟大失利償銀二百三十兆兩又割臺灣全省之地畀之遣使與議始克行成而我之元氣遂大爲所傷矣今者帑藏旣日益空虚海軍復不能成列而若德若俄若英若法各國又復乘我之敝佔我巖疆近更有意大利國者亦復侈然自雄索我險要有心人念及於此未嘗不歸咎於日本以爲亂階禍始皆自甲午一役貽之也然爲日本計旣得鉅欵復得腴地雖損我中國而於彼則獲利正多乃論者每謂甲午之役在我固大有所失而在彼亦未嘗得占　宜蓋日本當未與中國開釁之前府庫綽有裕餘自獲戰勝之後大爲俄人掣肘幾於莫展一籌於是政府擬廣購船艦軍裝以禦之耗費日多而國用遂日漸短絀計自馬關議和後議院預備英金六十一兆磅爲後十年費用其中二十九兆餘磅爲整頓水陸軍之費十二兆磅爲修築車路之費其餘則爲製造局及學校商務所需此金專從中國賠欵中撥出不足則貸之民間又不足則增抽挩項目下商民已無力轉輪政府遂不得不借之外洋但恐將來國債日多則支持殊爲不易日人亦知此役之毫無所利隂有悔心擬將甲午所得戰艦二十三艘悉數歸還中國曾與我執政大臣商議大旨謂中國若能得整海軍當由日本推薦武員代爲訓練俾成强悍之師夫各國於戰罷議和後有歸還其俘之例從未有歸還敵國之戰艦軍器者而日本竟創爲此舉蓋深知中日爲唇齒之國中益孱弱則日本亦必不能安前年失和甚爲非計故一量幡然改悔盡釋前嫌欲中國之强願還戰艦且又薦員以訓練之俾同列於亞洲之上以禦强鄰我政府諸巨公苟能推心置腹與之聯絡一氣力自振興則西鄰諸强國當亦不敢稍存覬覦之意而紛啓爭端矣嗚呼合亞細亞全洲計地二百八十八萬英方里目今已有一百四十萬英方里爲歐洲人所轄蠶食之心方興未艾凡同在亞洲者皆當惴惴於心我朝廷苟能與日本相聯則不特可保亞洲且可保天下太平之局其爲關繫顧不大哉 
[本館接奉電音]  
　　昨日清晨京師飛電傳來上諭三道硃筆二道敬謹譯登○五月二十三日奉　 
上諭李蔭鑾現已補授通政司副使署仍在軍機章京上行走欽此○二十四日奉硃筆楊佩璋補授左春坊左中允欽此○二十五日奉硃筆忠廉著協理京畿道事務欽此同日奉上諭劉樹堂奏已革衛守備短交銀兩逾限未完請旨查抄監追一摺革浙江温州衛守備王成美前在任内虧短征存各項銀兩爲數甚鉅除已交外尙短交銀五千兩迭經勒限追繳迄未完解膽敢潛行回籍實屬延玩著湖南巡撫卽將該革員押解赴浙照例監追提集經手丁書人等嚴究是侵是挪分别辦理並將該革員原籍家産嚴密查封備抵一面查明該革員寓所有無貲財寄頓一併查抄以重庫欵該部知道欽此○二十六日奉上諭本日召見之江蘇候補知州史邦直著以直𨽻州知州仍發江蘇補用欽此 
[英俄新約]  
　　西字報云某日英使致函俄國外部大臣曰英國不代本國人民及他國人向中國索取長城以北鐵路之利并不阻止俄人在此處建築鐵路俄人亦不在英揚子江支流所及之處索取鐵路利益或助人索取鐵路利益如英人欲在此處築路俄人不得阻止目下已訂立約章彼此畫押毫無蔑視中國主權及違背約章之處宜卽照會中國政府緣是約爲永遠保護中國太平之基中國亦有利益也俄國外部大臣接函後卽籖字於約章之上復加批數語云山海關牛莊鐵路借欵章程並不因有以上二條而廢中國政府可倩英國總公司延一歐洲官員經理築路之費但是處鐵路總須目爲中國鐵路不得抵與他國公司至於由下海村至新民廳之支路訂明中國自行建築可任意延歐洲各國工程師勘騐不必定延英國人 
[英員問答]  
　　廣州中西報云某日英人華爾登氏問於外務省侍郎孛而烈氏曰現在國家曾否向中國總理衙門得有不將廣西讓與他人之實據孛而烈氏答曰國家並未向中國索取廣西因廣西一省利益不及廣東與雲南也華爾登氏又曰國家於一千八百九十八年四月二十五號照會中國政府不准將廣東雲南兩省地方曁路礦之利讓與法人目今曾否得有允准之據孛而烈氏取藍面書閱之閱至第七十一章載一千八百九十九年五月三號駐京使臣奏稱中國總理衙門已允所議因示之華爾登氏華爾登氏又間曰現在派赴中國查察南省鐵路之員曾否查明 
 
 

Page 2

 
 
運貨鐵路由緬甸之崑崙飛雷接至重慶所訂合同是否照中國許法人辦理之法孛而烈氏答曰本年四月二十四號已將此事知照議院至所查接連雲南之鐵路想能延長至揚子江上游中國總理衙門曾允許駐京使臣將緬甸鐵路接至邊界故無須特立合同 
[星使行轅紀事]  
　　欽差查辦江南事件大臣剛子良中堂秉節蒞江寗省會後卽飭在省各局所造呈報銷清册並通飭蘇松太常鎭通海淮揚徐各道所屬州縣將每年出入正雜各欵及積穀數目造册詳報前已歴誌本報兹接本館派赴江寗訪事友人續函云本月二十三日中堂傳見正任鹽巡道署江甯藩司胡芸臺方伯諭令將藩署每年出入各欵逐細造册呈候察核並電調鄂皖大通江西等處督銷委員來省查核逐年銷數盈絀旋復檄匯各州縣將所辦保甲團練積穀事宜迅速禀報以便親蒞抽查連日札委諸員分投各處稽查事極機密不准刊登督轅抄每遇使節出轅時攔輿鳴寃者頗不乏人中堂槪不准理一日有黠者冒充行轅差役在外滋擾事被中堂訪悉飭巡捕梁二尹立卽拿獲發縣嚴懲 
[總署劉子貞章京慶汾請改圜法呈稿]  
　　呈爲請援照成案製造銅錢兼造銀圓以裕國帑而紓氏困杜中飽而塞漏巵事竊思時艱則匱至今極矣若不急講開源之方僅籌節流之策卽如職前陳猶用太倉之粟廢其耕作而食之食者雖寡日久必竭猶飲洞庭之水絶其源流而飲之飲者雖少日久必窮至旣竭且窮終必陷于飢渴此勢所必至理所固然者也查現在各省制錢日益奇絀籌補爲難是以近來各處新鑄之錢倍攙鐮鉛已屬脆薄模糊不能耐久然合計成本虧折尙鉅兼以中國歲産之銅不及往昔之多而外洋銅鉛之價又日以增漲倘照舊制大錢每一千文重六斤四兩非特虧本過半仍啓奸民銷毁販賣之萌制錢年見短缺自今以往若不通盤籌算略爲變通卽使逐日開爐鼓鑄依舊銅貴錢重利之所在人必趨之私毁暗銷胡可禁止設或改而輕小非特細薄不能合用且以現在每銅百斤合銀三十餘兩繁鉛百斤合銀十兩有零之價計之亦萬無不虧折成本之理卽使不計虧折勉强鼓鑄亦祗能救一時之急而未能爲永遠之利可補一隅之偏而不足挽率土之弊且鼓鑄益多則虧折愈鉅决非持久之法夫圜法本爲朝廷應操之勝算現以銅價昻貴不能按照舊法鼓鑄坐視商民交困亦勢所不能從前咸豐年間亦以錢銅價值互異創鑄當十大錢誠爲救時良法惟因製造太易各處私鑄撓壞京城以外不能使用深爲可惜今若改用外洋極精機器遵仿咸豐當十大錢成案改爲重一錢一枚者當五文上印五釐二字重二錢一枚者當十文上印一分二字重四錢一枚者當二十文上印二分二字正面中鐫光緒通寳旁鐫若干枚可換銀圓一圓背面鐫所造局名年月及五釐一分二分等字兩旁各鐫龍紋大致與銀圓格式相彷中仍方眼不失舊製其錢每月由戶部製造頒發各省已有機器省分亦宜一律製造倘無機器之省應備具成本交付近省有機器者代鑄准以此錢完納地漕釐稅但得明降諭旨旣可通行又便攜帶民間自必踴躍樂從而以百萬成本可供數百萬之用於公家固大有裨益在小民亦受惠無窮一面再造銀圓輔而行之巿價旣可平準生計亦漸充裕似爲公私兩益謹就管見利弊縷晰陳之一制錢之弊在奸民銷毁也今改爲重一錢一枚者當五文重二錢一枚者當十文重四錢一枚者當二十文計銅百斤可得制錢八十千文之用以現在每銅百百合銀三十一兩核計獲利可以蓓蓰且錢之分兩旣輕雖銅質精純奸民萬不致銷毁作此得不償失之謀其利源永遠在公矣一制錢之弊在奸民作僞也今用機器製造則字畫顯明花紋精緻輪廓亦極完好且製造必須大號機器購買全副動須成本數十萬兩在奸民豈易醵此鉅資干犯私鑄重典卽或有用小機器及手摇機器冒險私鑄者亦决不如大機器所造之精美可以一望而知僞者不能亂眞則私鑄之弊固無不慮也此稿未畢明日續登 
[贑撫回轅]  
　　南昌訪事友來函云江西撫憲松鶴齡中丞自四月十三日出省閱兵由九江而饒州而廣信而撫州旌麾所蒞無不悉心簡閱賞罰嚴明至五月十一日始事竣回省憶及沿途水災甚重特飭舉辦官振先捐廉俸五百金以爲之倡藩司張筱船方伯亦捐五百金百萬哀鴻伺幸崦得此闓澤哉 
[方伯抵寗]  
　　金陵訪事友人云新簡江寗布政使司恩方伯壽自前月某日請訓出京將次蒞任署藩司胡芸臺方伯聞之立派某少尉赴上海迎迓本月二十一日官塲接到上海來電知方伯定於二十二日附招商局江裕輪船至省江寗府劉嘉樹太守因飭上元江寗兩縣主將藩轅内外鋪設整齊二十三日署中吏役及辦差人等齊赴下關伺候二十四日清晨司道府縣先後詣接官廳鵠候迨貛睛轉午江裕抵埠各官均登舟禀安方伯飭巡捕官傳諭期於署中相見各官遂紛紛命駕入城旣而方伯乘輿登陸排齊儀仗逕蒞藩轅各官呈遞手版方伯接見有差少頃卽詣督轅禀見劉峴帥殷勤欵接垂詢良久及辭别而回頒發紅諭示期六月初二日接受關防 
[京口官塲紀事]  
　　鎭江訪事友人云前者常鎭通海道長久山觀察赴曰下謁見星使剛子良中堂曁兩江督憲劉峴帥面禀要公事畢於本月二十二日午時命駕登官舫帶以小輪船駛抵京口停泊大碼頭府尊許紹翯太守丹徒縣楊劬孫大令水陸總巡周錦堂都戎咸赴江干恭迓如禮○新署丹徒縣楊劬孫大令家騵於本月十八日抵鎭江二十日接印視事暫假校士館爲辦公之所俟王伯芳明府挈眷啓行然後擇期進署　 
[督勇赴防]  
　　浙江臬憲李健齋爵廉訪由寗波乘某兵輪船至滬已志昨日報章兹悉爵廉訪此來帶有勇丁六百名赴杭州防堵已於昨日在蘇州河雇得民船十二艘載之以去矣 
[札裁巡局]  
　　滬北楊樹浦一帶向設巡防局二所一在楊樹浦橋東畔局員爲姚殿卿二尹一在半淞園東首天后宫内歸高子鳳守戎辦理現在彼處已劃入各國公共和界之内應歸工部局管轄江海關道曾經郛觀察因札飭將局撤去隨經楊樹浦捕房黎副捕頭派出中西各捕前往梭巡 
[提懲弊混]  
　　松滬釐捐總局督辦錢怡甫觀察札行上海縣署内開據閔行釐卡陳丞德濬禀稱卑職前因裕源紡紗廠在貨捐局認定子花捐欵憑單騐放計該廠承認未及半年經過卑卡認單號數業已浮運甚鉅弊混顯然並風聞該廠有將認單售賣情事禀請飭查在案兹經卑職悉心訪查該廠售賣運單竟確有其事現由卑職購得該廠認字第三百四十四號三百四十五號空白認單二紙伏查該廠之設原爲抵　洋産收回利權因准其出貨售賣時奏明照洋貨納稅輕其成本大憲何等體恤該廠應如何感激圖報乃竟敢借此名目始則認捐子花取巧倫漏繼則出售運單侵漁餉需是其目無法紀固不待言而其喪心昧良尤屬可恨卑職奉飭整頓遇有商販子花漏捐者不避嫌怨禀請將貨充公爲懲一儆百之舉乃該廠私售運單侵漁捐欵情節尤重若不嚴提罰究何以折服衆商販之心嗣後查獲子花商人更有所藉口公事碍難辦理理合將實情禀陳並將購得該廠空白認單二紙呈繳仰祈鑒核札飭上海縣迅提裕源廠主到案嚴訊究罰實爲公便等情到局據此查裕源紗廠認捐因其弊混撤銷今仍膽敢出售認單侵漁釐捐殊屬目無法紀亟應飭縣提究嚴訊懲罰合亟札飭札到該縣立卽遵照迅速飭提裕源　主到案從嚴訊究罰辦勿任狡飾仍將罰辦情形禀候察奪毋遲速速等因縣主王欣甫大令奉札後已於昨日飭差將廠主朱幼鴻提案聽候訊供核辦矣 
[盜案候勘　]  
　　昨晨上海縣主王欣甫大令接匪瞿宦來函内開永保綢棧雇謝興祥之船由蘇州裝貨來申前晚四鼓時行至虞姬墩左 
 
 

Page 3

 
 
近　泊候潮突有盜舟飛駛而來盜匪十餘人一躍登舟刼去綢縀值銀一千五百餘兩并被砍傷船夥兩人應請履勘飭緝等情查得事關盜刼何以船戶及是處地保均未投案報明因飭值日捕役查傳地保來案訊供以便會營往勘　 
[徒犯發配]  
　　前者民人張掌華同羽黨陸長華等向張瑞華藉端訛詐致同黨張永林格鬥斃命前上海縣主升用道黄愛棠觀察獲案後訊供通詳解省勘招擬定徒罪發回監禁昨日由上海縣王欣甫大令飭吏備就公文由獄中提出簽派差役民壯各二名加上全副刑具押解赴溧陽縣配所 
[體恤團丁]  
　　前日松江府濮紫泉太守委沈聯棣明府來申查察團練事宜並擬調集閔行鎭各團丁來城點騐嗣以天氣炎熱路遥人衆跋涉維艱因於前日命駕赴閔行逐加校閱以便回松郡銷差 
[嚴諭衣作]  
　　前晚二十三七鋪巡防局委員肫友齡二尹督率勇甲在平安街一帶查察山東成衣作諭令凡有新衣槪　老婦承製不准年輕婦女登門領取本委爲整頓風化起見不忍不教而誅爾等各宜遵諭如敢藐違定須究辦 
[誣扳案結]  
　　日前甯波人吳雲寳卽小銅匠雇划船兩艘滿裝煤屑停泊鹽碼頭南巿包探黄量海韋三德見之疑是竊贓將船戶張仁孝吳大頭拘押捕房嗣又拘獲吳雲寳吳令朱小珠投禀馬路工程局控包探有索詐情事會辦委員司徒貽芬司馬提訊之下吳供煤共三墩每墩八籮向池州礦務局購得請卽過秤如有不符情甘重辦司馬因於前日諭令捕頭協同包探差甲將煤二十七籮半權之吳照所供溢出六百三十斤且無發票顯見所禀不實正欲提案覆訊吳浼人緩頰願罰洋銀三十元司馬准之 
[主筆索詐]  
　　前日法商永興洋行夥李阿多至某棧提貨多取洋貨一箱經管棧人投報捕房捕頭令包探將李阿多拘獲解送英界公廨禀請訊追越日有張久餘者持海上日報兩紙往訪永興洋行買辦沈良自稱我係每上日報館主筆貴行有此竊案本報自宜直書不諱如恐有碍聲名只須出洋銀一百元便可更正沈佯許之約以二十六日到行取銀并商議更正之法迨張去即將情告知行主由行主函告法界捕房捕頭允爲查辦屆時張果至沈虚與委蛇囑擬更正之稿一面遣人飛報捕房捕頭立倩包探嚴頌眉　同英界包探顧福其前往見張正在握管凝思因卽拘獲帶入捕房柏捕頭以事在英界擬卽就近辦理昨晨解送公堂請究永興行主偕沈良投案申訴被張登報汚衊及事後勒詐情由張久餘供稱生員在海上日報飽襄理筆政此事係館主所命與生員毫不相干况報上所登係訪事人抄來不知是虚是實生員連遭顚沛父死未久家有老母孤苦龍鍾目下天時炎熱生員素有烟霞之癖突遭管押苦不能支種種下情求公祖大老爺鑒及供畢連連叩首讞員翁笠漁直剌商之曰繙譯官以張名列膠庠竟敢誣陷平人藉端索詐實屬不知自愛本應重辦姑從寛典判令發回捕房管押三月以儆猶憶數日前本館接蘇州來信面上書申報館主筆張久餘先生啓當時以館中並無其人將信擲還原局今觀此案始知張實係海上口報館主筆其殆在外冐充本館友人耶抑外人不知悞以爲本館之友耶用志數語以釋羣疑 
[賊犯難]  
　　法國教十某君曾失去衣服十餘件絲帶一條因報知法界捕房包探嚴頌眉恊同英界包探趙銀河查悉各贓係以贓金文源所竊曾因他案拘獲查無失主准戴生昌輪船局保去遂復設法拘押詰知絲帶已贈與汕頭路某雉妓隨將各贓一律吊齊昨晨解送英界公堂請訊嚴包探投案歴禀情由並呈法界讞員朱森庭明府所給名片請將金帶回訊辦美界包探石金榮禀稱金文源卽胡文忠今年正月某日在某輪船竊　綢皮衣一箱查知失主已他去未及解案卽被戴生昌輪船局中人赴捕房力保並指小的訛詐不遂任意寃　今又因案破獲則前之竊案當亦不虚求大者爺提戴生昌局中人到案著交出前贓並究誣供之罪讞員翁笠漁直剌諭以案由法界破獲姑先交嚴包探帶回訊辦然後送還本廨再行嚴究石包探唯唯而退 
[撞沈貨物]  
　　前晚八點鐘時舟子王阿金載荳餅六十七張煤油三十箱從滬北虹口駛至吳淞碼頭被某號夾板船所撞以致傾覆舟中貨物盡付東流船夥李長義施海郎張耕郎等幸由鄰船戶救起事後王挈之投報南巿捕房捕頭以夾板船均泊法界著赴法界捕房或上海縣署聲訴 
[英界公堂瑣案]  
　　包探竇如海林福生同解遞籍復來之匪人許正清方阿清陳小弟到案禀稱伊等三人均曾犯案解經前任大老爺訊明情節遞解回籍其中許已遞過三次今又潛來滬上經小的等緝獲爲特解案請懲許供小的係湖州人方供小的係甯波人陳供小的係蘇州人又同供稱此次小的等因事至滬不敢逗留尙求恩典讞員翁笠漁直剌以許稔惡已久判令笞責二百板與方陳一併押候分别遞籍○包探林福生解流氓張金生到案禀稱此人因賭起釁用刀戳傷周丙福經小的拘獲送究周投案申訴前情張供並不犯賭與周口川失手悞傷尙求恩典直剌判令笞責二百板○包探李耀庭解竊賊吳王扣陳德祥到案禀稱伊等二人串竊王阿二家綢衣三年由小的緝獲詰知贓在南巿尙未吊到今先解請訊懲王阿二投案請追失贓吳陳認竊不諱直剌著押候吊贓冉訊○包探劉阿丙禀稱張毛毛行竊陸望甫家火油二十箱由小的查知送案請究陸投案請領失贓張供不敢行竊直剌判令管押三日以儆 
[法界公堂瑣案]  
　　法商拔維晏洋行倩掮客胡美齋購定五倍子五百箱言明兩個月内交貨不料逾期祗交一百五十箱其餘宕不交遂投該管領事署控訴領事咨照讞員朱森庭有府出票將胡及號主陳漢珍號夥汪少泉拘押捕房昨日堂期傳同原告會訊拔維晏買辦沈子雲偕行主投案申訴前情胡呈遞成票供稱貨已交過三百五十箱沈稱後交之貨每擔價值已漲至二兩王錢受虧尚少先交之一百五十箱求將貨價追償陳供此貨四由川運到本年二月二十二日在夔州遭風沈没兄長慘遭溺斃以致交貨遲延明府著交人保出限十日内理楚○南匯大團鎭人蔣琴夫之妻蔣陳氏不守婦道背夫潜逃近在洋行街土地詞前賣香燭之許阿二家尋獲送入捕房解經明府訊供飭包探查得許阿二原係蟻棍縣署有案可查實非善類昨日明府提齊復訊謂蔣琴夫不務正業癖嗜洋烟以致爻占脫輻咎實難辭著重責二百板蔣陳氏交其母領去許阿二押候覓保○王芍亭稱李生甲借錢四百五十千按月一分二釐起息邇者屢索不還希圖逃逸爲特扭案請追李認欠不諱明府諭令人銀並保限五日内歸還○蔡紹榮禀稱車夫袁阿春將東洋車及車照吞没訪尋無著昨日忽遇諸途是以送案請追袁供本月初九日停車某飯店門首入内果腹以致被人竊去及告知車主屢遭毆擊今身上尙有傷痕明府判責一百板○包探禀稱張金生陳阿狗竊取金利源棧煤一百餘斤當塲拿獲送案請辦明府判各責二百板○計雲泉私刊鉅昌洋貨店圖章向各店鋪昌取洋銀貨物控經明府訊供飭包探查明本非善類著枷號半月期滿重責四百板○陳鶴生前控左佛生欠洋銀六百元圖賴不還經明府訊供交保出外勒限理處迄今逾限已久延不清理陳投案求追明府著保人將左交案押追○陳大令彦鵬原籍福建補授河南陳州府淮甯縣知縣日前領憑赴任附太古洋行之大通輪船上駛先將行李運至輪船從人偶不經心被賊竊去枕箱内有文憑及銀二三百兩不得已將行李搬運上岸分赴英法兩界公廨及縣署呈報昨日家丁投案禀稱文憑已由元亨船局交還明府著下期傳局主到案候訊○邵美桌前控温州輪船買辦張慶生吞没會欵洋銀三百七十圓經明府訊供交公館馬路餘泰祥京廣貨店主錢長壽保出限十日内理楚迄今逾限已久原告投案求追昨日明府飭包探傳到店夥張華林著押候錢長壽到案始得開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者滬北錫金公所左近吳鑑璜家被盜行刼旋由縣署捕役購線赴阜甯緝獲正盜于崇龍押解至案前晚王大令倩帮審委員馬明府揚同前獲之于盛春分别訊鞫于崇龍供阜甯縣人年二十歲去冬因原　災荒　被來此僑寓西門外某姓車寓駈車度日今年二月初八日之晚同鄉于盛春等十數人起意行刼偕至吳家門首由于盛春毁去西首竹笆入内旣而衆人一擁而入小的祗在外把風隨由各人將物携出小的接之而逸事後小的分得皮衣三件質錢作川資遄回故　　奉訊究尙乞施恩于盛春初不供認明府令于崇龍與之對質無可抵賴始供稱竹笆確由小的拆去放衆人入内搜　小的僅　金環及對時表各一枚是案同夥共十三人均分得首飾衣物現已四散奔逃明府曰爾旣首先人内豈肯僅取區區之　子盛着堅執如前明府判將兩犯釘鐐于盛春收外監于崇龍暫行收所聽候覆訊核辦○吳邦俟控宋稼亭抵押田單延不取贖前晚襄讞委員馬明府提訊之下吳供前年宋將田單三畝央人抵去洋銀五百元言明一年内贖回今已逾期小的因有余需不能久待爲此來案控陳尙求公斷瞿錫卿供稱確曾介紹此事吳其生供稱確曾塘保此事日内已催宋赶緊備本取贖無奈宋甚拮据言須將田售去收到價銀方可取贖宋供稱現已覓得主顧將田售去俟成交後卽可清理此項矣明府以宋久押不贖判令仍前收押限十日内備價取　不准再延 
[英界晚堂瑣案]  
　　康顯寅朱春生婁阿和控錢宗理盜賣輪船前日午後經讞員翁笠漁直剌倩襄讞委員張司馬提訊康供寍波人前年與同鄉人朱春生婁阿和向江南製造局合買清雲小火輪船一艘價銀三千餘兩應須修理屬之鐵匠錢宗理工料所需歸錢應付由傅芝瑞爲中分爲四股每股作銀一千一百兩康朱婁得三股錢得一股今春修理已竣不料錢竟駛至福建售去僞稱試行時被火焚燬意圖搪塞求恩訊究朱婁二人供與康同錢供清雲小輪船係康等三人價買倩小的爲之修理修竣後在浦江中試行不意烟囱炸裂致被焚燬實未盜賣叩求鑒察司馬謂浦江焚燬小輪船之事並無所聞　係被錢宗理盜賣著掌頰一百下又命重責二百板予限十天押賠船價銀兩如違嚴比○王少廷控韋寳珠勒據圖詐經張司馬提訊王供小的揚州人駕船爲業前日行經治下英租界麥家圈平和里口被雉妓寳玉硬拉入内婪索洋銀小的不予突有向開妓院之龜奴韋寳珠及寳玉之耕夫某巡捕糾同流氓多人誣指小的圖拐寳玉勒寫伏辯據并被剝去衣服質得洋銀三元尙欲索詐二十元俄延多時小的乘間逸出投報捕房蒙而頭遣包探拘案叩求究辦韋供小的並不開設妓院前晚在某烟館吸烟見王與妓女寳玉卽姜俞氏吵閙因從旁解勸王之衣服由寳玉倩人質取洋銀付給烟值小的不敢拆梢求恩鑒察姜俞氏卽寳玉供稱小婦人與王素識前日王欲將小婦人拐出價賣幸由韋寳珠阻止並無拆梢情事司馬謂韋插身多事卽非開設妓院之龜奴亦　無賴　黨况又糾同華捕流氓勒據拆梢實屬可惡已極著重責四百板押令贖還王之衣服然後開釋姜俞氏掌頰五十下備文解回揚州原籍不准來滬賣娼○陳福　控胡廷吉圖賴欠銀張司馬提訊之下陳供監生本地人在棋船街開設萬茂瑞火腿茶葉店與大馬路胡廷吉所開之胡茂生店往來被欠洋銀二百七十六圖屢索不還叩請究追胡供監生係徽州人與陳往來被欠洋銀二百餘元已控之上海縣署今陳反誣監生欠銀求移送上海縣訊究司馬謂按照貿易章程理應各清各欠陳欠爾之洋銀旣在縣署控告應請上海縣訊追至陳控爾欠欵爾須照還遂將胡交差押追陳叩謝而退○張小狗控趙榮郎趙章郎串同地保周雲卿誘拐妻子經張司馬研訊張供洵門人　田度日自幼憑媒聘同鄉蔣姓女爲室完姻後已逾六載前年三月十八日蔣氏忽然出外不歸小的訪尋不見前日有親戚至申在裏虹口與蔣氏相遇回家後告知小的因卽至裏虹口查訪遇之於吳淞路中因卽扭住詰知被趙榮郎誘拐至申强佔爲妻正在吵閙被巡捕拘入捕房捕頭詰悉情由卽將蔣氏交小的領回行至楊家宅被趙榮郎趙章郎及地保周雲卿搶去故特來案控請訊究地保周雲卿供趙榮郎至小的家中稱妻子被人拐出匿跡揚家宅故小的往囑蔣氏及張小狗等一併至美界捕房聲訴捕頭令張自投公堂控告蔣氏仍回趙家並未交其帶回求恩明鑒趙供蔣氏係張自願賣與小的爲妻有媒有據刻因懷孕故由小的送回崇明原籍求察趙章郎所供與其兄榮郎相同司馬飭將趙榮郎押交蔣氏到案復訊趙章郎周雲卿關釋○沈芳軒控羅趙氏欠銀不還由張司馬訊究沈供本邑人羅趙氏陸續借去洋銀一百元並無筆據中證因此圖賴不還求恩訊究羅趙氏供與沈確有借欵然已付還分文不欠叩求鑒察司馬以沈控欠無據不准理追一併開釋○揚州人袁正剛從原籍與妻土氏串同盧裕寛將盧之寡弟媳盧石氏誘拐來申領至法租界龜子石萬雲所開妓院内圖賣未成復領至英租界龜子孔二所開野雞妓院内價賣亦未能成乃藏匿八仙橋附近事爲讞員翁笠漁直剌所聞函致法界讞員朱森庭明府請將袁等六人移送至廨前晚經張司馬研訊袁與其妻王氏供向在上海傭工度日已歴十餘年並未回揚州原籍盧石氏由其夫兄盧裕寛領來與小的不涉求鑒盧供弟媳被袁夫婦拐來小的因尋訪到此並無串拐之事盧石氏供夫兄裕寛串同袁正剛夫婦將小婦人領至上海意圖價賣求辦石孔二龜同供袁盧導三人領此女來賣小的等以來歴不明不敢受買司馬判令將盧石氏備文遞解回籍袁正剛袁王氏盧裕寛石萬雲孔二各具改過切結從寛開釋○興勝成鞋店主朱聯興控執事人倪春亭串同顧德章朱友章吞没銀兩讞員翁笠漁直剌訊供屬實判令將倪掌頰押繳洋銀八百四十元俟移文蘇州關提顧德章再訊前日提到後倩張司馬訊問朱投案供稱倪係顧德章所薦旋又轉薦朱友章在小的店内司帳三人通同一氣互相舞弊查得倪欠洋銀一千一百四十元除收尙欠八百四十元顧欠洋銀五百餘元分文未付曾經王蘭芳勸令設法理清倪允許後復延約求卽究追倪供朱聯興已允小的還洋銀四百元小的一時無力故尙遲遲顧德章供並未薦倪求鑒司馬諭令倪折償洋銀三百元責手心二百下顧德章欠欵著卽照還 
[美界捕房紀事]  
　　銅匠王阿大在外虹口老船塢工作不知緣何與同事甲乙二人口角兇毆甲乙忿火中燒突出利刃向王猛剌致傷面部血湧如泉事後經同廠諸人舁送捕房捕頭騐得王受傷屬實令送同仁醫院求治並倩各包探查拿行兇之人以便解送英界公堂禀請讞員翁笠漁直剌究辦○有揚州人混名小戲子者不詳其姓氏携其梅鶴賃居西華德路某里曾與同鄉人梁保來奪充工頭積成嫌隙前晚率同領家中男女數人擁至梁家將梁及其妻某氏肆行毆擊旁人恐肇禍端羣起喝散事後梁奔赴捕房聲訴捕頭允卽派包探查拿以使解送公堂禀請核辦 
[介以繁祉]  
　　前蒙浙紹柏醉山房交到奉慈命壽筵移振洋五十元延齡求安予求免疾病洋三十元旭記洋五十元　名承氏洋五十元清江何德堂完闔家平安愿洋八十元丁藹如先生交來求繼賢堂病愈還愿洋一百元蔣克翁交來香　農人經募歸武陵信女劉氏求資母冥福洋四十元不留名三戶洋二十四元節盧文而溥實惠盡人事以格天心潔養蘭陔問視無虧子職　恩蔀屋仁慈定荷天庥以及法雨沾來九幽拯厄孰厞從好善之一念　哉又同時奉到求安氏樂助善欵洋五十元併此註　　希公鑒[  上海六馬路仁濟善堂振公所施則等誌]  
 
 

Page 10

 
 
[金陵官報]  
　　五月十六日候補道松峻公幹回祥雲輪船耿朝泰辭裝龍洋赴滬○十七日首府劉禀知赴本屬外縣查騐團練保甲積穀差今日起程知府羅章　委匯捐局提調差又徐炳倬謝委大河口厘捐差卽辭又石作楨謝委調辦大勝關釐捐差兼辦公裕官銀錢局事知縣關壽嵩禀知奉揚州保甲局委辦城内　巡差卽辭又鄭汝駁請假　滬欽點花翎侍衛周榮駿辭回京○十八日知州喻先覺由滬勘估艇船回通判沈樂賢奉委解徐州軍餉差卽辭安徽蒙城縣張樹建辭赴任知縣崔作球禀知通判崔炳榮於二月二十八日病故○十九日遊擊張樹梅叩謝先鋒官江西善後局　員知縣王萬育辭回江西○二十日厘捐局　補道歐陽禀知赴上新河丈量木　知府羅章禀知到厘捐局提　差又石作楨銷厘捐局提調卽辭赴大勝關釐捐差副將羿大業叩謝先鋒官金陵營參將陳麟書禀知巡江查哨福安輪船黄友勝由滬修船回並送曾觀察來查瀛洲后船何心川送安徽學臺赴太平回知縣鍾靈奉委淮徐海賑捐差鹽知事許秀儒到省署沐陽縣吳兆林到○二十一日蘇州清文洲事宜候補道賀元彬辭州同陳方鋪禀知奉　憲飾知分寗藩轅牌示江都縣瓜洲司巡緝差缺委員章灝期滿遣差查有江蘇候補縣主簿徐葆昌堪以接辦又萬壽司巡檢　岳年原領赴都咨文現已詳蒙督憲應卽飭令回任供　又　補海州吏目劉芳現已奉部覆准自應飭赴新任○二十二日江寗縣戴禀知點騐北附郭陶吳鎭練丁首府劉禀知赴江浦六合公幹回○二十三　鹽大使汪每年奉示考試○二十四日新授江寗藩臺恩壽禀到江西督銷候補道逹斌上海機器局直隸候補道林志道湖北武穴掣騐候補道許元章均到泰州營都司何復勝到指分江蘇試用典史謝鼎到揚州來江寗縣戴禀知點騐沙洲圩西善橋兩鎭練丁 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月十八日京報全錄]  
　　宫門抄○諭旨一道錄前○桂撫黄奏爲龍勝廳苗童請改照客童一體考試錄送摺○皖　鄧奏爲皖省制錢缺少應解部欵請免搭解　○桂撫黄奏爲遵辦練兵緣由片○燕督裕奏爲調員差委片○五月十八日刑部都察院大理寺廂紅旗　日無引見豐　　　　召見○倉塲奏漕船五日回空○都察院奏派專司稽察派出曾廣鑾○召見軍機豐陞阿崇禮○○廣西巡撫臣黄槐　　　奏爲龍勝廳苗童請改歸該廳照客童一體考試錄送恭摺仰祈聖鑒事竊龍勝廳爲古　江司本義寍緣地自乾隆五年四月桑江四　　酋吳金銀等作亂剿平後設通判一員分義寍縣屬西北地爲龍勝理苗廳嘉慶三年奏准設立苗學二名每遇歲科兩試令苗童出具五名　名互結自相認保由廳移送義寗縣就近附考光緒十八年内廳屬流寓客民因離鄉日久不　復回舊籍考試經前撫臣張聯桂奏准　設客學二名由廳考試錄送在案兹據龍勝廳苗峒紳耆生員龍雲從等具呈客民之入籍者旣可由　　考而苗疆之土著者　　他邑　試不無向隅呈請改歸該廳照客童一體考試錄送不赴義寍縣應考俾寒士得免跋涉而示體恤等情由　　　牒府詳司經藩臬兩司核議會詳前來臣查龍勝廳前於嘉慶年間設立苗學二名由該廳移送義寗縣附考錄送原因置廳未久風　尙未大開應試者無多　考較爲　便係屬因時　宜之舉而今涵懦聖　漸多向學之人且生息日繁而應試者日衆情形自有不同該廳於光緒十八年内請設客籍學額二名由廳考送歸府教官管束奏奉諭旨交部覆試照准在案客童已由廳收考土著苗童自可准其在廳應試以歸一律相應籲懇天恩俯准將　　廳苗學二名改歸該廳照客童事例一體考試錄送毋庸齎義寍縣附考所有取進苗生亦歸學教官管束其帮增補廪均一體辦理是否有　謹會同兩廣總督臣譚鍾麟廣西學政臣劉元亮恭摺具奏伏乞皇太后皇上聖鑒訓示謹奏奉硃批吏部議奏欽此○○頭品頂戴安徽巡撫臣鄧華熙跪奏爲安徽省制錢缺少應解部庫銀欵請免籌措搭解恭摺仰祈聖鑒事竊臣承准軍機大臣字寄光緒二十五年正月十七日奉上諭現在京師錢價日昻現錢亦短以致巿肆蕭條商民俱困推原其故皆由銀錢日絀不敷周轉使然亟應認　設法以圖補救嗣後著各省督撫將應解部庫各欵一律籌解實銀赴京京交納其沿江沿海及近畿各省督撫於應解部庫各銀欵内並著搭解制錢一成以資挹注等因欽此遵旨寄信到臣當飭藩司移會蕪湖鳳陽兩關道一體欽遵辦理去後兹據布政使湯壽銘詳稱安徽省司關各庫每年應解部庫各欵係動庫存實銀委員領解赴部向不經由號商以票匯兌自應循舊辦理應解部庫各銀欵内亦應懷遵諭旨　搭　錢以便京師商民藉資挹注惟安省向未經設局鼓鑄錢文官民行用所需皆由各省貿易而來近年到處錢絀已乏來源本境所存因之日少一日司關各庫旣不兌收制錢釐金雖銀錢並收而商人因巿少現錢往往以錢折銀完納淮北各卡於創設之初均係收錢委員循守舊章收銀而仍以錢數列報今若將應解部庫各銀欵按搭解一成制錢核計約需五六萬串爲數旣鉅籌集維艱且錢質笨重數倍於銀應需盤運各費比銀亦加數倍查光緒十三年間奉飭搭解厘金制錢五萬串當時巿面尙未如此之隘錢價亦未如此之昻因解費在本欵内　除虧折過多卽行停止現在錢價增昻由於缺乏臣思有以補助錢源之竭是以於上年奏明籌借欵項購置機器鑄造大小銀圖與錢貫相輔而行巿廛雖已流　稍紓民困而錢荒如故若再於京餉搭解制錢五六萬串非特搜羅不易卽能如數解京而安省存錢愈少價必更增有礙小民生計且訪查各處銅價亦倍於前倘欲開鑪鑄錢以補不足又耗折甚重耗欵亦無所出擬將解部庫各欵仍舊統以實銀解部交納免搭制錢等情並　　　　兩關道移覆該司彚案詳請奏咨前來臣覆加察核委係實在情形惟有仰懇天恩俯念安徽省制錢缺少周轉不敷應解部庫銀内准免　措搭解以紓物力除咨戶部查照外理合巷摺具陳伏乞皇太后皇上聖鑒訓示謹奏奉硃批知道了一俟錢古流通仍　前旨按成搭解欽此○○黄槐森片再臣欽奉諭旨練兵等務均著將籌辦情形迅速具奏等因當經欽遵將辦團保甲　穀事宜據實奏報現又將農商工務專摺具陳在案現時艱孔亟練兵尤不容稍緩臣查光緒六年内經千任撫臣張樹聲以廣西制兵餉薄訓練不精不得其用奏請叅酌直𨽻練兵章程於省標及提鎭各標抽練兵丁應加練餉督飭善後局司道妥議籌畫未及舉辦旋卽卸事接任撫臣慶裕抵粤受篆查各管兵丁平時非不操練祇以餉薄兵艱必聽兼謀生計不能逐日講求戰陣致難得力照案飭令該局司道仿照直𨽻章程酌議加給兵丁練餉及營哨員弁薪水雜費正兵一名合原營底餉及給練餉每月共給銀二兩四錢親兵護兵每名月給餉練餉共銀二兩七錢計長夫每名月給底餉練餉共銀三兩火夫長夫每名月給銀一兩五錢管帶管官月給薪水銀四十兩哨員月給薪水銀十兩哨長月給薪水銀六兩均較直𨽻定章有减無增以五百人爲一營聚紥訓練省標提標各抽練二營鎭標各抽練一營奏明舉行並將章程報部查核自紥營訓練尙有實効所加練餉等項及應需軍裝火由局籌欵供支死於軍需案内報銷在案嗣因法越搆兵邊防吃緊軍用浩繁入不敷出所加練餉難於兼顧經前撫臣倪文蔚潘鼎新先後奏明停止所有抽練之兵悉令歸伍仍照常例操演臣維廣西練兵旣舊有規模可期多一練兵卽得一兵之用未便因餉項　絀遂不講求當經督同省局司道通盤籌畫勉力酌辦先就臣標左右營桂林營各挑練兵丁二百名並咨會提鎭臣於提標及左江右江柳慶三鎭標各挑練兵相二百名共練兵一千四百名皆須一律精壯不得以老弱充數所加兵丁練餉卽照前撫臣慶裕原定章程給發其營哨官等薪水則照原章酌減以歸節省按日由善後局籌欵支放毋令缺乏其餘各營俟餉有可籌再行推廣所挑兵丁卽聚紥成營責成營哨官逐日勤加訓練按期操演隨時操練校閱務成勁旅各將弁有怠忽偷安卽行撤叅示儆省標已先於上年八月聚紥操練日夜分派巡防頗有實効其抛鎭各標成營日期俟報到　咨逹部並飭局造具練營弁兵花名口分糧餉清册送部查核放過練餉及製辦軍火等銀按年照案歸入軍需報銷所有遵辦練兵緣由理合會同兩廣督臣譚鍾麟附片具陳伏乞聖鑒訓示謹奏奉硃批知道了餉章旣定操法仍宜講求毋蹈空言欽此○○裕祿片再查外洋購造兵艦雷艇俱將次到齊嗣後操練駕駛不無時有修理之處須有通曉工藝之員藉資考核而天津又爲通商口岸各國交涉之事最繁每遇法文函牘尤須繙譯得人辦理方無隔閡兹查有現在湖北鐵路局當差之同知銜江蘇候補知縣鄭清濂前由福州船廠學生派赴外洋肄業有年熟諳船學兼通法國語言文字現正北洋需員之際合無仰懇天恩俯准將該員鄭清　調赴北洋差遣委用並請勅部湖廣督臣張之洞飭令該員迅速來津以資臂助出自鴻慈理合附片陳請伏乞聖鑒訓示謹奏奉硃批著照所請該部知道欽此 
 
