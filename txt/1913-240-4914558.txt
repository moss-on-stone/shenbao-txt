# 1913 - 240 - 4914558

 

Page 1

 
 
通信 
[論共和憲法三大模範及其行政立法兩權之消長（三）（游歐客）]  
上篇美國制 
　　歴史經驗之關係 
美國憲法所采用者爲行政獨立制故亦曰總統制此制乃將立法與行政完全分離務使各不相侵其所與行政權之勢力至爲强固而反限制立法權之勢力與歐陸各國大異此其理由有二其一關於美之歷史當其獨立抗英並非與專制反對變而言之即非與行政權反對故美之革命者其對於行政權初無不信任之疑念况美於獨立前各州已極自由並無中央政府直接爲敵與法之情形不同法之大革命也意在推翻王政此原 
 
 
 

Page 2

 
 
　　專與行政權爲難人民猜忌舊政府之心無時或忘其對行政權之感情至爲恶劣故其議定憲法務求所以裁仰行政權者幾於無微不至而與立法以無上之勢力端胥在是具一關於美之經驗當其中央政府成立以前各州立法機關强横過度己時形其不便人民頗感立法權專制之苦痛適與歐人所感行政權專制之苦痛成反比例故其議定中央憲法之時首限制立法權而與行政權以絶大之勢力又勢之所必至也以上兩種理由其關於歷史者義意殊爲明晰無庸多事抽繹其關於經驗者當於美之各州憲法中己過之陳迹求之則知美之采用總統制非偶然也 
（未完） 
時評 
[軍人之道德（無名）]  
　　軍人之職分有三一曰勇敢一曰技能一曰道德三者具備而後可以全勝若乏其一雖勝不全無勇敢必敗也有勇敢而無技能即勝而所失者多有勇敢有技能而無道德雖勝於一時而終必致敗故曰三者乏一雖勝不全也 
　　此次兵事起後以兩方面之軍人論勇敢技能找不欲再以勝敗論人以道德言江西方面不得深知若上海吴淞兩方面之道德尚無間言廣東方面粤軍敗而搶刧聞濟軍亦有搶刧者均不足取南京方面甯軍己有搶刧者張軍馮軍尚未到不知其交戰後何如北方軍隊之南來者統軍之人實宜注力於此則不特我人民之幸亦亦軍隊之根本也命令 
　　八月十四日臨時大總統命令任命劉冠雄兼爲南洋巡閲使此令 
　　任命雷震春爲南洋巡閲副使此令 
　　任命李準爲廣東宣慰使此令 
　　李準加陸軍上將銜此令 
　　任命薩鎭冰督辦淞滬水陸警察區宜此令上海製造局督理陳榥着即來京另候任用此令 
　　任命鄭汝成兼督理上海製造局此令 
方有田授爲陸軍少將並加陸軍中將銜高雲彪授爲陸軍少將此令 
　　葛光廷授爲陸軍少將此令 
　　任命萬繩栻署江蘇淮揚觀察使此令 
　　領參謀總長事黎元洪呈請任張福麟爲湖北陸軍第二師參謀長應照准此令 
　　陸軍總長段祺瑞呈請授王懷有李萃芳姚祥王連三張永謙李鴻濟崔恒泛爲陸軍步兵少校應照准此令 
　　代理國務總理叚祺瑞呈稱據陜西都督兼署民政長張鳳翽轉呈陜東觀察使謝增華呈請任命茅登瀛爲秘書閻迺元爲内務科科長王樹棠爲財政科科長王治邦爲教育科科長徐祖恩爲實業科科長應照准此令陸軍總長段祺瑞呈核覆鑲白旗滿洲都統擬以鍾和囿副兼領扶滇補印章京崇綬補公中佐領請予准補等語應照准此令 
　　此次皖省附和獨立背叛民國其謀亂首領除柏文蔚業經懸賞緝拿外據安徽都督倪嗣冲電稱尚有龔振鵬鄭芳蓀即鄭贊基張滙滔即張夢傑袁家聲即袁子金畢靖波即畢尚 
山岳貪卿即岳相來孫棨即孫品驂管鵬凌毅凌昭祁耿寰張永正范光啓孫俄軒薛子璟王璟芳楊冠英連繡章李慶祺陳登榮張雨亭等均逆跡昭著罪無可逭應交倪嗣冲即行嚴密拿捕盡法懲辦以昭烔戒并着各省都督民政長飭屬一體嚴拿務獲勿任漏網此令 
　　海軍總長劉冠雄呈稱海軍上尉葉匡棄職濳逃海軍上尉李北海科員馬廷賡托故請假擅行離京請一併嚴緝訊究並褫革葉匡李北海軍官等應照准此令 
警信 
　　北京專電香港十四來電龍軍佔領觀音山五層樓東西得勝台粤軍敗逃沿途刦掠此次喪命者千人破産者萬户粤數百年未覩此慘 
　　廣州電今晨二時起英潭（譯音）曾見激戰勝負未悉迄今死傷者己有一百五十人警備隊及各砲船均恊助龍軍此蓋第一次也（特約路透） 
　　北京專電政府得廣州電報粤軍己被濟軍擊退濟軍無損　南京快信張勛前隊張文生十四　　夜襲金陵己佔紫金山寜軍潰散馮軍由浦口進擊 
　　北京專電譚督電取消獨立現派郭人漳向瑞琮梅馨赴湘查辦 
　　北京專電政府得湘電湘省己於元日取銷獨立地方安静 
　　九江專電江西李歐均逃無人维持由商會派員來潯歡迎段軍長到省 
　　北京專電馬龍標不日率師赴襄鄂一帶 
專電 
　　北京電昨日憲法起草會議總統任期金鼎勳等主四年得連任龔政等主四年不得連任孫潤宇劉崇佑等主五年得連任一次起立者二九易宗夔等主六年不得連任陸宗輿主七年不得連任何雯丁世嶧主七年後得再任王印川主十年皆不得多數争論甚烈嗣决議定爲六年不得連任再作與否不設規定 
　　北京電先舉總統説議員多數不贊成恐難通過 
　　北京電徐秀鈞案有人主張須歸大理院訊辦不得軍訊昨湯化龍謁袁力陳袁謂我無成見視法律如何 
　　北京電章太炎前日到京四巡警尾之昨晚尚赴共和黨演説頗烈惟聽者嗤之 
　　北京電施肇基駐美案以美使己認施擬更交覆議 
　　北京電財政部擬發行國庫證劵 
　　北京電政府將以田文烈爲山東民政長 
特約路透電　　 
　　成都電有華兵一隊奉命赴西克復洛米特蘭戈（譯音）路遇藏人在隘道擊之致被逼退至河濱死者約三百人屍首多有漂至下遊者打箭爐己派兵前往該處分道進發惟聞仍不能逐退藏人 
　　成都電尹都督取道赴藏現抵雅州府附近　　北京電日本機關報順天時報載稱黃興不日將赴美國該報現信日政府擬向中政府抗議懸賞購拿叛黨領袖之首級 
　　東京電胡漢民己抵東京乘汽車不知何往 
　　北京電比國鐵路借欵消息既布外間紛起評論某某數國之人均加指摘惟咸承認其價值俄人皆謂不知中國何故須將鐵路展長至歸化城如續向蒙古展長則恐引起俄政府之抗議云 
　　香港電滙豐銀行開半年會議主席某君演説時涉及上海戰事謂上海户口稠密外國租界之利益所值甚巨彼意今當設法阻止生命財産受有危險他國之利益即中國之利益蓋租界若受損失則必由中國如數賠償而該國財政將更瀕窘境必須多年始可復原也繼又論及五國借欵交足後中國整頓財政一節謂中國日後振興實業在在需欵必須仍向外國市場籌募中國之前途及將來募債之力量全恃北京秉政者行事如何爲斷此項重要問題當速解决不能再緩今國家之前途乃因黨争而瀕危境恢復政治之圑結力及財政之信用較之憲法之理想尤爲重要該主席又謂中國少年政治家丁此國家存亡危急之秋當知眞正愛國主義實行之道云 
　　北京電據華報載稱鄂軍近大爲湘軍擊敗又稱政府己决議以張勳代程德全督蘇 
　　北京電聞東蒙各旗將於九月間在長春續開大會並將請蒙務局派代表與會 
　　香港電葡萄牙某巡洋艦發生疫症二起其一將無生望該艦己被拘留清疫 
譯電　　 
　　香港電龍濟光似己能控制大局城中刦掠己止近今之戰事龍軍死傷者約一百名粤軍死傷者约一千名龍軍亦有附和搶刦者被刦之地甚廣據官場宣稱戰事己止大局漸有進步 
　　北京電據長沙消息湖南己取消獨立　　北京電據成都消息省内有異心之官員均經開除並頒布戒嚴令 
　　重慶電重慶己頒布嚴令贊助黨人之官員數人爲人鎗斃城内殊爲安謐 
　　成都電此間己頒布戒嚴令並决議以武力對待黨人駐紥成都府及附近一帶之陸軍第四師殊爲可恃第二第三兩師之態度均難捉摸國民黨報館四家前數星期任意抨擊政府今均被封 
　　北京電據某報載稱政府將在河南組織兵步二十八大隊以八大隊加入第三師餘隊加入拱衛軍並將招募警衛軍五大隊又稱北軍將不復回北分駐南方各城且將以拱衛軍厚其兵力 
　　北京電内蒙各王公定期九月九日在長春開第二次會議討論合力防禦外蒙辦法北京蒙藏事務局亦將派代表與會 
　　北京電今日下午（十五日）衆議院開議時提出選舉總統日期議案及至議及應否先舉總統或先定憲法議員逃席者頗多致不足法定人數而散 
　　北京電浙江都督請財政部准其借用英金二十五萬磅以浙江鐵路股票爲抵押品 
　　東電電華人逃避日本者絡繹不絶均散居名勝之區孫文黃興二人不知去向 
公電 
　　雲南電大總暨國務院陸軍部海軍部副總統各都督民政長各護軍使鎭撫使報館鑒歌奉副總統勘電驚悉余少將大鴻湯中校則賢前在湖口被李烈鈞何學奇慘害傅首棄尸實屬殘忍無人道悲憤曷極聞光復有功之吴紹璘黃愷元兩君皆以不附和亂黨同時在南京被害撫念良友尤深痛悼此外死事各員應由戰事省分查明呈由大總統飭部分别給恤其元凶首憝併請嚴緝懲辦以慰忠魂而伸國法至於亂黨此種暴行慘無人理我正可借爲警戒萬不可因憤激而踵其所爲且此次興師本以伐罪爲名鍔意當以哀矜悲惻之意出之凡非陳師抗拒似宜概免株連俾國家稍留元氣并以去以暴易暴之譏否則同種相殘殺機大啓哀我烝民恐無噍類似亦非國家之福也敢布下懷幸垂家焉滇都督魚 
要聞一 
[龍督晋省時之東粤觀]  
　　黃軍使親爲龍督前驅黃軍使與龍督交情素摯未取銷獨立前雙方均奉中央命令聯絡進　　 
行黃使在港聞軍心未定以故聞命即於八晚即由香港附河南夜輪來省九早抵岸總商會即派代表多人僱電船前往迎迓黃軍使便偕各隨員乘電船登岸轉肩輿至商會是時各界均派代表在會恭候商圑亦列隊歡迎旋在議堂開歡迎大會後暫駐商會右邊之商業公所即日布告文云本使蒞粤總司軍職不問黨派祇問順逆鞏固中央維持統一凡我軍人爲國効力食禄忠事各盡天職服從紀律守而勿失告我商民安心贸易特此嘏告俾衆知悉又致北京大總統報告到任電云大總統鈞鑒佳電敬悉粤省年來水深火熱士龍顧念桑梓勉盡義務奔走年餘憂勞成疾近患咯血精力更疲孱病微軀何堪復肩重任頃奉嚴諭訓責備至大總統顧念南服必欲策其駑鈍以與粤民更始士龍不肖苟存一息曷敢再辭况際此軍心未定民困未蘇休養撫循更屬刻不容緩當遜命即日到省宣佈德意軍民大慰里市歡騰即與張中將我權布置一切電請龍都督即日赴省履任士龍今晨隻身親赴各營慰勉官兵申明大義以期軍心堅定始終不渝現紙幣價漲市面如常安謐知關厪念合并電呈廣東護軍使黃士龍叩蒸連日接洽各圑宣佈中央德意並龍督敬愛陸軍之意軍情浹洽十夕返行署後即電請龍督於十一號來省次早八時半龍都督坐江漢兵輸先泊泮塘口函請軍使到商軍使因駐舊海關署軍士尚未明白當即馳往宣布亦均融洽旋即乘輪馳往泮塘與龍督把袂即請江漢兵輪順流至海珠暫泊以便與各界接洽云 
　　張我權布告解除都督責任張都督現因黃護軍使到省龍都督亦將蒞任一切布置公事極忙並先期通告云粤省取消獨立蘇前都督辭職後我權謬承各界公推爲廣東都督兼民政長自維才凉德薄實難勝此艱鉅但念吾粤父老子弟迭受驚恐疲敝堪憐而現况危急萬象桑梓義務迫得暫出權　經已通告在案我權竭蹶數日心力俱瘁久欲引退免叢咎戾但一時無人承乏未敢恝然遽去年蒙大總統命令任命龍濟光爲廣東都督兼民政長現龍都督業抵省蒞任我權應即交代通命辭職藉卸重肩龍都督從前在粤治軍弭盜久爲我軍民人等所愛戴此次奉命督粤與我粤民相更始當必更有以慰我粤民之望且其約章素嚴所有護送來粤軍隊當無不恪守軍紀我粤軍人多係龍都督舊部深明大義相遇友軍必盡其愛敬之情恊力同心共保治安斷無彼此誤會衝突之可慮仰各安居樂業拭目以觀新猷届時各衙署海軍燃砲歡迎愼勿驚恐　擾特此通告 
　　龍都督抵省受事情形龍都督本定九日來省嗣因肇慶軍隊尚未布置就緒故暫緩啓節至 
 
 
 

Page 3

 
 
　　日總商會又接龍都督致黃軍使電稱兩電均悉弟擬明日（即十日）晉省濟光佳等因詎十日早七點鐘又接西江兵輪無缐電報龍都督昨夜行抵肇慶永安停泊擬明日午刻到省接任至初十晚三點鐘龍都督由思賢滘（即馬日）乘坐江漢兵輪起節來隨帶軍隊數千分乘民船由江大江固各兵輪施帶前導十一日十二點鐘抵黃沙海面（己見昨日傅單）即在泮塘口水警察區前停泊先派軍官到總商會謁黃護軍使報告都督抵步情形馬統領率前隊由兵輪拖赴長堤官碼頭登岸駐紥兩點鐘九善堂七十二行各圑體代表由長堤用小火輪拖帶紫洞艇多艘前往迎迓至海珠龍都督坐船文武各官長先後入見畢龍都督乃親至紫洞艇晤各圑體代表旋開茶會龍都督演説時向艱難及治粤政見極爲詳盡且云弟此行來粤全因與粤人素具感情故不辭冐昧爲之蓋當中央最初委任之時逆料將來必有在粤効力之日此次陳炯明謬倡獨立中央屢電調派北兵相助弟目信以一人之力足以制陳炯明而有餘故屢電阻止北兵勿來誠不欲廣東之糜爛今幸粤省軍人深明大義將獨立從速打銷以免兵禍斯誠粤省善氣旋轉之力此後仍望諸公恊力贊助俾三千萬人同享幸福云演畢滿座鼓掌不置散會後各代表用小火輪施帶紫洞艇向府駕環繞數週燃放爆竹十餘萬然後登岸而散聞龍都督以財政司署地居全城之中最合爲行政公署之用接任後擬即駐節該署現須收拾停當再行登岸故昨晚仍在兵輪駐駕云 
　　觀音山忽來争駐突衝龍都督定期抵省後蒸（十日）日電廣東總商會黃護軍使云弟現帶隊馳抵三水一帶青（初九）日函請張先生飭速騰出觀音山三君祠五層樓舊將軍署舊統制行台等處及大北門外流化橋一帶以便分駐兵士應請轉商爲盼黃護軍使即日覆云河口探投龍大都督鈞鑒函電均悉己轉商張先生即飭駐觀音山等處各軍隊從速覓地遷駐准十二日午刻騰出地方以便貴軍進紥護覆逾時復去電云西南電局探送龍都督鑒派來代表均晤士龍本日親到省城内外陸軍駐所勸誡慰勉軍心悦服並無意見且甚盼公來請即啓節約於眞日何時刻可到省請示知觀音山各處己讓出併聞詎十一號辰刻龍乘江漢船到省預派濟軍會同警察游擊隊分途梭巡商民異常歡慶至下午四點陸軍與濟軍因争觀音山駐所衝突現鎗聲未斷龍由江固江大兩砲輪迎接至海珠現未人城暫駐江固兵艦嗣聞觀音山此次衝突原因係駐觀音山軍隊正在覓地遷出因營門失鎗一聲同營誤會相率放鎗時濟軍前隊適奉命到經己騰出之龍王廟駐紥見有衝突即行退出現都督軍使極力調停以免誤會並由善商各界出任調停 
[湘軍攻鄂之最近消息]  
　　湘軍前日由岳州進兵向鄂境城陵磯羊樓洞出發曾被駐防該處之北軍堵擊此不過一小部隊之衝突並非正式開戰惟湘軍現因懾於北軍之聲威且缺乏軍火羊樓洞又爲中外茶商薈萃之區洋棧林立一經開戰波累洋商匪輕傅聞己有俄商某茶行之銀被湘軍刦去俄領事立電湘督交涉湘軍之逼近羊樓者現己退去然北軍之由武漢移駐羊樓洞新堤等處備戰者則有十九混成旅第十二混成圑及由九江武穴一帶調回之吉軍馬步隊二千人安徽太湖一帶調回天王縱所統之近衛軍一混成旅合之鄂省第二師長蔡漢卿所統鄂軍一二師各圑營共有二萬人之譜聞政府又命郭人漳率桂軍兩圑入湘並命征贛右軍王占元亦移師討湘取道萍鄉前往藉擊援贛湘軍似此四面合攻湘軍恐不能抵敵也　　武漢政界閧傅湘督己派代表來鄂請求息兵但黎公以譚督無權空言和平必有遺誤故雖允其調停仍備戰弗懈 
　　十二號黎公接三十九混成旅長姚金魁來電本日我軍第一營在白石埠與湘省變兵相接被我軍攻擊退却十餘里稍有傷亡並獲器械多件云云據是電以觀則湘軍並無和平之意也 
　　據岳州來鄂之人云在岳之湘軍己大半由鄂境出發第一軍司令部亦於初十日前進其主力全在於羊樓洞方面且於岳州下游臨湘縣亦設有野戰病院據岳州之傅説羊樓洞方面己於七號小有戰 
鬭現兩軍均取守勢惟湘軍因子彈缺乏又無十分利器全軍鎗械參差不齊西人皆目爲兒戲云 
[擾攘聲中之中俄恊約]  
　　國務院之會議國務院日昨開秘密會議一次討論大總統對於中俄恊約又提出四項問題飭該院妥速討論該院因關重要故特召開秘密會議討論一切兹將其大略探録於下（一）俄使對於此次所提條件復經更張所望尤奢應否預爲拒絶（一）中俄恊約條件既未正式决裂該約是否當有繼續討論之價值各省因該約成立遲滯之故對於中央嘖有繁言應否再行復電説明其理中（一）各省所擬意見業己先後電復來京該電應否交由兩院核閲並將否决之案再行提出云 
　　浙都督之主張頃聞浙江都督朱瑞因俄約一事電致大總統略云接外交部通電驚悉俄人盡翻前議另提條件迫我允准决不能承認務祈毅力主持一面速再將前約提出參議院要求通過一面仍與俄國公使交涉務須仍照前約辦理一面仍與俄國公使交涉務須仍照前約辦理云云 
[實行裁釐加税之先聲]  
　　民國成立財政紊亂軍興以後更形支絀兹悉政府迫於困難情形擬實行裁釐加税設立關税改良委員會以備籌擬改良方法此雖非財政根本政策或亦挽流之一法又外人關於節甚爲注意今分述其源委如下 
　　加税之動議上歲起義各省鑒於前清之秕政多將釐金裁撤因之地方及中央財政以直接或間接受其影響一時財政專家皆倡裁釐加税之説以期收統一而開財源之效政府亦每每聘請外員時與諮詢該外員等時有所條陳皆以裁釐加税爲主張而政府之意以决 
　　實行之困難裁釐加税之不能實行種種原因不一而足其最著者則以各省財政不統一之故至實際上之原因係釐金尚未能即時革除盡净不願以加税而貽外人以口實即行加税恐不能旦夕收效轉以短國庫之收入皆於國家財政大有妨害故政府於事前大費猶豫 
　　政府之預備現政府己决議裁釐加税惟以兹事體大擬先爲種種之預備其預備之方針如下（一）考求貨物價值以行改正税率（二）分别物類以行整理税目（三）釐金既免通過税自消滅於無形宜如何改定徵税界限（四）調查釐金確數以謀廢止後抵補之方法 
　　委員會之設立政府以欲預備上述四端非有特别機關必不能辦到日前段總理己呈明大總統擬於税務處内設立關税改良委員會徵求各部專長財政人員以充會員其有議决事件即由財政部執行云云並擬該會組織法十二條聞大總統己經批准允如所擬辦理 
　　外人之歡迎裁釐加税恐外人阻止亦其一大原因實則關税本純粹租税性質屬國内財政外人不得干涉益以吾國關税之輕實爲各國所未有增收亦不爲過以故此議倡後外人亦有起而和之者日來外報對於裁釐加税問題尤爲注意昨北洋德華日報述之甚詳並謂裁釐加税之説倡議己久吾甚望其能實行有裨中國財政之發逹俾中外商民交相稱便以期商務之發逹云 
雜評一（無名） 
　　廣東之大劫廣東此次兵禍喪生者千人破家者萬户爲百年來未有之大刦是誡可傷者矣雖然今日尚在交戰不知今後之損失將復何似富庶之區經此一刧不知何日始能回復耶 
　　江甯之大刦廣東之大刧勢己將了而江甯之大刧將在此數日之間馮張軍到不知其結果若何也或者竟至不戰豈非意外事歟然而前數日之内訌亦己小刧矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程應與北京往來電報]  
　　程都督應省長致北京電北京大總統國務院鈞鑒德全等奉職無狀本月十五日寜垣肇變業將當日軍隊叛亂及德全等離寜來滬情形電陳鑒察十七晨抵滬後即命第二師師長章駕時密召所部將校至滬先令集合部隊扼斷滬甯交通一面派員與江北劉護軍使揚州徐師長約合惟因第二師甫行改編裁遣甚多復分駐蘇州松常太通海等屬散漫己極至速須一星期始克召集兵力太散倉猝之際戒備難周若驟入蘇州適爲亂黨視綫樹一標幟更慮完善之區反受兵禍影響因即密定計畫分别進行並電謫派兵由海道來蘇援應旋即分遣多人招撫甯鎭澄三要塞及沿江水陸軍隊排日布置大略就緒而陳其美鈕永建盤踞滬上率領六十一圑三營松軍三營炮隊一營岑春煊衛隊二營及新招亂黨千餘人曡攻製造局屢敗不息吴淞要塞復敢梗命黃興陳其美屢向蘇州徵兵索彈昨復探知黃興派人運送大批軍火赴滬接濟亂黨經電飭蘇州水軍攔截計　開花砲彈二百五十顆槍彈二十萬顆小火輪一只現在蘇揚江北三處均己集兵以待惟吴淞要塞己撫復叛及敗餘軍隊約二三千人盤踞吴淞及閘北一帶日内擬調蘇軍會合鄭上將水陸集攻一俟克取淞臺再行會合大軍進趨江寜以圖恢復至地方治安德閎到滬密約各知事竭力維持兹密商軍隊抱要塡紥藉資防護現己遵命在滬蹔設省行政機關惟亂事未平各項行政急切未　進行滬上適當戰地元氣大傷尤宜首先安撫業將巡警重行改編一面招集流亡設法撫卹全等在事一日責無旁貸白當勉竭必力得尺得寸勉圖自贖謹先電陳伏乞垂鑒程德全應德閎勘印 
　　程都督第一次致北京電北京大總統國務院鑒密德全治軍無術致有　月十五日甯垣之變嗣趨滬上招集蘇屬水陸各軍官長佈道進行原期收集舊部會合大軍圖恢復藉以稍贖前愆乃迭攄寜垣來電報告黃興章梓己於二十八夜逃循駐寜各軍隊亦電稱前受愚迫現己知悔情願遵從命令大軍不日可到南京方面從前附亂軍隊但須分别懲撫即可漸就底定中央續派到滬軍隊均己間道登岸布置進攻淞台滬南餘孽指日肅清德全失守省垣負罪己極既有負政府之委託復媿對江蘇之人民今省垣雖云規復德全之罪曾不能稍减萬一應請大總統先賜罷職再予處分以爲溺職者戒甯垣不可一日無主并請迅賜另簡賢能早赴甯垣用資鎭攝惟蘇省軍事未結束以前遇有應行商辦事件德全仍當竭誠効力以圖自贖伏維鈞察程德全冬印 
　　北京覆電程都督密奉大總統令冬電悉叛匪雖己竄逃地方未盡安輯尚望忍辱負重勉力圖維冀收桑榆之效等因合電逹國務院歌印 
　　程都督第二次致北京電北京大總統國務院鑒密歌電敬悉德全前電請准免官并予處分原以中央對於負罪溺職之人不可稍有姑縱且德全病狀確係增劇若再勉强支持誠恐更多貽誤仍懇俯准罷免并迅簡員接任實於大局有益德全雖罷戰如遇有商辦之事仍當謹遵大總統諭勉力圖維以謀桑榆之效惟此時若再留任不特無以自解且各將校無所儆畏皆有輕棄其職之慮披瀝凟陳伏維鑒允再甯軍雖遵諭取消獨立惟軍心終多疑懼人民復滋恐慌大軍遲到一日地方多累一日應請電飭馮張再軍使速往安撫并先派員赴甯接洽熟籌辦理無任感盼程德全魚印 
　　北京覆電程都督密魚電悉黃興倡亂之初挾都督名義以號召自該督出險通電聲明向之被煽者從而撥亂反正保全良多若都督一旦解任則甫定之人心又將惶惑被脅之軍隊或更游移恐非地方之福仍望力疾維持母以推諉而誤大局現張軍己抵高資馮軍將至江浦杜淮川處己飭令分投接洽矣大總統蒸 
　　應省長第一次致北京電北京大總统國務院鈞鑒密甯垣十五之變德閎奉職無狀咎無可辭十七到滬隨同都督密籌布置力圖恢復冀贖前愆於萬一因交通阻滯自十九日起始克先後密陳請示機宜調遣設備時愈一週苟日通電宣布各屬一致局勢稍振維時亂事方急未遑請罪神明督責痛苦尤深現在亂首潛逃滬戰連捷淞台將下大兵雲合全省指日底定上海被難人民亦己遵奉鈞令行縣約集地方善士籌欵募捐妥籌安撫各行政機關幸未十分紊亂收拾整理當易規復舊觀德閎勉膺重寄本逾分量此次寜軍肇變職守所在同負責任縱蒙大總統以先期在京曲加原宥内返良知豈能自恕應請迅予免官加以明罰以爲庸闇溺職貽誤地方者戒南京當變亂之後人心未定迭據士民要求赴甯安撫現因吴淞阻礙俟滬甯通車後即當前往暫维現狀一面候大總統簡任賢能迅速來蘇辦理善後在戾臨電惶悚屏息待罪之至應德閎呈江 
　　國務院復電應民政長密奉大總統令江電悉變生軍隊與文吏何干該民政長因足疾留京月餘甫回上海驟聞甯耗更無罪狀可言務望勉爲其難會同馮張鄭各軍料理善後恢復舊觀將來遣散冗兵拊循甿庶正須熟手母得諉卸等因特逹國務院魚 
　　應省長第二次致北京電北京大總统國務院鈞鑒密奉國務院魚電傅大總統鈞令恕其既往策其將來自顧庸頑詎忘感奮維念甯軍肇亂德閎雖無治兵之責同爲守土之官當日倉卒變生勢成束手誠念政府命吏責任之重與夫蘇省全局關係之鉅忍辱偷息勉圖自贖徒以智力淺薄迄未補救萬一幸赖中央威德大兵雲集叛首潛逃潢池之禍指顧可定德閎拒逆無術弭變無方輕棄官守不能殉職外慙清議内疚良知今復寇退則反靦顔尸位不特對人無信用對己無廉恥抑亦官吏無法守國家無紀綱硜硜之愚竊謂未可謹再自劾昧死待罪應德閎呈蒸印 
　　國務院覆電應民政長奉大總統令蒸電悉救亂如救火令羣力以經營各盡職分不知其他幸勿顧惜浮言輒以高蹈潔身之見貽誤地方致愈不足以對蘇人也昔管仲請囚於堂阜孟明失敗於肴函功罪之分期諸異日毁譽之準豈在一時所請着不准行等因特逹國務院文 
[皖省取消獨立後之維持辦法]  
　　皖省自取消獨立後當由胡師長萬泰即將攻走柏烈武及保護地方各情形電呈袁總統當奉復電云據稱攻敗柏逆取消獨立各等情軍人以鞏固中央保護地方爲天職宣言獨立即是背叛民國咎有應得姑念贛甯倡亂皖介其間兩方逼迫實非該師長獨力所能支持具於柏文蔚逆燄方張之日忍辱含垢以冀保護地方其情不無可恕此次立功殺賊收復皖省自可以功贖罪前事概免追究仍復原有軍職此後盡忠民國爲日方長尚其勉之一切善後事宜己飭倪督迅速赴皖以慰來蘇之望　　皖省議商兩會暨城白治懷甯縣知事以及軍警各界開會集議以皖省取消獨立後各機關均皆停滯經濟又異常困難倪督忱丹來皖尚須時日省幾陷於無政府之地位特公電請段軍長來皖鎭攝以維持秩序旋得叚軍長復電略謂江西廓清在即不克前來皖省各機關停滯即請諸君先行組織一會議廳保存各司署卷宗所有一切進行事宜隨時公同會議暫爲維持一俟倪督蒞皖時即將該會議廳取消惟經濟困難一層現聞華陽鹽河大通三卡收數甚旺即請議商兩會派一正紳監督收入俾可接濟餉需云云 
　　日前皖省各界提議恢復五司及各機關當由鮑旅長建議以皖省經濟因難現值軍事吃緊之時兩處機關最爲扼要軍事歸行政公署其餘民刑事件即由懷甯縣治理以節經費昨聞余知事己通知各屬及各釐卡謂皖省獨立業己取消現在軍需孔亟所有各屬丁漕釐税務速解省以濟軍需云云未知能照解否也 
[福建取消獨立之内幕]  
　　閩當獨立時福建行政公署改爲都督府行政公署亦將牌額改繕福建都督府行政公署孫都督曾命以江畬經爲都督府民政長督率四司照常辦事假期之内由務司長代表惟江於未宣布獨立之前己電京請假蒙准以劉次源處長護理劉本擬二十一號接篆十九號忽聞獨立消息劉即避匿鼓山不出都督乃强劉瀛代理民政長迨至八號不知何故忽又將公署牌額仍復改繕福建行政公署名稱並公署掛牌復福建護理民政長本任内務司長江銜稱所出告示亦用護理民政長江人皆莫名其妙咸稱爲無形之取消云 
　　福建十四師師長許崇智粤人也附和贛軍首倡獨立擬調徵兵三千援贛因於去目杪調集軍官籌商出發奈該徴兵以應徵己三年未曾受過操法且餉只允給二個月需用不敷故各兵士均抗不遵行正躊躇間適接上海南軍失利電遂於上月三十一夜單身一人到泛船浦義和碼頭先乘夾板船容與中流至翌日一號始行出口登海澄輪船往廣東其師長之職都督暫委旅長蔣國斌代理該缺聞前代理師是杜持最有希望云 
　　孫都督自得劉冠雄來電詰問撤換吴鼎之理由後即思仍復吴鼎舊職惟恐對不住林志棠故躊躇不定云　　近日孫都督通告云自贛事發生南省衝要之區均己宣戰吾閩地點稍僻尚無風鶴之驚自應上下一心及時自修政治力保公安而支危局訪聞近有無知之徒秘密結社希圖歛資乘機刦掠擾亂治安實爲地方之害本軍政府以維持地方秩序保護全省治安爲堅固不移之宗旨現在軍隊各守軍規行政各有專司所有正式各社會自應共濟時難確守純正宗旨遇有公益之事必須報明本府核准方可施行嗣後倘有置大局於不顧視法令如弁髦巧立種種名目自行秘密結社甚至假冒本軍政府名義希圖擾亂地方則是甘冒不韙法所不容一經發覺定即按照軍律從嚴懲辦 
[駐瀘周師長之傷感語]  
　　駐滬師長致成都電云成都尹經略胡都督轉軍界同人均鑒亂匪日蹙想己遥悉嗣後通電各省請將鄙人附入現當慮者首在煽惑軍隊次即摇亂人心吾輩丁兹危局惟誓死報國拯溺救焚其他利害非所計也試問中央不固何以對外非於大總統有特别之親愛據公理推測人民程度如此不足即使孔聖華翁執政攻擊亦未必有己時一次二次以至數次革命不待演成暴民專制恐怖時代而國己亡矣彼輩不惜憑藉異族以國家爲孤注言之實堪髮指傷心世局哀我同胞臨電依結無任愴感周駿叩豓印 
地方通信 
[蘇州]  
　　各典派兵守護八月十三號有兵士十餘人至臨頓路任將橋豫盛典以棉軍衣及舊布衣等欲每件當洋二元典夥與之婉言商勸以照值估計祇值數角各兵等不允定欲照當正在喧閙間又有兵士陸續到來均欲當洋典夥見勢不佳立即報告軍政司飭派衛隊到場勸解每人當洋一元而散十四號有兵士數十人各持舊衣至顔家巷福泰典當錢典夥與之理論無效乃照數富給錢七十五千而去又有穿紫花布軍衣數人持破棉被一條至山塘街福源當舗强欲當洋十元該典喚崗警排解始當洋五元而去諸如此類幾至無日不有各典商等遂邀集同業並請商會總董等到典業公所會商辦法議定嗣後各典仍照前次辦法上午十時開至下午二時即閉并呈請軍政司設法保護每典派兵二名逐日到典守護同人均以爲然即由典董潘濟之君同商會各董至軍政司面呈辦法當蒙慮司長允准照辦並允飭派衛隊憲兵軍官遂日持令箭上街巡查以免軍人滋事 
　　吴江虹橋税所被刦吴江縣丁知事吴税務所長電禀程都督應省長云本月七日虹橋税所被刦並搶護卡砲船槍械傷斃兵士乞迅派兵艦師船並電咨浙督飭令於沿湖沿浙合力會勦以重税欵都督省長接電即飭軍政司派内河淺水兵艦一艘並派得力水師前往會同辦一面電請浙江朱都督派師恊緝 
[杭州]  
　　停止司法中斷機關經費都督府日前准行政公署函復略謂查自八月一日起省城暨嘉禾吴興鄞紹興各戒嚴地域各級審檢廳既經令飭暫停另委軍事執法處長就各廳地點人員改組軍事執法處則各軍事執法處月費自應分别各項開明數目以憑核處至於未編入之人員俸薪暨暫停各廳辦公雜費職務既經中斷何所用其雜費更何能虚支俸薪一方發生一方停止事屬當然否則機關停而經費不停非特際此財政困難欵項重疉無力應付恐事涉兩歧辦法亦欠一致除未戒嚴各處司法經費仍照常核發由各該廳直接請領以清界限外所有省城暨嘉禾吴興鄞縣紹興各中斷機關昨己令飭軍事執法處長轉如高等審檢兩廳長查照矣 
　　潰兵匪徒竄入瓶窰之嚴防杭縣知事周李光君昨致省會警察廳公函云據瓶窰鎭商務分會呈稱該鎭爲省垣門户前清注重異常光復後裁撤同知僅謄警察分署本年春季改爲西鄉派出所匪徒公然出没烟賭到處横行現在贛甯變起裏山伏莾蠢動堪處近日有潰兵二百餘人由寜國竄入離瓶窰數十里之大和山地方復有近鎭之嵊縣客民糾集上杭每日數十人或百餘人詢其何往則云王金發在嵊縣招兵我等前去應募等語又有謡傅謂前入共進會匪徒千餘人欲往上海爲叛軍効力擬於起程時先在瓶窰上帶擄掠財物作爲盤川因是地主疑懼一夕數驚各商號紛紛來會要求欲將每月所出警捐改辦商圑化無用爲有用云云聞夏廳長己擬另派幹員前往整頓並聨絡軍界相機嚴防務使叛兵潰匪不得越雷池一步矣 
雜評二）萍（ 
　　商人舉革命自北軍有五路進兵攻南之説而今己適届其期矣蘇省民黨萃於南京皖省民黨集於蕪湖逆料此時石頭中江間必有一場血戰以結此二次革命之穴焉 
　　雖然二地者吾國商業之中心也經一次兵争即耗一分元氣前此陽夏之兵争結果何如今則潯滬而後繼以甯蕪二次革命之蹂躪其苦前若偏鍾於商人怵目　心莫可殫述不甯惟是且有公然以開戰相恫嚇而要求其代籌軍隊解散費者 
　　軍人與革命二次革命之肇興轟轟烈烈曾幾何時敗者敗逃者風逃流雲散偃旗而息鼓矣此其故何也曰有軍人以爲之樞纽耳得軍人之同意而獨立之聲施爛然失軍人之同意而取消之聲浪且復勃然十數日間之光陰幾幾一變而爲軍人左右之世界五季十國之流毒行將復見于今日矣 
　　記者曰此秦漢之所以汲汲于罷侯置守而宋太祖之所謂以文臣知州事也 
本埠新聞 
[淞滬停戰後種種]  
　　各方面報告提要 
　　各黨人咸催鈕鐵生赴甯與何海鳴等共籌進行鈕行應允 
　　鎭守使己派北軍開往嘉定相機行事並令沈葆義調集師船聽候調用 
　　水警第二廳派師船步兵至南翔黃渡三港口崑山眞義等處堵截潰兵 
　　滬防水師王營長派砲艇十四艘開赴三港口青陽港等處並親帶衛隊一連乘輪至瀏河太倉三港口青陽港截擊敗兵 
　　昨日又有北軍三營來滬預備開赴長江上下游防堵南石塘砲台亦到步砲兵三營 
　　十六晨有北軍一千五百名乘新康輪 
船向揚子江上駛 
　　都督省長昨訓令警廳解散閘北公民會 
　　十三日在江灣被獲之南軍四十六人鄭鎭守使以年幼者居多免予重懲 
吴淞特派員函　 
　　海軍劉總長以吴淞爲長江門户斷非與時俯仰者所能勝任特委海軍陸戰隊第一旅長李厚基爲吴淞要塞總司令于春薈爲正台長 
　　投順各軍及南石塘獅子林兩砲台各兵於十六號各發前欠正餉二月又加恩餉一月除臺兵外餘均遣散北軍亦於同日各發恩餉一月俟至月底再發本月份正餉地示激勵　　炮台未解决時南軍有子彈四十餘箱爲常關洋員扣留應如何處置己由該洋員禀請申關税務司示遵 
　　昨有招商局輪船四艘裝運北軍（拱衛第一旅陸軍隊）進口後内有公平船椗泊張華浜鐵路碼頭各兵士陸續上岸赴南石塘炮台屯駐計步炮三營 
　　劉總長十五號派海軍陸戰隊第一旅總稽查龔某率兵一排駐紥商會保衛商民並於午後邀集各商董會商善後事宜 
　　寳山縣知事錢淦昨由應省長飭令回任辦理善後事宜錢己於昨日率領各科長乘火車過淞前往寳山任事 
　　外海水師廣艇十一號前被居正飭令劉阿四縱火焚燒燬去八號兹爲鄭鎭守使所知派探密拿劉阿四務獲痛懲 
　　劉總長昨出通告云政府念民疾苦出師援救申江吴湘之險既下滬匪喪胆遠颺前者良民被擾老弱轉徙四方今有大軍保衛境内安堵如常務各早歸廛市母得生計抛荒更宜守望相助莫任宵小潛藏 
　　水上警察第一廳劉廳長出示云照得淞埠開戰以來本廳部近在戰缐之内並所轄外海水師艇船泊在藴草浜港口亦陷入交戰地點日前劇戰之際廳署爲亂軍窺伺艇船亦爲該黨焚燬數號業經呈報在案兹查廳部所有槍砲子彈皮帶及各項木器動用器具行李等物遺失不少艇船被焚時所有鎗械風蓬艙板等件亦多遺失現在炮台爲吾軍收復戰事己停前項遺失各物倘有附近居民及往來船户收檢送來者本廳當分别收贖酌給賞資若無識之徒貪圖小利不遵都督鎭守使省長布告不准民間私藏鎗支子彈之命胆敢藏匿或轉售匪徒一經查實或被人指發定即從嚴究追爲此示仰各色軍民人等知悉凡拾有此項器物者准於三日内報送本廳查收給獎母任遲悮致干查究 
 
 
 

Page 7

 
 
特别訪函一　　閘北駐紥洋兵尚未撤退吾國政府以外人一方面每藉口閘北警務之不良平時己屢有干涉此次派兵保護仍是此意非將華界警務竭力改良不足以弭後患業己决議以薩鎭冰爲淞滬水陸警察督辦昨己發表在外人一方面亦大表歡迎預備將駐兵盡行撤退 
　　炮臺工程營長朱廷燎於十四日電告程都督應會辦暨劉河朱司令蘇州朱司長云昨日（十三）下午二時在獅子林十五里之五鶴墩附近與潰接戰當將潰兵擊斃一名招降二十餘人又在川沙鎭拿獲獅子林炮台指揮官鄧鈞楊逹鈞一名均有確據下午五時退入炮台即用電與李旅長接洽現在李旅長軍全部移紥砲台各營房内嚴密防守以備不虞謹此電聞 
　　江灣之役李厚基旅長不忍殘害同胞一意招撫當時有南軍偵探四人及輜重營長錢茂軒與北軍曹副官金榮接洽投李營聲明願意歸順當經李旅長收納迨吴淞炮台降附李旅長排隊至吴淞親往各台演説將軍分紥附近各處當即繕發告示曉諭人民安居樂業現淞市人民見李旅長紀律嚴明昨己一律開市即逃避人民亦己紛紛遷回矣　　福字軍劉福彪雖奉令招集殘亡暫行駐紥法華而軍械 
服裝均未照發程督亦未派人點騐現劉探知鈕鐵生駐紥嘉定一旦北軍迫逐敗竄法華必當其衝本軍有兵無械防禦爲難故昨己呈請程督迅予發給以資防護 
　　前報載福字營己委徐亚伯爲第一營營長兹因徐亚伯不願接辦己由劉福彪改委殷國祥爲第一營營長昨己到差 
　　淞滬警察廳長穆杼齋昨日訓令第四區第一分署云案奉都督省長訓令内開查閘北自治機關正在按照定制調查選舉組織成立在未經正式組成以前舊有市政廳職員自應照常担任以免紛更近悉該市人民孫枝園黃伯揆等擅立公民會名目意圖私選公職殊屬不合現奉大總統令不得假托名義私立黨會等因奉遵在案合亟訓令該廳長迅將孫枝園等所立之公民會即行解散母任率意妄爲自取愆尤仰即遵照辦理此令等因奉此合行訓令該署即便遵照迅赴該會勒令解散並將門牌撤下存該分署銷燬仍將解散情形具文呈復母違 
　　淞滬警察廳守衛隊巡士易仕成因公受傷現經穆廳長特給洋三十元并准派門差十年以示鼓勵兹將所發諭單録下爲發給諭單事案資本廳公署守衛隊巡士易仕成前困上海監犯勾串夥逃經看守巡士開槍追擊該巡士在前赶捕被流彈擊傷右膀致成殘廢本廳長深爲間惻除飭科失行發給養傷費洋三十元外一俟傷痕痊愈准派門差按月發給餉洋十元以十年爲限以示矜恤而資激勸合行諭令爲此諭仰該巡士知照 
　　前報載南軍在藴草浜地方焚燬水師營廣艇等情兹悉此項廣艇係前清蘇松鎭標所部師船迨光復後改爲外洋水師第一標歸標統王道煌統帶計五營每營廣艇二號標統本部一號共計廣艇十一號自日前王道煌被軍政司拘押後該十一船均駐泊藴草浜地方各管駕等亦多有不歸艇者致被南軍拘住全行焚燬聞此等廣艇每船值價萬餘船上軍火等項尚不在内云 
特别訪函二 
　　鄭鎭守使以淞口炮台業己克復滬上可無戰事惟查製造局附近一帶商舗居户財産之損失人民之流散實堪憐憫且各商民遷避在外己將匝月耗費不貲若再禁阻歸家非獨居民難以支持即高昌廟一帶商業亦難恢復是以特與雷查辦使等商議擬令該處商民各歸原址刻己議妥約在此二日内出示通告 
　　江灣於十三號戰鬥之時曾由海軍混成第一旅李旅長所部陸戰隊各營士兵截獲鈕軍及砲台等各兵士共有四十六人兹於十四號晚間一併解請鄭上將懲辦當奉令爲製遠局内巡警局管押兹聞鄭鎭守使以所獲敵軍兵士以年糼者居多若按軍法懲辦恐傷人道且該敗兵等諒係被脅從軍因此均未嚴懲擬俟秩序稍定即當從寛發落云 
　　袁總統前日電令鄭鎭守使略謂敵軍首領鈕永建何嘉禄居下等未便任令遠颺潛竄應即速懸重賞嚴拿等因昨鄭上將己分令偵探嚴密查緝矣 
　　江蘇水警第二廳李廳長因聞吴淞砲克復後鈕永建率領潰兵數百人濳據嘉定進佔縣署深恐竄入蘇境故於前日飛令飛划統領鍾堯階酌派師船並飭滬防水師第三營王保成督率全部炮艇速赴眞義黃渡三江口一帶截剿陸路則由軍政司盧洛平咨由江鎭陸軍第二師朱師長調派步兵二營砲隊一連於前晚乘坐火車前赴南翔崑山等處防堵 
　　水警第二廳李廳長奉令暫兼蘇省臨時警備隊總司令所屬各水師統領亦暫兼警備隊名稱兹悉李廳長己將飛划水師鍾統領改爲第一臨時警備隊統領太湖水師劉統領改爲第二臨時警備隊統領内河水師　統領改爲第三臨時警備隊統領松軍水師沈統領改爲第四臨時警備隊統領業經廳省長於前日各刋關防分發各隊統領查收啓用矣 
　　滬防水師第三營營長王保成前日接仇專署長訓令内開吴淞上海兩處均經恢復惟恐散兵勾結匪類濳竄淞滬附近各鄉騷擾搶刦亟應妥爲防範蓋此次淞滬一帶商民己遭兵灾勿使再受潰兵刧奪之苦所離滬較兵之各要隘均宜派兵防守等因故　王營長於十四號命令各隊長督帶砲艇十四艘駛赴陽青港三江口等處會同地方知事紳董嚴密防護並於十五號黎明時親自率領衛隊一連乘坐小輪前赴瀏河太倉青陽港三江口等處截擊叛兵 
滬防水師第三營營長王保成昨出六言告示云照得甯滬多故奉命移師巡護特來保衛商民恐匪累及無辜 
水師皆守紀交易概屬現貨從無强賖硬買到處無不 
平和儘可安居樂業切勿猜疑肇禍曉諭四民知悉母得驚恐自悮 
　　陸軍第二師四旅駐滬第二營營長師蘭廷以滬西閔行鄉爲江浙水道衝要之區恐有散兵勾結匪類濳伏閔行東西浦江荒野地方慮有搶刦往來商船情事故於前日邀集駐閔水陸各營長决議無分晝夜當認地段派兵巡邏並出示通告陸路商舗居民以及水道商船切勿黑夜往來於僻静之處晚間及早閉户以免不測云 
南市訪函　　 
　　前日又有北軍三營乘招商局某輪船來滬聞係撥赴長江上下遊防堵者即經鄭鎭守使令赴小南門外中國圖書以司舊基駐紥又聞昨晨（十六日）有北軍一千五百名乘招商局新康船向揚子江上駛大約開往鎭江或南京至是否即係前日續來之軍則未能指實 
　　警備隊第二隊隊長何楚英在南市前清江蘇海運局舊址招募舊部人員爲警備隊刻己成立昨日移駐西門外西方菴旋查得該局曾駐軍隊恐有餘剩軍械何即禀由穆廳長函請縣知事將該局封鎖並飭二十三舗地甲隨時看守 
　　淞滬警察廳長穆杼齋因恐黨人抱怨不利於己業己委令金大均爲招待員凡有警務人員面陳公亦不能逕自入内己于十六號起一律實行並頒發通行分劵以憑照驗 
城内訪函　　 
　　八月十六日縣知事公署通告云前奉鎭守使函示轉函各商圑將鎗件子彈繳存縣公署造册報查業經通告限期送繳在案兹查各圑體中除己據繳存外尚有未盡繳齊者現在造册合再催告以本月十八日爲截止之期務希一律繳齊以憑彚報如届期截數之後仍有遺漏未繳槍械本公署不能代爲負責也合再通知即希察照 
　　陳其美自上月中在滬設立機關部之後到處張貼文告因此城廂内外到處皆有嗣經駐滬鎭守使鄭上將督率所部將南軍擊退陳其美等即避匿無蹤現在滬上秩序漸漸恢復大局己定鄭上將以外間所貼陳其美之文告難免摇惑人心因令上海縣吴知事於昨轉飭催征吏恊同城内外各地甲將此等告示一併扯去以息謡言 
　　陳其美曾在南市中華銀行舊址設立司令部之後即將本埠行政司法外交財政攬歸掌握其時地方秩序大亂城内地方審檢兩廳司法各官均己逃避陳其美即委任地方檢察官葛益甫爲地方檢察廳長嗣因陳其美爲北軍繫敗逃逸無蹤該委任狀即不生效力迨審檢廳於本月十一號電張汪兩廳長繼續進行之後即將陳其美委任葛益甫情形禀請高等審檢廳核示辦理高等廳長以葛平日辦公尚稱勤愼免予處分即著調往蘇州吴縣地方廳爲檢察官該縣陸檢察官則調至上海不日即可差視事　　地方檢察廳牌云云爲懸賞緝拿事查應桂馨一犯關係重大此次戰禍發生城内秩序大亂該犯因而脱逃豈可任其逍遥法外現在秩序己完全恢復除己呈請高等檢察廳並函知英法捕房及淞滬警察廳一體帮同嚴緝外合行懸賞緝拿仰諸色人等知悉如有將應犯馨拿獲送至本廳或前來報信因而拿獲者自當分别重賞本廳儲欵以待决不食言其各凛遵切切特示 
閘北訪函 
　　駐紥閘北之英國艦兵日前會有撤回消息故一應器具營帳早經收拾嗣因吴湘戰事未了恐敗兵匪徒乘機　發損害華洋商民之財産是以中止現在吴淞砲台己經反正大約遲至下　期必當退出矣 
英租界訪函 
　　南軍司令鈕鐵生前日與何嘉禄等由嘉定雇乘小輪來滬即至泥城外該黨機關部大集黨人磋商進行機宜咸以南京現亦響應曾由何海鳴等電招且嘉定彈丸之地不能作爲根據促鈕赴甯與何海鳴等共襄軍務聞鈕己應允擬即乘輪前往云 
　　鎭守使鄭汝成君以南軍退據嘉定開掘城濠將爲據守之計深恐竄入漸境騷擾己於前日電致浙江朱都督分調水陸軍隊預往邊境以資防堵 
　　鄭鎭守使以南軍佔據嘉定居正等尚未降服恐再有變昨特電令駐守松江之緝私營水師領沈葆義嚴密防範並令調集師船聽候調用 
　　駐紥崑山江灣等處之北軍業奉鄭總司令命令開往嘉定相機行事 
　　福字營逃兵陳阿榮陳金寳在江灣等處沿途掠得衣服二次包携贜至虹口某押店求質探查見帶入捕房昨解公共公堂訊供互推判兩人各押西牢半年贓存捕房候認如一禮拜内無人投領即行變價充公 
法租界訪函 
　　法總領事甘世東君曾於製造局開戰後調派法艦水軍登岸防堵並在西門外方浜橋堆置高墩安設砲位將兵艦内所用之探海燈架在高墩上照察動静現因防務己鬆駐防之水軍己調回兵艦休息電光燈亦即撤去携回兵艦 
　　法總巡藍維藹君曾在新開河吉祥街小東門新街等處之横街各竪大木樁兩個晚上用巨木横貫樁内以防匪徒竄入租界現因淞滬停戰界内安静故傅諭自即日起將各路口之横木一律撤去 
　　藍總巡於開戰後親率中西安南各探捕不分晝夜出外巡防地方賴以鎭静現藍君以以各包探日往各處偵察軍情晚上持械出防爲日己久辛勞己甚現在戰事告終若再晝夜巡防殊非體恤之道故傅諭各照向章辦公以資休息 
[紅十字會紀事] 　　 
　　上海紅十字會接鎭江分會函云鎭地兵士議以金錢解决始以就地難籌六萬之數幾瀕於危幸商會諸君力任維持專人往揚向張少軒軍統説項承張軍統慨然允給三萬元並由美孚洋行西人籌撥二萬元暨由商會籌集一萬元凑足六萬元將三十二旅全繳械遣散業己就緒戰禍消弭免罹烽火造福鎭民實無涯涘惟戰禍雖息而極苦之難民飢餓奄奄待斃不知凡幾南北鄉己有餓斃數十名城内旗籍平時本己窮饑無路此刻勢將盡成餓莩呼號之慘耳不忍聞似此親象勢不能不趕辦一振但此事重大非一二萬元不辦事大欵絀不得不呼將伯以冀解此倒懸前携來五百元現己趕做麫包散放完竣尚望迅賜設法接濟以活此億萬人命曷感禱待命之至 
　　紅十字會自設平糶局以來米價逐漸平復現市價上等白米每石己在八元以内沈仲禮會爲濟貧民起見從今日起再减五文每升重一斤九兩計錢六十文 
　　鎭江紅十字會難民留養所主任焦樂山君迭接鎭江來電告急難民逹三四萬人急需麵粉食物星夜運鎭現紅十字會己向各麫粉廠勸募矣 
　　上海江灣吴淞三處自上月舊曆二十日起共收受傷兵民四百八十三人重傷而死者十二人開腹截腿者三十二人開刀醫生美人希爾治最爲出力云 
[市立小學校勉强開學]  
　　上海市政廳學務委員賈豐芸君昨日通知市立各學校校長教員云滬上軍事業己平靖市立各學校在戒嚴區域内者除高昌外其餘一律於九月一號開學惟市經費異常支絀學費收入驟减抽有臨事辦法合即酌定希各校一體照辦以維現狀而重學務 
　　市立小學校暫行辦法 
　　一各小學校一律於九月一號開學　　一開學後每級不滿學生四十人應合二級爲一級用單級教授法教之（商業班初等小學各班） 
　　一高等小學校每級不滿四十人停止開班 
　　一八月份校長正助教員俸膳减半支給 
　　一九月分起校長正助教員俸一律降二級支給 
　　一臨時支欵一律暫停 
　　一兒童用品教科用品敬授用品日用銷耗一律核實照預算减支 
　　一此項辦法以第一學期適用之 
[兇犯重入樊龍]  
　　本邑西南鄉閔行鎭蕩婦綽號醬鴨前因勾引沈才生之妻沈許氏私上台基爲沈查悉持刀前往當將伊妻戳傷並將該蕩婦之女砍斃當時報請地方檢察廳派員驗訊屬實起訴審判廳將沈訊實判决監禁七年又十個月在案此次地方廳監獄監犯全體脱逃沈亦在内沈自逃出之後即匿居該鎭鄉間昨爲第四初級廳訪悉派警前往將沈拘送地方檢察廳由范檢察所提案略誥判令釘鐐收禁候示 
穆警長訓令兩則 
　　江蘇淞滬警察廳長統領警備隊穆杼齋昨日訓令各區警察署云爲訓令事滬地自遭兵燹本廳長遵奉都督省長命令選練警備隊所有各級員警業經擇要委用在案各分署隊原有書記一缺因爲减政起見且值軍務時代暫不繼設其向充書記者或出身學校或歷有年資類多可用之才未便概置閒散亟應考騐選用免致向隅兹定八月二十日午後兩時隨帶履歴到廳面試分别委用爲所訓令該署即便轉飭舊屬書記等一體知照仰即先期赴本廳總務科報名傅便及時與考切勿觀望自悮母違此令又穆廳長訓令各區署長署員等云案准上海地方檢察廳公函内開敬啓者貴廳分署解送人犯每有飭令原告及證人自行投案其預審供單及當時破獲情形亦多缺漏於訴訟進行殊多窒碍爲此函請查照傅飭各分署以後解送人犯如有原告及證人必須連同被告供單案由一併解廳以便質訊而免濡滯實爲德便等因准此行通令各署長一體遵照辦理此令 
[記哈姆斯登是馬戲] 　 
　　新到哈姆登大馬戲己於八月十二號起每晚開演其劇場在泥城外跑馬廳對面前夜承該戲園贈劵往觀見有種種奇禽異獸俱解人意實爲見所未見且每演戲既畢必間以滑稽游戲尤足使觀者增興兹將是夜所演各戲之特色略紀如左 
　　（一）音樂開幕之初先奏音樂其聲韻之高下疾徐抑腸婉轉實足動聽 
　　（二）馬戲一人先將白巾一方埋於地下然後驅馬至場令其尋覓馬繞行劇場以鼻嗅之旋將所埋白巾和足搜出啣於口内其人旋又將白巾儲於白箱内另以紅巾儲於紅箱内令馬先尋白巾次尋紅巾馬即依次尋出後將白巾調至紅箱紅巾調至白箱仍令先尋白巾次尋紅巾馬至白箱一嗅即走旋在紅箱内啣出白巾然後回至白箱取出紅巾不稍差誤 
　　（三）歌舞美女三人唱歌跳舞有翩若驚鴻婉若游龍之妙　　（四）走鐵索美女一人在鐵索上行走坐臥起立無不如意　　（五）馬戲四小馬均立定一處另有犬馬等獸曲折繞行無一錯亂 
　　（六）騎術哈姆斯登之子及各女各乘一馬在場疾馳二人在馬上或坐或立或跳至地下仍復躍立馬背觀者爲之忐忑而二人則從容自若也 
　　（七）脚車乘車者能將前輪提起僅用後輪在場飛駛且能連車跳至踏步上始踏一步繼跳數步又能在車上停駛至五分鐘之久少稍歌側 
　　（八）豹戲豹性雖馴仍恐觀者畏懼劇場押周先用鐵綢圑住放出四豹由一人在内玩弄且臥於豹背上另以一豹爲枕二豹架其二足有時或以鞭棍擊之四豹均俯首貼耳所欲爲其餘尚有鞦韆等戲亦皆純熟奇巧可觀筆難盡述雜評三（訥） 
　　鈕鐵生之赴密説張勳之鋒隊己攻取紫金山馮軍又將陸續渡浦面在滬之北軍聞亦有數營己開拔赴甯如此上下相迫則南京之下在旦夕間也何海鳴等以毫無軍學之將帥統亂無紀律之兵明知非北軍敵而亟亟催鈕鐵生赴甯鈕誠能軍然亦豈能以孤掌與大軍抗乎 
　　薩鎭氷長淞滬水陸警務説吴淞爲長江第一重門户言海軍者之所宜有事也前清政府因其爲通商口而忽之而每注意於江陰以上之炮台今者南軍竟據以扼北軍之來路政府有鑒於此亟思所以整理之蕯鎭氷督辦淞滬水陸警務之命殆有深意存乎 
來函　　 
[華商電車公司函] 　　 
　　啓者頃閲貴報卷有巡士觸電一節查該巡士並非觸電實因該巡士不知定章於電車未停妥之時忽然跳下以致仆地稍受微傷當即送醫院醫治並無妨礙特此奉聞請即更正 
[蔡冶民來函]  
　　啓者閲近時新聞頗有謂鄙人在吴淞担任軍法事宜等語殊堪駭訝鄙人養疴滬瀆涉足社會及往來政客誠屬稀少然嘗連謁行署及行署中人之見過寓廬若亦非一次其餘從事教育編輯及法律學者之過從殆無虚日試問鄙人於離寜赴滬後淞亂期間内曾有人能指出離滬他往之確證乎雖是非有眞自能水落石出恐傅聞失據徒淆大局聽聞用特貢陳一二敢希借重貴報登入來函俾落落此身與人以共見庶區區苦心亦當與人心共諒焉臨書旡任切禱蔡寅謹啓 
[凌文之等來函]  
　　近見時事新報等載有蔡君冶民往吴淞擔任軍法事宜云云披閲之下不勝駭異治民君自蒞滬凟杜門索屏不問時事同人等時與晤譚深知底藴爰特奉函乞登貴報俾衆周知以晤眞實無任欣幸凌文之吴和士奏幼鹿黃肇成同啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新上海碼頭] [  癡人戲筆] 　　 
　　上海呀城裏亂呀亂纷紛不知多少逃難人租界去藏身問他們到底啥正經説道呀黃興二次起革命陳三搭之鈕鐵生帶了許多兵要來呀上海打北軍現見南兵呀戰打到鐵廠前北軍呀迎戰相拒西栅邊鎗聲炮聲接連牽一打打了五夜天幸虧呀鐵甲船大炮打上陣打得南捕逃弗及死脱之萬萬千南市吃驚路上無人行東城到西城家家呀盡關門而且呀飛彈打壞子多化屋裏人一個上海城眞不呀弄得弗成形可恨呀逃兵逃到吴淞濱炮臺上紥滿仔個營説道呀拚命命還要掗一掽一方呀百姓嚇得無道成老小去各逃身快快呀望各處軍警保護稳單殺個格害人精保護呀上海享太平市面呀重興 
[鵬貽鷹書] [  侍仙]  
　　大鵬致書於鷹將軍左右翼曰君具金眸玉爪之材儼然干城之選也不聞逐鴟鴞但聞逐烏雀至毁巢破卵而不之惜遂至鴛鴦驚夢杜鵑啼血鴻雁哀鳴有鴉之呼災無鵲之報喜而君且擊於殿上自以爲伸拳礪吻之足以肆我虐也而被其虐者自知鳩拙仍晏安鴆毒　不悔雖有鷄羣之鶴引吭長鳴而有一雉焉效啄皇孫之燕以自戕族類而又有鸚鵡之巧舌以助其虐子規雖善姑惡難回而君乘其隙以大肆其毒不爲尚父之鷹揚而爲郅都之鷹鷙非特阻我萬里之鵬程即鳳德千秋亦有何衰之歎君之罪何可勝誅而向所謂知鳩掘而安鴆毒者轉儕君於鷓鶩之班終如沐猴而冠不近人類予惟有張摩天之翮俾君等不仁之鳥皆成　粉即欲爲凡鳥啾啾而亦不可得也敢布腹心惟君圖之 
海外奇談 
[男裝婦人之勞動者] [  跫廬] 　　 
　　削爾羅亚鐵鑛煤廣鐵工場玻璃製造所甚爲發逹其煤鑛距市街不過數里盖其國土狹隘往往於己採盡之煤鐵鑛小山之巔築壯麗之市街如削爾羅亚即其一也彼處市主於是地己採盡煤鑛小山之上建篋市街相距不出數町之遠即有鐵鑛煤鑛玻璃製造所甚多 
　　日夕之時市中散步則見有面塗黑粉如黑奴之一隊隊手推小車肩負巨袋者即從煤鑛工畢歸來之工人也煤礦衆多之處特另關一路爲礦工通行之所乃其一隊隊之嬉笑聲中不圖忽傅清脆婦人之音觸於耳鼓詳細視之則見彼等冠打烏帽或裹以赤巾以男子樣服之衣褲着木製之靴喀秃喀秃與另子無異其可判别者惟腰與步耳小車之上置有筐肩頭負黝黑之袋乃從煤礦購歸碎塊之煤其工人家中所用燃料從無私竊者而會社中則對於是等之礦婦其家用之燃料俱允其持歸可不必給其值爲 
　　往英國或德國之田舍間其民人下級勞動者之妻雖往田閒耕作無論如何身必穿裙一見即知其爲女子若住此間之田舍其婦人則皆服男子之輕裝且從事於鐵礦煤礦及其他各種製造工場非常之多云 
自由談話會 
　　軍人最重名譽搶刧財物姦淫婦女此壞名譽之尤者誰無父母誰無妻子無端從而離散實有傷乎厚道 
　　逞一己之私怒殘殺無數同胞要非人道主義况今日死一健兒即異日少一衛國之士我願南北赶快息兵 
　　不爲國家而死爲從争權利而死死之己不足貴而况爲人争權争利而死其死更無價值我健兒宜重思之 
　　蒙藏風雲日益加厲總統視之若何緊要黃李諸人視之又若何緊要今皆視爲緩圖不思早爲之備反以攻異族之人轉而攻同類眞不值議者一笑 
　　天下有公論天下始有眞是非近日滬上各報申黨袒甲乙黨袒乙信口開河隨意謾駡全不根諸事實律以造謡生事擾亂人心八字治罪均不得謂之枉也 
　　吾近日别無所見者横屍徧野男女老幼露宿荒郊鄉村民房東倒西斜兵士郵寄男女皮袄及金銀首飾歸家滿街張貼討賊平匪之文告報紙登載革職免官加獎勳位之命令各錢店門首高貼停止交易清理賑目之紅紙條 
　　悲秋不善吹牛亦不善拍馬見吹牛拍馬之人而心爲之痛 
　　我之心志不盡同乎人人之心志亦不必盡同乎我其言其行果無害於社會即可告無罪於天下若以人之心志不同乎我我即從而詆毁從而怒駡必欲置之死地而後快噫此小人之存心也竊爲君子所不取 
　　一木難支大厦聚石方可成山有名之英雄端頼無名之英雄成之寄語當道諸公母逞淫威而濫殺賢才[  悲秋]  
醫話 
[煙草之毒性] [  丁福保]  
　　烟草之有毒性化學家植物醫家衛生家及教育家等均異口同音認爲必要之禁物惟劇烈與否今日尚無確實之説明耳烟草含宜可輕油每百分中有二分至八分之毒性一磅之毒分約有三百八十格倫一格倫十分之一犬食之經三分鐘而死亡故一磅之烟草逞其毒力足殺三百人一個之葉卷烟草足殺二人數十年前僕兒加梅候意欲奪義兄弟之財産即用宜可輕毒殺之又亚非利加南部之士人常殺蝮蛇將烟草油一滴注下幾如霹靂片刻間即行死亡此外爲園丁除有害虫類之唯一資料宜用烟草之末治小兒之頭瘡及面瘡宜用烟管之脂是亦利用烟毒之一例又溼烟草之葉貼附於腹部使起嘔吐彼爲假病之兵卒屢用此法而告病假以避戰場之臨敵古昔之時有一奸商爲密賣烟草計將無數烟草缠於肌膚卒至感其毒質而死其罪惡仍因之敗露也據利却特孫氏之研究吸烟者所受之害毒約如左之所述 
　　一害血液 
　　二害咽喉 
　　三爲肺病之原因 
　　四爲心贜病之原因 
　　五爲胃病之原因 
　　六爲瘡之原因 
　　七烟肓 
　　八起神經病　　 
據其他之研究婦人之吸烟能縮小子孫之驅體又吸之過多不能受胎妓女之吸烟或者爲避孕之故歟 
小説 
寫情小說 
[黄金祟（五十二）] [  天虛我生]  
　　阿文送予至湘溪遂藥原舟而返予於柳陰茅屋之間　置茉莉數盆晚窓相對殊　空谷美人之致而睡夢魂中猶似身　瓜山水次也越日小暇偶檢行篋而不禁瞿然而驚蓋筝兒贈予之小影己無一幀存矣且不第此凡予曩日所作懷想筝兒之詩彚爲一卷者亦俱失之殆必爲素卿所刦無疑我與素卿自結褵以來未嘗一言及於筝兒素卿則明知我有筝兒亦故不言其心中對於筝兒正不知有如何之觀念今既得我如許之證憑初不向我作一語者其意果何居耶之我思之素卿之愛我殆無以復加要之必不忍心苦我遂以首之吾母然而我則無以對素卿也我　不與素卿言筝兒者初無他意蓋恐一言及之或於我兩人之愛情有所妨碍而素卿之不與我言及筝兒者亦以此迨至於今則我素卿必將轉而生疑必將疑我具有深心矣然則共有一　以　其疑不可然而此函又將如何措辭展紙濡墨凝想久之終不能下一字方自寸心無主俄聞渡口人聲起如蜂衙引領覘之則往來於瓜山間之夜航抵埠矣舟子告進於衣袋中出一函授我展　封面則素卿手書也亟欲剖視而舟子呶呶　旁陳述昨夜乃在鳳山陡亹遇盜被刧現洋十二百元請爲移牘報有司並袒左臂示予則創痕殷然局中人圍而觀者幾無隙也予於斯時遂無報啓讀素卿之書亟爲往告居停並遣舟子赴縣具報更爲移牘請緝迨至午膳始定予於餐次因念舟人之被創與夫乘客之受驚莫非此千二百元爲之害也則老蔡之言黃金崇者洵名言矣餐竟居停復來與予縱談時事謂朝廷用康梁之説决計變政世局風雲殆不可以逆料時予對於自己一家之事且無毫釐之權限而我自己一身亦且不能自謀如何之幸福遑論天下國家哉則漫應之耳直至晚燈既上始獲梢間發緘展税則不禁慙汗無地其文曰 
　　珊君愛鑒君與筝兒之歴史我固早聞之矣以我之故乃致各不如其所願寸心負疚未嘗不引爲己咎人生不如意事殆莫過於君與筝兒惟君夙守金人之箴若恐找於筝兒有所嫉妬抑亦不知我之甚矣我嘗思之筝兒　君乃自髫齡相處以迄於今人孰無情况乎兒女即我於家庭之間别我姊妹言歸於君我且竊恨不能與我姊妹俱也則君之於箏兒其　難乎爲情者自可想見惟我承君之愛三　以來受寵逾量淪浹股骨以我思之以爲君殆己忘筝兒矣予心中方替筝兒怨君薄倖及讀君詞有云從教兩地留情供個戥允稱準又於曲中云綠窗原有畫眉人我把他加二看承當做卿卿其他之類於此者尤不勝舉乃知君誠多情人也凡君之所以愛我者莫不以我作筝兒觀耳我初不知筝兒爲何如人但以理想度之以爲君能移其所的愛筝兒者愛我則我必有勝於筝兒一籌者在及今乃見筝兒小影則又不禁赧焉自慚我見猶憐而况乎君然則君之移愛於我者尤足以感君之愛寵我者爲逾分矣嗟乎筝兒筝兒之於我殆爲我命宫照臨之福星耳凡我幸福莫非筝兒所貽故我謹以筝兒小影懸諸室中花朝月夕當以瓣香致祝祈其終必福我而更福君嗟乎珊君我知君之心亦誠苦矣君與筝兒豈必不能成爲眷屬所不能者惕於老母之威恐起河東之吼耳然此二者我與有責今我己爲請之阿母竭我畢生所具委婉之言遂己取得阿母之認可至問我心則百端自思我之對於筝兒誠無絲毫芥蒂之可方但使筝兒不以我爲可憎者我且蒙其庥妨即筝兒以我爲可憎但使君不以我爲可憎即或君以我爲可憎而我自安居於可憎之列則亦無所取憎於人矣予姑之意擬俟小曇來時使爲蹇修以予思之時機殆不可失高堂明鏡忽放光明若不乘此爲圓場之證果則恐轉瞬間又爲浮塵所蔽耳速以函逹筝兒取得彼母之諾即以書歸當遺阿錦往下玉臺之聘書外更附一紙云阿姑命筆頃從汝婦請許　筝兒爲汝簉室予鑒於汝長兄輩之納小星實爲家庭不幸固非所願惟念汝婦非他人比爲汝夫婦卜百年之好要亦不宜使汝兩人心中有所梗蒂筝兒之爲人兒時亦嘗善如人意非不可妾果如何約則即實踐當使汝歸洒掃側室以當金屋貯之可也（二） 
文字因緣 
[贈童愛樓] [  梁浣花]  
　　好將筆墨記滄桑誰接輿歌學楚狂塵海珊瑚歸鐵網江關詞賦盛巾箱憂時涕涙應疑賈抗疏功名更待匡一代才華千氣象坡 
仙笑駡盡文章 
 
 
 

Page 11

 
 
   
 
 

Page 12

 
 
   
 
