# 1909 - 235 - 4913137

 

Page 1

 
 
   
 
 

Page 2

 
 
   
 
 

Page 3

 
 
論說 
[論改良鹽法之必要（元）（續）] 　　陶摺謂若徵之於竃。則沿海窮民。家無長物。即謂鹽歸丁賣。不患其貪。而一池一䥕。獲利幾何。豈能以數百之萬之鉅欵。散而責以完納云云 
　　駁曰。國之度支。皆積少以成多。故徵收條銀。則有分釐。徵收漕米。則有升合。及其彙總則成千萬。豈有積一池一䥕之課。不能集成鉅欵之理。 
　　陶摺謂若欲就塲徵稅。則又弊竇易滋。蓋鹽之為物。與布帛粟菽同功而不同用。布帛粟菽。隨處所有。成本重而課稅輕。然且不免透。漏若鹽在塲竃。每斤僅值制錢。一二文。一經收稅。則價隨課長。爭其利者必多。海濱廣斥。池以掃鹽。凡有箕帚者。皆可掃。銷䥕以煎鹽。凡有鍋竃者。亦可煎將比戶皆。私課稅即因之而更絀云云。 
　　駁曰。改良之後。鹽課與監本相等。并無本輕課重之弊。（前幅已詳言之）故鹽之為物。實與本重課輕之布帛粟菽同功同用。布帛粟菽。隨處所有。猶能收取釐稅。　況產鹽之地。皆可指名。尤易稽察。至謂有箕帚者皆可掃。有鍋竃者皆可煎。將比戶皆私。又豈知先賣鹽而後納課。在未賣之先。原可比戶皆私。既賣之後。無論為池為䥕。為箕帚所掃。為鍋竃所煎。皆當納課。即皆為官鹽。尚何慮先時之私哉。 
　　陶摺謂此數說者。皆本於唐臣劉晏聽其所之一語。故諸臣皆以為化梟良法。其實晏榷鹽卽今商運之法。所謂毫戶糶商人是也。晏建常平鹽倉數千。商運不至。則減價以糶。置巡院十三。以捕私鹽姦盜為之衰息。是皆晏恐遠省缺鹽及商竃漏私。已於聽其所之之先大有布置。并非僅聽其所之而遂能化梟為良也云云。 
　　駁曰。凡物須運銷者。皆恃有商。非特鹽。課歸塲灶後。本亦嘗廢商。惟此則一稅之後。聽其所之。而票鹽之法。則限地行銷。一限地一不限地即。為立法之利弊。不能因亭戶糶商人。遂謂劉晏之法。卽今商運。至於定法之初自宜先攷利病。行法之先。自宜豫為布置。課歸塲竃。係辦法大綱。其詳細章程。貴於因地制宜。劉晏在聽其所之之先大有布置。今豈不能師劉晏乎。 
　　陶摺謂晏當日係總天下之鹽而榷之。故能聽其所之。今某省食某處鹽。各有口岸。若淮鹽聽其所之。必致南侵浙閩。北侵蘆潞。兩淮未收其利。而他名已受其害。倘因此遂改天下之鹽法。盡歸於塲竃。即紛更愈甚。關係愈大。利權不操于止。必移于下。恐豪強兼并之徒得據為利云云。 
　　駁曰。鹽法之敝。卽在各分引地。各分食岸。文毅當日果能不為其下所欺。先朝豈不能盡通國之鹽法而改之。乃謂因此遂改天下之鹽法。則紛更 
之於上。且從前利不在上。不在下。尚在于中飽之人。今若不亟紛更。外人必侵我中國之鹽法而紛更之。利權且操于外人之手。復何豪強兼并者之得據為利乎。而況官法能及之歲。或未必有豪強兼并者也。 
 
 
 

Page 4

 
 
善夫劉忠誠之言曰。抵償不敷。必致代辦。舊章未妥。必改仿西法。誠鑒於今今日監法。有迫我不得不亟變者在也。吾願鹽務官商。顧全大局。革舊時之敝法。以變計為圖存。若必執文毅會經議駁為藉口。而曰就塲徵課。不能。實行。充其流極。不至使我國上而朝廷中而官商。下而人民所有美利。悉舉而贈之外人不止。迨至入外人掌握。不亦悔之莫追乎。且就塲徵課之法。今試稽之外國。印度不既行之有效乎。即稽之中國。雲南不亦行之無弊乎。要之洋鹽即不進口。而今鹽務之叢垢已甚。亦宜大加改良。況議抵制洋鹽。而又重以籌復海軍餉需之要務乎。（完） 
專電 
[電一（北京）] 　　外務部奏訂賞給寳星限制章程奉　硃批著政務處憲政館議覆 
[電二（北京）] 　　朱恩黻擬十八日請訓先查南北洋軍械局廠 
[電三（北京）] 　　川督趙電詢憲政館清理財政副監理官及自治局長被選為諮議局議員是否準兼憲政館電覆自治局員準兼議員監理官難以兼充 
[電四（北京）] 　　直督端電詢憲政館城鄉議事會會員被選為諮議局議員應辭何職憲政館電覆均準兼充惟不準充議長及常駐員 
[電五（東京）]  
　　日本樞密院議長公爵伊藤博文。於陽歷八月二十八日為清國考察憲政大臣李家駒餞別內閣總理大臣候爵桂太郎。及其他內閣諸大臣日本憲法學者。等亦均列席宴終伊藤公演說李大臣對於。清國實行憲政之必要事件。二十九日李大臣離東京送別者甚多三十一日離橫濱乘坐輪船回津 
[電六（東京）] 　　美國威斯根。新大學野球圑。陽歷九月十六日將到東京。 
緊要新聞一 
[攝政王注重考查軍械事宜北京] 　　○此次朱恩黻奉命前往各省密查軍械製造各廠。並考查各省陸軍情形。事甚重要。特蒙賞加三品卿銜以崇體制且其事異常秘密。次日謝恩並蒙召見。未見邸抄。前日蒙攝政王第二次召見。邸抄仍未登載。近來政府對於重大各事雖極秘密而謝恩召見亦守秘密不載邸抄則以此事為始日來攝政王亦甚注意此事。前日召見時。面諭現在興練海陸各軍。器械最關緊要。各省雖早設有局廠實效罕見流弊獨多至編練陸軍係屬強國要圖并有關憲政籌備非若他事可以任聽因循敷衍者比爾到各省之後。務須詳細確查。據實陳奏。母稍徇隱。在京如無經手之事。可即速行。云云朱面奏此事關係極重臣於軍事及器械等件素少講求恐難勝任擬求添簡熟悉此事者一人偕往。庶遇事較有商量攝政王諭。爾於調用叅隨中。多帶熟悉軍事之人隨同前往。即可料理。毋須添派他員。朱遂奉諭而退按朱恩黻於奉命後即稟準陸軍部鐵尚書代為奏請添派幫辦一人現因尚書尚未奏請故又面奏及此云 
[度支部議禁朦保實官北京] 　　○度支部。堂官會商前據吏部議復陸軍部保舉案內有照銜保實官者數十名之多咨查本部捐冊無名查捐冊無名。即係未經報部核準給照。此等人員或係外捐或由賑捐只領實收徑赴各處投効藉名勞績。按歸類虛銜保以實官。一經吏部核準。即與實官無異。未免取巧太甚本部前議停捐實官原為澄清仕途起見若如此等人員恃有虛銜實收即以職官自居紛紛投効。朦混請保。原保大臣。瞻徇情面。又與開捐實官何異。嗣後京外各捐生僅領實收並未報部核準換給執照者概不準作實職坄効朦報實官。倘查有吏部核準已保人員本部捐冊無名或吏部保案枋準在前本部捐案核準在後均與定章不　符。應即一併撤銷。 
[湘省實業學堂改辦路鑛本科北京] 　　○湘撫岑春蓂。奏湖南高等實業學堂於光緒三十年二月開辦豫科原定期限三年補習普通注重外國語文及理化數學等課以期直接高等工科之程度嗣以每星期鐘點過多照中等實業學堂學科斟酌損益改定四年畢業三十三年年假時甲班生肄習期滿比照中學畢業給獎詳咨學部核準迨三十四年暑假時乙班繼續畢業復議援案請獎咨經學部駁復內開高等豫科名目業經奏明不得設立該堂乙班生。應就中等農工商各實業學堂課程中所列實習科目。擇定一科。加課一年。以符中等實業豫科二年本科三年之限將來照中等實業畢業給獎等因紬繹節次部咨均以開辦本科為亟查培才興學。以切合時用為宜。擇術審端。以迅赴事機為貴。湘省實業諸待講求。其為時勢所急需。士紳所殷望者。則莫如路礦兩科。綠粵漢鐵路三省合辦湘省實握中樞路線綿長工程浩大建造既乏通才培養斯為要著至湘境礦產甲於東南各省近來開採著有成效者固自不乏而勘鍊之法少所研求致已採者僅售生砂未採者久湮美利提倡礦學尤未可視為緩圖上年鄂省奏設路礦學堂各建專校雖為 
 
 

Page 5

 
 
湘省酌設學額而名數無多且創辦伊始尚習豫科畢業期限較遠湘省高等實業學堂豫科各班學生。普通課程均經授竣。語文圖算理化亦較優勝。以之進驚路礦之學。洵屬相宜。爰擬將該校升辦路礦本科。各設高等中等兩級以為豫科各班學生分撥肄習之地。節經籌議訂定一面增建堂舍購置器械一面遴聘東西洋路礦專科教員暨留學歐美高等畢業生充任教授其各科課目鑛業一門。奏定章程工業十類中。已揭示實習科目。自應照辦。高等逕用西文教科書中等叅用東譯暨繙成中文各本分別講授路業一門。奏定章程未經明定科目。照各國鐵路學堂辦法應分建築機械業務三科機械學理深邃。驟難躋及。業務則專究管理法規。體察湘省情形。均可暫從緩設。因將路業專注建築一類。酌定課目。與工業十類中之土木科相等。講授時仍特別注重鐵道。以求完全技術。即名為鐵道建築科。該兩科課程內採用書籍教授鐘均由華洋各教員公同商酌立表編目呈司查核定辦該堂原有豫科學生係公別甲乙丙丁戊已六班學資既有淺深學程即有高下向習之外國語文亦有英法之別自非各按程度相當教授合宜者分別撥習不足以資深造甲丙兩班均習英文。便於講授礦業。甲班業經學部核準升學應撥入高等礦業本科丙班截至上年暑假已歷匕學期距中等畢業尚少三學期未便遽習高等應撥入中等礦業本科乙丁兩班均習法文。便於講授路業。乙班應查照部咨自上年下學期起進習中等實業一年丁班截至上年暑假已歷四學期適滿中等豫科二年之限均應撥入中等路業本科以上四班於光緒三十四年下學期一律照各本科課授路科於八月初一日開課。礦科於十月初一日開課。戊班生亦習英文截至上年年假豫科二年屆滿於本年上學期始進習中等礦業本科其已班係上年七月招考入校仍先習中等實業豫科俟二年期滿再入中等本科用符定制至該堂進辦本科須添築圖畫講堂化學分析物理實騐及東西教員住宿各室並增購物理化學實騐器械及各種藥水用品需費不貲經臣批飭官錢局借撥銀一萬兩。作為本科建築開辦經費。常年豫算。除原有豫科額欵外照本年遇閏核定歲支不敷一萬七千馀兩。亦經詳定加撥均由司督率該堂監督撙節支用核實報銷七月初七日奉　硃批該部知道 
[學部憲政研究所成立北京] 　　○政府以預備立憲之時大小官員均須於憲政上略有研究現今貫胃法政學堂不日開辦。議飭各部院堂司輪流入堂聽講。學部各堂。以聽講一事。諸多窒礙。且於部務亦不免廢馳廖已議定。在本部設立憲政研究所一處。分門講習。所有經費由聽講各員每入醵資西元現將部署就緒月內即當開課 
[各省籌辦諮議局要電] 　　浙撫致憲政編查館電。 
　　憲政編查館鈞鑒浙江複選報竣前已肅電奉聞茲據諮議局籌辦處稟查局章三十四條凡召集開會應於三十日前。由議長將本屬開會應議事件。豫行通知議員。惟此次並無原設之議長若待至九月會期始行互選共會期以前既無主持一切之人難行準備又按照第十條第四十五條第五十一條第五十二條互選細則議事規則旁聽規則及辦事處辦事細則均由諮議局自定書記長書記亦係由議長選派凡此非準備於前亦恐礙會期之成立可否提前召集議員。到齊後準照第十條第三項投票。僅舉假定議長一人。副議長二人。以便準備以上各項。俟定九月會期再行正式互選似於局章無礙等情乞核明電示以便飭遵增韞蒸 
　　憲政編查館覆浙撫電。　　杭州撫臺鑒蒸電悉諮議局提前召集議員。選舉假定議長。先期準備。事屬可行。應按照局章三十三條以督撫之命令。召集臨時會。卽照第十條第三項。投票選舉假定議長一人。副議長二人。暫行提前按章準備俟九月會期再行正式互選此覆憲政編查館效 
　　吉撫致憲政編查館電。　　憲政編查館鈞鑒洪據諮議局辦處案呈吉林府複選區被選議員內有已革道員松毓。案查貴館覆南京藩臺敬電乙項云叅革職官惟所有中學畢業及生員以上出身一併革除至其他項資格不在此限查松毓雖在省辦理公益多年。而其參案係把持學務破壞政權等字樣。未知公務成績資格有無相犯。可否援照覆南京電辦理。按公務成績資格。準其當選之處。恭候鈞裁電示。以便轉飭遵照昭常謹肅個 
　　憲政編查館覆吉撫電。　　吉林撫臺鑒個電悉該革員參案既有把持學務等字樣即係局章第六條所指營私武斷。自應照章削除被選舉。權此覆憲政編查館沁 
　　護粵督致憲政編查館電。　　憲政編查館鈞鑒據諮議局籌辦處稟稱案選舉章程第九十四條。凡選舉訴訟事件。所有訟費等項。悉照通行章程辦理。等語查修律大臣前訂之弄事民事訴訟法與法部擬訂各級審判廰章程內之訟費各條本微有叅差粵省審判廰甫在籌辦。訴訟律之法典。照鈞館籌備事宜清單。尚待宣統三年核訂。五年頒布。七年實行。所謂通行章程。係指何項應如何援照辦理方合。又第二十五條選舉人名冊確定後並由督撫咨報民政部等語查粵省選舉人名冊。均繳齊到處。共計六百馀冊。一律復加審正惟是否將全冊申請咨送。抑祇將確定事由及人名總數咨報。均祈電請鈞館示覆等由謹據情轉逹乞核示湘林肅效 
　　憲政編查館覆兩廣總督電。　　廣州制臺鑒效電悉民刑訴訟律現由 
 
 

Page 6

 
 
修　大臣重行修訂頒布尚須時日法部所擬訂各級審判廰章程。現據法部咨稱奉天等省業已試辦。各省自可援照辦埋。作為暫時通行章。程至咨報選舉人名冊一節。查選章並無應行咨送全冊明。文自應將確定事由及人名總數咨報該部以免繁累希即轉飭遵照憲政編查館沁 
[海軍大臣抵滬二誌] 　　○海軍大臣洵貝勒。海軍提督薩軍門。奉命南下赴寗波象山會勘軍港於前日午後抵滬已紀昨報茲悉滬道蔡觀察因恐行轅照顧不周特派景明府崧千戎鼎為洵貝勒行轅文武巡捕吳明府德培李千戎廷聚為薩軍門文武巡捕昨晨九句鐘。洵貝勒薩軍門由滬北老洋務局行轅起節乘雙馬車至滬南製造局察看各廠。沿途有閘北巡警局騎巡隊十四名護衛。經過西新橋時。法界捕房特派西捕。在彼排班擎鎗迎迓。另派馬差四名。在前護送。駕至製造局先在海軍事務所稍待俄而製造局總辦張觀察船塢總辦鄺觀察滬道蔡觀察以及局中會辦提調各司員均往稟見旋赴鍊鋼廠。閱視工程後至大炮廠。閱看名種砲式工程又至船塢。由鄺觀察導引察視一周仍回事務所未幾由張觀察將所造新式鎗樣數種。呈請察閱。畢即用午膳至二句馀鐘始返行轅。沿途有製造局巡警兵及砲隊營兵站隊迎送。憲駕　轅後即有美國博士李隹白新關稅務司好博遜長江水師提督程從周提右營叅將陳豹臣製造局總辦張士珩守備易棣堂蘇松總鎮徐傅隆江南提督劉光才海防廰查燕緒公共公廨讞員寶頣上海縣田寶榮裕寗官錢局委員汪瀛州江陰要塞局交通員關烱貨捐局總辦金籛生會辦向秋農巡警局參事主事張玉輝科長姚捷勳會丈局兼清查灘地委員黎昌俊鈞和輪船管帶馬廷樹浙江撫院委員張慶澐等各員先後稟見至四句馀鐘。洵貝勒復偕薩軍門出轅至靜安寺路萬國體育會。由本埠商務總會各職員迎人客廰少坐。洵貝勒薩車門先與商會各職員暨由商會延請陪座之滬道蔡觀察製造局總辦張觀察巡警局總辦汪觀察蘇松總鎮徐鎮臺前出使德國大臣楊少川公廨讞員寶大令等共攝一影。旋即入飲讌。盡歡而散。聞今日下午兩大臣即擬起節。仍乘海圻兵艦前赴象山。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘人仍請自辦湘路電文] 　　旅奉湘人上張中堂電。北京張中堂鈞鑒湘路因借外債致列強爭涉影響及於全國湘人遠近皇皇去年袁宮保所定滬杭津鎮合同大失天下之望人心至今尚憤中堂德望。為五十年來人心所緊。乞廢草約。確定商辦。湘民戴泣。旅奉湘人陳炳煥雷飛鵬羅永紹楊德鄰贛鴻鈞蕭仲祁易佩岳李光第林紹敏等叩 
　　上度支部電。北京度支部公爺大人鈞鑒湘路因借外債致列強爭涉影響及於全國湘人遠近皇皇前見張中堂復湘電云草約出奏。尚恃鈞部核議。始能作準等語準。駁之權。操之鈞部。即湘之安危緊之。昨讀議復東督開辦銀行摺亦以借債為危湘路借欵得不償失湘危國亦受累乞主持廢約仍令商辦。定人心保利權。迫切待命旅奉湘人陳炳煥雷飛鵬羅永紹楊德鄰蕭鴻鈞蕭仲祁易佩岳李光第林紹敏等叩 
　　致學部戴叅議電。北京學部叅堂戴邃翁暨同鄉諸公鑒湘路借欵列強爭涉危象迭呈公等當所深慮此間已切電張中堂及度支部力爭乞公等就近集議。力圖挽救。盼切痛切旅奉湘人陳炳煥雷飛鵬等叩 
　　致湖南譚組安兄電。　　長沙荷花池譚組安兄鑒湘路欵事此間即電南皮及郵度兩部及同鄉官堅拒並懇確定商辦。準另舉總協理趕速集欵興築。又振欵今日已由大清銀行滙寄三千兩陳炳煥等叩 
[東三省要政彙紀]  
　　交涉。　奉省之北有八王寺。為英王府之產日俄之役被俄兵焚燬迭經該王府人在中俄兩國衙門遞呈請求賠償而交涉司亦屢次照催俄領事轉商該國政府。照約議賠。但為欵甚鉅。約有二百馀萬金之多。俄政府雖允許賠償一時未見解決茲俄領事復與王府代表人某律師談判多次聞俄領事已有承認之意。 
　　韓僑在海參威發行之大東共報純以愛國為宗旨。於日人在韓國之行為未免稍有不便今該報又為韓國政變問題特出臨時增刋反對日本吞併政策甚力致韓國內地各處之義兵聞風興起日人因之稍添困難故現時韓國內地。日人禁止大東共報入境。延吉各屬之日本憲兵。欲擴張在延之行政權。亦干涉延屬韓橋。禁閱此報。我國官吏謂日憲兵干涉延屬韓僑於公理甚不相合將向日官阻止 
　　商政。　顏韻伯觀察對于長春開埠一事頗為注意布置亦井井有條現設馬路工程處。司馬路一切事宜設開埠購地公所。司購買地基等事設建築公所。司商埠內一切建築及收買磚瓦木料等又北門外直接頭道溝之馬路土道。業經墊平。昨又將軋路機運到現正在商埠購地公所前試騐 
　　洋火公司日人高部氏。調查長春出口貨物以大豆為大宗製造豆油。最利行銷。爰於頭道溝組織一信恭公司。資本十五萬元。一日夜用大豆三千石。本地為總公司大連及哈爾濱均設分銷處現正織織一切一旦成立吾華人以製油為業者恐無立足地矣聞信恭公司之內容共招股三千分云 
　　商人李善卿。等議在寗古塔組織興農有限公司。招集四鄉糧戶股本二十五萬元。每股五元購備農家所用犂鋤籽種及布棉等每於青黃不接之時接濟荘農併預備報領荒地無力開墾者。由公司酌借資本。以盡地利更擬興辦農事會農務學堂農事試騐塲等。現已稟請綏芬廰立案 
　　吉省放養山蠶。風氣現已蒸蒸日上茲將山蠶局各員名氏及勸放地面立塲處所探錄如下馬柱林勸放賓州長壽。一帶立塲在賓城附近 
　　魏輔卿勸放省北。一帶立塲在榆樹團山子雙城哈馬塘恩綬勸放岔路河。一帶立塲在本處田錫堃勸放伊通州。一帶立塲在營城子孫貴廷勸放煙筒山。一帶立塲在羅圈崴子永坦勸放阿什河。一帶立塲在阿城附近黃裕寬勸放富太河子。一帶立塲在本處安文亮勸放銅器屯。帶立塲在本處吉爾嘎春勸放江東沙河子下大屯。一帶立塲在沙河子 
[西報譯要]  
　　中日滿州交涉近情。字林報載十三日東京電云星期三日由中日兩國代表會議滿洲交涉之結果。頗稱滿意。當時商定各條欵。擬於下星期一重生會商。東京各報接調停間島最近消息。聞日本已向中國要求敷設吉林間島鐵路之權利。以便將來與擬築之漢城鏡城鐵路聯接 
　　安奉礦權又將讓日。又載同日東京電云中日兩國現正簡派委員。辦理安奉鐵路購地事宜。十四日東京電云安奉鐵路一帶礦產。中國已允。由中日合採。滿洲各交涉問題星期一日會議後可以結局並可於數日內簽押 
　　美總統對華政策。朝日新聞載初六日舊金山電云塔六日舊金山電云塔孚脫總統諭新任美國駐華公使克蘭氏。抵任後極力協助中國。使期不失為獨立之國。今日各國多有輕視中國為劣等之國以自利其私者惟美國則應反對此項政見。中國各事美國均應贊助。設中國與他國起有衝突。則美應盡力助之。美國並應隨時乘機進逹開放中國之主義。云 
 
 

Page 11

 
 
分類新聞 
政界 
[杜息調查戶口風潮之辦法。江西] 　　○江西南昌府學廩生胡品蘭以各屬調查戶口鄉愚誤會滋事懇請遴選專員分途演說以開民智而息風潮等情具稟大吏現奉林貽書學使批云查勸學所章程內載各廰州縣均應設立宣講所由勸學所總董延請師範畢業有同等學力確係品行端方者呈請地方官札派為宣講員隨時宣講一切章程規則等語原為開通民智起見據稟現在各屬往往有因調查戶口誤會滋事各節自因風氣未開所致惟此等流弊業奉撫憲刋發六言告示宣佈宗旨通飭嚴禁並由司道奉院行轉飭一體遵照張貼在案諒能家喻戶曉咸與維新應否特別遴電專員分途演說之處事𨽻巡警道衙門主政既據並稟仰候撫憲暨巡道核示遵照 
[議事會新議員到會任事。天津] 　　○初十日為天津議事會新議員到會任事之期除新議員到會外前議長王君劭廉前副議長胡君家祺亦均到會以便交代一切提學使傳學憲代表端午帥蒞會此外道憲齊觀察代理府憲延太守縣尊胡大令亦均蒞會二點半鐘振鈴開會互選正議長由縣尊胡大令監視投票先由董事會蘇君兆霨當塲宣布新議員溫君長綸因感冒暫行請假孫君洪伊因諮議局議員當選不能兼顧辭職兩君均不到會隨由各議員投票選舉正議長李君士銘得十八票當選次又選舉副議長趙君承恩得十六票當選次由前正副議長與新正副議長交代會務次由傳學憲及縣尊胡大令演說次由新議長李君西銘當塲宣言諮議局議員亦經當選此次又蒙公推為正議長究竟應否辭職請諸位議員核議當時由劉議員孟揚出席答云此事須候憲政編查館之回電再定不便由本會議決等語時已三點半鐘隨卽振鈴閉會並由議長擬定從今日起每日下午準三鐘閉臨時會由各議員會議接收後一切應辦事宜 
[催造全省財政統計表。蘇州] 　　○蘇省調查局詳稱奉催三十三年出入欵項表冊遵即移行趕辦所有已到之司局等處表冊應否先行造送乞示遵辦當奉蘇撫批云查部頒財政統計表式分別門類一類別為一表非以一署一局各列一表也蘇屬各司關道局各府廰州縣既未一一送齊則彼此互有牽掣卽不能得其確數含糊先送徒干駁詰應由局移行電咨省內外未到各處統期半個月分類填報由局于本月底以前彙核編纂詳咨此事久逾部限處分綦嚴督催之責全在該局慎勿再事因循代人受過仰即迅速遵照指飭辦理 
[粵省清理財政辦法廣東] 　　○粵省前訂清釐財政辦法當經大憲核明以彼支此領等欵若不分晣恐致牽混業經司局遵照重行妥為改定惟是欵目過於繁瑣終不免叅差重複現特詳加酌議將各衙署局所一一區分範圍彙案核辦如文武各署自督撫司道以致州縣教佐及提鎮協叅至都守干把均區分就所管者列入範圍局所則如善釐關處官錢沙田堤工製造軍械稅契調查電務官紙官煤鐵路船塢等其釐務關處等之釐廠口卡及其他之分局分所等均歸該各局處範圍彙核方免叅錯重出等弊其欵目則分別收支新增均詳敘清晣庶幾眉目清楚不致再有淆混岐出即將來彙總辦理預算案亦易藉手 
交涉 
[第六次會議澳界廣東] 　　○初四晚劃界大臣高而謙乘哈德安夜輪返港初六早九點半鐘葡劃界大臣隨同各委員到高大臣行轅開第六次會議至十二點鐘止 
[紛請創辦火油池之交涉浙江] 　　○浙省前有法國商人稟請該國代理領事照會浙省大吏請仿照英商亞細亞火油公司辦法在拱宸橋租界添設油池遵繳保費各情當經札飭洋務局查辦核洋在案茲聞又有紐約克美孚火油公司亦擬在杭州通商塲與火車站相近擇地仿照亞細亞辦法建設沒池一區俾便就近裝運內地其油池地畆約需二百英尺之廣現經該公司經理人稟由美國領事照會洋務局限期答復聞該局擬即通稟撫憲請示辦理 
[不許洋商在城內開設店鋪浙江] 　　○浙省近有日本商人初則手持皮包內儲九散到處向茶肆銷售既而串同華商出面開設經理店兩年以來日見其多近來竟租華屋貿易往往與買戶衝突現聞洋務局總辦王省三觀察特將此情詳明撫憲俟請示後即當實行禁止 
軍界 
[越南革黨聲勢之浩大。廣東] 　　○越南革黨黃提叅聚黨甚衆聲勢浩大時與某國防軍為難現粵邊文武有電來省略言黃提參於某日與某國開仗佔據數省地方該處甚為惶恐我國邊軍已一律嚴加戒備云云大憲接電後即通飭兩省邊軍加緊嚴防以免竄越 
[鄂督加派陸軍赴潛彈壓湖北] 　　○鄂屬天門潛江沔陽三州縣自被水災以後時出搶刦重案經鄂督派有陸軍一營分駐彈壓然災區太廣防範難周潛江境內尤為不靖日昨由安陸府張太守履春稟經鄂督飛飭張統制將在省之第三十標二營調撥一隊前往彈壓 
學務 
 [P浙江考職之笑談。浙江>　　○浙省提學司考職提覆之末塲有桐鄉周熾昌者於繳卷後復向學憲打一拱呈上書籍二本學憲以其必係呈送著作也受之詎略一橋閱則毫無關係之他人殘書頗為詫異嗣見書內夾有名片一張八行書數紙函中謂桐鄉選拔某生草榜出後已報丁憂極言某生丁憂之可疑與彼大有關係其意蓋以某生不後不先必有匿喪數天之事設或早報則該生考拔第二塲名列第三定蒙推補無疑然又無證據可指故不敢用正式稟牘而特借殘本之書作彼介紹學憲閱畢大怒當批妄投書函四字 
[留美學生電催學費浙江] 　　○浙撫增中丞接準美國華盛頓留學 
 
 

Page 12

 
 
監督電開留美官費嚴胡等生本期學費需用綦急乞速電匯等因當經增中丞分飭藩學二司查明是項學費已解至何學期為止現應添解若干刻速會籌滙解詳辦 
實業 
[勸業獎進會催解物品武昌] 　　○武漢勸業獎進會前經高佑諸觀察總辦將會章改訂稟奉鄂督批準札飭各屬按照規則將該地方所產物品儘七月三十日以前一律購辦解會並照會各屬視學員就近調查在案茲高觀察以開會之期定於九月十五日期限甚迫不能再展爰又札催各州縣飭將該地方所產物品如限彙解到會以憑陳列此事關係全省實業勿得視為具文致誤期限一而牌示出品各商所有出貨須領出品書將貨之出處並製造法及作何用均須寫明如出品書上不能自已填寫者可請本會代書填寫並飭於七月十五日之後即將架子板子盒子各應用之物送會八月十五以前將貨送齊以便關辦 
[請建勸業道衙署核準光澤苔蘚浙江] 　　○試署勸業道董元亮觀察前會具詳撫轅請撥前杭州府總捕同知衙門改建勸業道署並請將已裁之杭嚴衙署及右偏民房一併飭縣查明購入以便附建勸業公所暨度量權衡總局茲奉增中丞札略云前據該道詳稱各節查杭州總捕同知已經本部院奏準移駐缾窰鎮所請將總捕舊署改建勸業道署自可準行並擬將杭嚴衙一併撥入以資附設各局所查該署現作第二巡警分局應如何設法遷讓點交該道接收仰即會同藩司巡警道妥議辦理具報至民屋一所應俟該道建築開始再行酌量辦理可也 
雜記 
[烏程西南鄉民又復鬨。署浙江] 　　○烏程農民月前鬨鬧衙署會記本報嗣經王令會委分鄉詣勘風潮乃息詎料初十日又有西南鄉民百馀人嗚鑼聚衆於下午一時直擁進城首先至府署稟求振濟並請飭縣不予開徵以紓民力當經夏太守慰諭而出遂轉至縣署擅入二堂等處過意咆哮要挾喧擾異常王大令升座大堂諭以災情民困本縣早已深悉業已會委稟逹層臺批回必當宣告並定於八月初一日開辦平糶爾等俱是農佃子民慎勿燥急聽信匪謠聚衆吵鬧須知鬨衙擾署例有明條幸勿自取咎戾且早示明罪情宜速退靜候云云於是良懦者固多懔遵退出頑梗者仍以求振為詞哄聲不絕大令遂將各鄉民稟詞彙批給發鄉民擁出視批大令始得乘隙登與上府稟訴鄉民至四句馀鐘方始散盡傅聞九區東鄉鄉民又將效尤而起云 
[試看文令手叚何如湖州] 　　○湖州長興縣客民劉雲輝因瘋自戕一案該縣文令據劉雲輝之叔雙林哨弁劉寶源一面之詞將甬人鄭其剛濫弄逼供經旅湖寗紹同鄉向府呈控各節已誌前報茲聞湖府夏閏枝太守以該令草營人命情殊可惡委員馳赴長興將全案人證提府鞠訙以憑流究文令自知孟浪恐遭嚴譴擬運動委員將案卷全行調換為避重就輕之計想夏太守秦鏡高懸必不致為其朦蔽也 
[禁止軍隊人等往觀物產會蘇州] 　　○蘇撫瑞中丞以留園內蘇府物產會現須展長會期恐各軍隊勇丁人等前往游觀或有滋鬧之事物飭新舊各軍隊所有隊官以下一律禁止不準往物產會遊觀仍俟商品陳列所造竣開所之時當另行飭發入塲劵準該弁勇等往所參觀以示優持 
[嚴催鹽商借帑浙江]  
　　○浙西馀姚岱山各引地去冬出產旺收商本接濟不敷當經各該所甲商公議稟請運署撥借公帑銀三萬兩以資維持原約本年三月底一律繳清迄今逾期數月僅據繳還一萬兩昨奉王都轉嚴札飭催略謂案查該甲商等前借馀岱資本銀三萬兩認限於三月底歸還今逾期已久乃僅據還銀一萬兩又奉鹽憲批飭從緩松厫借欵銀一萬兩迭經飭催暫行歸還迄亦延不遵繳實屬玩違已極本卽委提姑再嚴催諭到該甲商等遵照所有尚欠馀岱二萬兩限即卯如數清繳至松厫借欵亦即遵照節次批諭一併呈繳以憑詳復如再玩延定即委員守提 
[清談]  
　　古今任官之互異今日之委任官職與古人異。書曰任官惟賢才。又曰量才錄用。夫官不賢。固不可以選任。官賢矣而用違其才。亦必至於敗事。與不賢者等。朱恩黻奉命前往各省考察。密查軍械製造各廠。並考查各省陸軍情形。蓋現當整頓軍政之際。此事關係緊要。非深諳此中利弊精窺。則所謂考察云者。亦不過徒託空言。而於實際終無補益。此一定不易之理地也。而朱前日面奏。此事關係極重。臣於軍事及器械等件。素少講求。恐難勝任。擬求添簡熟悉此事者一員。偕往。攝政王諭爾於調用叅隨中。多帶熟悉軍事之人。隨同前往。即可料理。毋須另派。然則任官惟賢才之謂何。量才錄用之謂何。其勢必致於盡假權於參隨之手。叅隨而賢。則尚得收指臂之助。而尸居之誚既無可辭。參隨而不賢。則借端舞弊非特徒有此舉。而各省反多騷擾之累。古今任官之異點在此。 
　　中外民氣之長消中國之利用我民與外人異。外人則庶政公諸與論。外交失敗。則以民氣為之後盾。不公與論則為專制。國無民氣是謂不國。今自安奉鐵路發生以來。日人異常注意於此。見政府則堅守秘。密民氣則　　仍若死灰。報章則絕無議論。於是彼中之必遂安。而錫官山案。遂因此而將有繼起硬採之說。故東督錫清帥請收回禁止報章登載東三省事之命令。良有以也。蓋時至今日。外交之棘手極矣若。復禁抑民氣。不復使得稍葉其氣。則以後之棘手更將十倍於今日。當此之時。我國民雖得稍吐其氣恐無吐氣之地矣。當此之時。　府雖得許我民吐氣恐無葉氣之時矣。中外民氣之消長在此。 
[雜文（選）（稿）]  
　　桐。準南子曰。木葉落。伙土悲。桐　秋氣波光。故曰一葉落而知秋。 
　　當桐之。未落灌芥叢。穢甲拆苞茁。欣欣。　　各有矝色。及桐已落。而萬木將隨之。或遂謂桐為不祥 
　　雖然桐非果為。不祥也松柏桂樹冬青之祥在後彤。而桐之祥在先云。 
　　能警物者乃為大祥。　　鐸曰以桐之先識遠致。足以諷勵凡俗。而主人乃以比于當門之開。吾恐桐將變節為桃李枝。嫣然獻其媚顏。甘與灌芥叢穢伍。不亦悲乎。且即。鋤桐而百卉玩時。不戒零落蔣愈速。又將奈何也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
　　複選當選名單 
　　江西。（鐃州）江西鐃州府王太守祖同辦理複選當衆開票計得額定議員八名即電稟諮議局云南昌諮議局憲鍳複選報告已專送茲將議員姓名列後計開　鄒國瑋　程運煕　汪龍光　戴書雲　口（碼錯）鐘　吳寶田會秀章　徐鳳鈞　知府祖同稟 
　　預備議案 
　　湖南。湘省諮議局籌辦處議於八月初一以前所有各處各欵議案先行定出草稿通知各議員擬議惟此項草案須五日一報限至七月二十日完成凡五日之間各處擬有草案隨即用函鈔呈撫院逐漸核準發下以便開會商議 
　　複選舉訴訟　　江西。（新昌）江西新昌人袁炯經瑞州府辦理複選當選議員嗣由高安紳士以其年齡不合稟府剔除以鄒凌沅遞補茲聞袁炯實年三十歲因前月調查戶口伊正來省實被粼人寫誤現袁回里頗為不平即將族譜送縣察看章大令披閱後卽行呈府轉稟省臺核示辦理 
　　又。（建昌）江西建昌府當選議員（南豊）張履福經江鷺田等控其充當教員亟應撤銷議員等情由該府袁幼銓太守飭據南豐縣查得該教員已於正月力辭因未得代暫留一學期議定下學期決不受聘等語隨即由府電復籌辦處謂複選正在暑假期內應否以退教員論準當議員請示核辦現奉諮議局籌辦處電飭張履福既辭教員自應準充議員 
　　浙江。（富陽）諮議局籌辦處批富陽吳蓉顯等稟云稟悉查諮議局議員選舉章程第八十八條之規定凡選舉人得向該管衙門呈控該職等既非選舉人照章自無訴訟之權察閱來稟何景森既係生員照章應有選舉權俞應薰據稱有財產有實業倘果係在五千元以上自均係調查遺漏惟該生商等何不於宣示期內呈請更正至俞景薰檢舉一節如稟中果無俞景薰列入何以杭州府準其檢舉一面飭查該職等雖無背揑俞景薰情事而誤應為景則俞景薰之檢舉固屬正當辦法何得據為周增美利誘之證所稟各節事近挾嫌攻訐且訴訟期限早已經過本處礙難管理無庸多凟仰即知照 
　　又。（諸暨）諸暨縣生員蔡宗沈稟奉籌辦處批云稟悉查諮議局議員選舉章程第九十條凡呈控應自選舉之日起三十日以內為限該生果知杜子林錢允康不合選舉資格何不於三十日內呈控現已逾限多日所請移行臬司照章辦理之處未便準行至所稱憲政編查館新議章程所舉議員如何行止不端兩月之間準人控訴海上各報言之彰彰各等語本處並未奉到前項館咨更不得引以為據仰即知照 
本埠新聞 
[查明工董局侵佔界址] 　　○法租界工董局近在本邑西鄉善鐘相近華界地方添設巡捕房開築馬路業已興工會由吳淞司具稟上海縣轉詳滬道照會法總領事飭令停工已略紀前報茲經總工程局紳董得悉遺派測繪處潘君前赴該處詳細測勘繪就圖式查明該處確係華界遂將法界界線及毗連華界界線總圖呈請局董轉稟滬道以便據理力爭 
[鐵工集議收回公所。] 　　○邑廟內世春堂本為鐵業工匠公所會由前上海道應公租設牛痘局今春該業將房屋修整公議設立同業養老院欲令牛痘同遷讓致起衝突茲滬道蔡觀察以事關善舉函囑錫金公所經董商勸續租鐵工堅執不允十四日經董邀請鐵工領袖集議詎知衆匠團體堅固停工麕至到者千人雖由經董一再婉勸咸以養老事要仍未允從經董即宣告公衆力戒紛擾一面將情陳明滬道請為察奪 
[寬拓馬路之計書。] 　　○公共租界南京路（即大馬路）自開駛電車以來車輛行人諸多不便公共工部局各西董屢次籌議善後辦法茲已議妥在北泥城橋直逹黃浦灘之北京路（即後馬路）另築馬路一條專備車馬往來所有房屋凸出之處由局給價收進業由工部局總辦雷福森君照請總巡卜羅斯君先將北京路山西路轉角處之警報所拆除以便鳩工開築 
[電車公司與華界巡士之齟齬。]  
　　○法總領事照會滬道略謂據電車公司稟法界一號電車三十五號司機人於西八月十二號即華六月十二日午後一點時由十六鋪赴斜橋駛至西門外菜塲地方有一華人越軌行走該車司機即發警鈴乃竟罔聞因電車不能立停以致車角碰傷該華人面額詎有該處華界七十號站崗巡士欲將三十五號司機人拘局正在爭論間適有三號電車由斜橋駛至該處上前解勸乃該巡士非但不理又復遷怒三號電車司機人竟將三號車上引電鐵桿以及開車揑手擅行取去以致電車拋棄中途該巡士似此無理殊與公司所定行車章程大有妨礙且恐行人觸電公司寔難任咎等語應請貴道轉飭該巡警局傅諭站崗各巡士以後凡遇電車或有碰撞情事公司自有定章勿庸干涉 
[天主教更調司鐸] 　　○天主教各屬司鐸等員現須更調業由姚主教派定陳士謙為蘇州府屬總司鐸顧洪義為上海徐家滙教堂院長翁承偉為盧州府屬總司鐸崔　才為常州府屬總司鐸昨已報告華官請為查照 
 
 

Page 19

 
 
[城內]  
　　賽會紀略。 
　　○昨日為中元令節本縣城隍及四司循例至厲壇致祭一時好事之徒踵事爭華毫無顧忌如購禁之臂香陰皂花十景清客班仍各隨行馬會尤興高采烈每至各署門首加鞭疾馳幸未肇禍本縣田大令派委捕廰前往代祭並懸牌示給假一天 
　　不知利害。 
　　○九畝地華初生家前日因有喜事施放花砲各隣人以該處逼近火藥局向之阻止華竟不服旋被扭送北五區轉解一路巡局罰洋十元 
　　逆子毆母。 
　　○西唐家弄朱槐卿家老傭婦顧氏之子顧金桂向母賣錢已非一次昨又索討不給金桂膽敢將母毆打旋由巡士拘至一路巡局請為究辦游巡官飭將金桂收押俟伊母到案訉辦 
　　擇地停屍。 
　　○滬南大碼頭救生局向來撈獲屍身安放碼頭腳下浴浦灘邊然後報堂殮悺南關辦事西人以上落不便稟知稅務司請為移遷稅司當即函致滬道轉諭同仁輔元堂商議遷讓刻由堂董議定以後撈得尸骸舁送南碼頭陸家浜安置業已據情稟復矣 
　　道批四則。 
　　○韓榮源稟批此案判結以來已兩年有馀何以罰欵迄未遵繳近又復施冒牌故伎刁狡已極該廨任其貌抗置之不辦亦屬非是仰會審官實令立拘陳履昌押繳罰洋照案連周韓茂春先繳之欵及其馀毛志卿胡惠卿王本大應繳之欵彙解來轅聽候撥充賑濟一面迅予派差勸除陳履昌假冒之牌當堂銷毀以符定案限此次批到十日內辦結具復不得再延高素恒稟批此案現撥民人等稟奉撫憲批示飭俟鎮江銀行紙廠帳據送道會民商會查軋理追並令該民人自舉代表一二人到會公同查閱等因已移商務總會查照惟查鎮江解來箱件祇有銀行收簿並無紙廠簿遽業經移請飭吊在案應俟弔送到日再行核辦著即知照選舉代表人屆時赴會查閱可也黏單附唐宗愈稟批此項匯欵先指明交董子履備購茅麗股票之用嗣因不願入股函電索還孫福瑞何得掯勒不交究係如何紏葛候行法租界會審委員查明訉逞可也潘宏業稟批察閱陳前縣原批既詐讀訴彙案提究該農民應赴縣呈催何得遽行越凟不準　 
[南市]  
　　藉屍圖詐。 
　　○製造局巡警湖南人劉貴成日前身死因無家屬在滬即由同局諸人助資成殮乃近日忽有劉姪三人偕劉之外甥周某等來滬稱被薙髪匠小郭挑痧致死控奉高昌廟巡防局員李葆初明府飭傳小郭到案詰明劉生前患痧囑令挑治見伊眼眶發現經色知係服毒故難施救判小郭具結開釋一面將情稟明該局張總辦飭將劉姪三人及周某等一併解縣懲辦 
　　女孩流落。 
　　○製造局巡警處巡江船巡兵前日在該處馬路巡見女孩一口迷路啼哭詢知在揚州南門外河南人張姓處父母俱故祇有寡母因被歹人誘拐來申等語當即留候召認 
[閘北]  
　　押交田單。 
　　○鄭湘藻控楊培慶私押田單一案昨經四路一區黃正巡官飭傅鄭子炳坤傅案質訉判楊押交田單再行核奪 
　　拐婦說謊。 
　　○陳貴書控陳許氏誘拐其　袁氏據供袁氏匿居南市昨經四路一區黃正巡官派保帶同許氏前往移提詎所供均非實在往提無著巡官以其刁狡可惡飭令掌頰一百五十下解送總局嚴辦 
　　勒遷豬作。 
　　○日前有鋪戶數十家公稟四路一區謂各豬作私宰病豬臭氣薰蒸與公衆衛生大有妨礙等語昨奉黃正巡官批準諭飭爾圖地保傅到各豬作主勒令具結限五天一律遷移如違重辦 
　　逞兇賴債。 
　　○已等消防隊巡士許安亭係山東人欠皮匠謝金實錢六百馀文已逾三月屢討不還昨日謝復催討許竟一朱逞兇圖賴行人某甲上前解勸亦被肆毆後經巡士將許拘入四路一區押候訉辦 
[英租界]  
　　斥革巡士。 
　　○代理公共捕房華捕正巡官茅君以老閘捕房一千零三十五號九百四十四號九百零八號二百二十九號等四華捕押解未結犯人王阿桂李福卿疎於約束聽其扭毆爰即將倩稟奉下總巡照章一併斥革以示懲儆 
　　疎忽獲咎。 
　　○南京路德裕里四十二號郭杏卿家前晨失慎捕房以其疎忽業已請廨出單傅訉矣 
　　揑詞誑報。 
　　○馬夫王阿六昨至老閘捕房控被某號巡捕勒詐等情當經捕頭派探往查不實將王斥退不理 
　　查獲原賊。 
　　○湖北路二百另一號潛盧總會內失竊綢縐二匹昨經老閘捕房包探錢壽生在裕祥當鋪內查獲原賊帶入捕房存候失主認領 
　　雉妓拉客。 
　　○雉妓胡三實前晚在途拉客由捕查見稟明捕房昨晨派探查明屬實請廨飭傅訉究 
　　密查客棧。 
　　○老閘捕房捕頭以滿庭坊及浙江路一帶小客棧林立難免無容留匪徒等事昨飭包探蔣文彬顧阿根與一百七十九號西探挨戶詳查如查有形跡可疑之人許即拘拿解廨究辦 
[美租界]  
　　命案可疑。 
　　○車夫吳紹裕被徐根榮毆傷身死迭誌本報昨日上午田大令委水利廰孫二尹蒞驗捕房將徐解訉不認行兇旋據仵作喝報死者因久病虛弱身死惟吳有母有妻有子昨日均未到塲二尹以十三圖地保葉賓源辦公茺謬大加申斥著即備棺將屍收殮暫免發封限令即日尋到屍屬投縣具結徐還押捕房候解公廨訉究 
　　必非善類。 
　　○包探沈阿炳昨在北四川路見山東人許德明身染血污並在身上搜出小刀一把拘入捕房押候查辦 
　　男女扭毆。 
　　○王阿昌昨在唐山人路與王董氏扭毆由捕拘入捕房押候解廨訉究 
　　會否拐賣。 
　　○周阿土控夏吳氏拐賣其妹捕頭諭將該氏暫押候查核辦 
　　誘賭訛詐。 
　　○鄔明小控住居百老匯路之阿蘭阿江等五人專以誘賭為由藉竭訛詐捕頭立即飭探將二人拘押候辦 
　　連斃兩犯。 
　　○陳錫康王香山因案禁押西牢前口患病送往工部局醫院於昨日先後斃命捕房即著地保查明收殮 
[法租界]  
　　節期停審。 
　　○昨日法廨應訉各案因逢中元令節故暫停審 
　　委員驗屍。 
　　○某甲在洋涇浜乘坐電跳下跌斃已紀昨報前日下午五句鐘本縣田大令因有要公委捕廰趙敬臣至同仁堂相驗據仵作陽報委係跌傷腦部致斃少尉親視無訛因無屍屬即由善堂𢞏殮發壇暫厝 
　　是否拐匿。 
　　○某甲之妻私逃已久近始訪知被在振清誘拐藏匿向左理論不肯交出遂即拘入捕房押候查明核辦 
　　巡丁獲賊。 
　　○李根生陳阿四行竊太古棧及鄱陽輪船藥材被管碼頭巡丁撞見即將人賊送入捕房押候解廨訉辦 
　　緝獲匪類。 
　　○竊賊王阿標過犯王阿喜俱由包探緝獲解入捕房押候核辦 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹]  
[英敦勞斯著瘦狷譯意。（四十八）] 　　楷羅極贊成此語。更相與密籌良策者久之。埒根乘晚車返城。楷羅則一鞭殘照。遄返屋兄來。時安索方午睡未醒。愛蘭則因事外出。楷羅復故作鎮靜狀。因此室中人竟無一知其會往車站者。獨坐少時。覺饑腸雷嗚。乃呼侍者進食。且飲且啖。臨閒眺。兩日來之煩悶。頓覺掃蕩凈盡。 
　　俄待者言海介求見。楷羅怒命侍者曰。瑟珊。（侍者名）汝往告彼。吾滋不願見客。且彼來奚為者。若不早行。吾斥逐及之矣。瑟珊曰。彼言有要語告主。且執禮甚恭。謂夫人圍閣尊嚴。渠非有急事者。必不敢踰雷池一步。楷羅聞之。面色頓霽。命瑟珊導之入。 
　　海介入時。鞠躬於楷羅之前。首幾至地。楷羅覩其遽施戚除之狀。笑命之坐。且問其來意。海介曰。將警告夫人耳。夫人恕我。海介老矣。又貧乏甚。寗尚敢預人家室事。抑嘗於芳畦籬落間。覩天人倩影亭。獨來獨往。詫謂絕代天姿。乃蹈危機而不覺。老身知而不言。負夫人。更負一已。且逆知舍老身外。無人能知此事者。故特冒險至此。為夫人告。 
　　楷羅曰。謝媼厚意。抑吾果有若何之危險歟。海介曰。君之險若家鴿處於鷹巢中。覆亡之禍行且不遠。楷羅　然曰。媼老矣。顧猶善謔。乃以家鴿喻我。然則鷹何人歟曰。即夫人之𧁸硈耳。渠性殘。鷹或猶遜其兇悍。夫人顧為其組上肉而不悟。彼前妻之死。已極可憐。夫人行為其續矣。 
　　楷羅聞之。心中若有所觸。急問曰。彼待其前妻慘酷耶曰然。彼前妻年與夫人等。貌亦相若。落溷之花。遭此結果。吾恨彼之心。未當一日忘。蓋吾會為其前妻服役。思慈惠若吾主。而竟不得其死。則益思及彼之殘酷耳。楷羅曰。借乎曰。老身敢撤謊者。雷霆碎首矣。且彼寗獨虐待其妻。更虐待其繼女。致其女以碧玉年華。飄零異地。吾思及此。恨不手刃此獠。楷羅曰。然則彼待媼亦必刻薄矣。海介曰然。彼常盛氣凌我。不齒我於人類。其故因吾常右彼前妻及其繼女而然。然彼究不能驅我遠離此地。吾雖寂處荒郊。而茅屋數椽。有時仍觸彼眼簾。茍吾長日行近其前。吾知彼必怒易發癲。恨我至於極點矣。 
國外新聞 
[法國防疫政策] 　　○十三日柏靈電云荷蘭洛脫丹疫癥行法政府要求凡由荷蘭各口岸開出之船須有衛生護照 
[英國興業經費議案] 　　○十四日倫敦電云英國財政大臣喬治君在下議院呈遞興業經費議案其目的擬使財政部能自由允準振興森林農業興辦船港運河改良渡口及建造新路先從汽車道入手 
[飛船賽駛之名次]  
　　○十四日倫敦電云萊姆斯電稱享利法門君乘雙機飛船飛駛一百八十六基洛米逹之遙（約合一百十六另四分之一英里）共飛行空際一百九十六分鐘之久其速率實為世界第一故獲第一名之獎金二千磅第二名為賴賽姆君得獎金一千磅（賴君於兩點十三分九秒另四分之三鐘內飛駛九十三另四分之三英里）第三名為濮君（兩點四十三分二十四秒鐘飛駛八十二英里） 
[齊伯爵飛抵柏靈] 　　○十三日柏靈電云柏靈人士盻望齊柏靈伯爵飛船之至興致頗高乃不意伯爵之飛船中途折其暗輪故阻於皮脫菲爾特附近十五日倫敦電云齊伯爵之飛船於昨日下午十二點四十分鐘由拂里安特里區歇芬駛抵栢靈伯爵當時低垂飛船之首以禮德皇一時觀者無不竭誠歡迎 
[希臘內閣辭職] 　　○十五日倫敦電云雅典電稱爾拉里之內閣因不允海陸軍員要求改革軍政業已辭職希王召買佛洛米沙里斯君入京防軍之一部分現已離開雅典紮營於外新內閣恩赦軍隊聞王太子將辭陸軍統帥之任 
[美國森林火災] 　　○十三日栢靈電云美國約司米脫山谷之森林忽遭焚如所有樹木恐全將被燬 
 
 
 

Page 27

 
 
   
 
 

Page 28

 
 
   
 
