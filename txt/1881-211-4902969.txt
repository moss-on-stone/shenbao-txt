# 1881 - 211 - 4902969

 

Page 1

 
 
[急救篇]  
　　北省連年災荒自晉　秦燕餓莩載途　鄭監之　亦既惄焉如壽矣猶幸自　朝廷截漕發　而外又得南中　君予紏集鉅欵沿途施賑全活甚多而直隸旱荒之後又遭水厄於是東南財源幾乎告絕而好善諸君尚　　節浮　以助賑濟至今年而直賑告竣諸善士藉可息　而近接嚴佑之明經自揚州來函言通泰各塲於六月念一日鳳　陡作監灶盡漕淹沒人口淹斃萬餘其幸而獲免者亦殘喘僅存露宿無食是實從來未有之災也本舘亟等之於報以期樂善諸君大發惻隱庶幾未死者尚可全活乃復接前辦協賑同人代述江陰常熟沙洲同被風潮待桖情形小啟一帋知該處办與通泰同時被災其蕩析流離之慘亦復一轍死者既不能收葬生者又不能生全老幼男婦露宿堪憐眠食起居莫知所適　被灾者想亦劫數所遭無可咨怨而旁人耳聞目觀其有不怦然動而潸然涕者豈情也哉昔日北省之灾相去尚覺稍遠今則近　咫尺矣北省雖亦同在版圖之內而南北尚若有所界限今則同屬　省矣前者北省之災捐助者何等踴躍則此時但一呼　當無不取懷而予者吾知諸君子决不恝然置之一貽舍近圖遠之譏也或者謂前此北省連年災祲東南諸善士業經竭力捐助筋疲力盡即勸捐者亦復不憚苦口幾於舌敝唇焦幸而稍有轉機賑務可以暫息莫不私心慶幸若今日又欲更為發棠之請其勢有所不能其力有所不逮是直無可如何之事即使好善之人不忍流離之苦欲為之援手而苦於無　可解其將奈何然今日之助賑與前者不同前者之　廣今日之　狹前者之時緩今日之時迫　狹則當可以設法不至散漫而無收時迫則不容稍寬亟宜旋集而安定前日通泰災　甫到即有甬泉隱名氏及無名氏概然樂助捐至三千兩之多則可見好善之心　不肯讓善於人謝責於已直賑既停之後猶有寄欵於協賑公所者經協賑同人講欵寄還則是彼續寄而却回者善願猶未了也揚州之精華皆出於塲灶塲灶遭淹則不但此時被灾之民困苦萬狀而於揚州大局亦有所妨江陰常熟沿江各沙洲百餘處圩岸均被冲潰室　漂沒百物蕩盡以視北省之荒情形　同而此次風潮突如其來其　更烈於北省儘有朝為富翁而暮為　人今日商一家歡聚明日即骨肉飄零者鳴呼由是觀之人之　　於天下壞間非人為之實天為之雖有石崇之富頃刻可以消亡又何取乎多藏厚積為也夫博施濟眾必也聖乎自非聖人焉敢肩此車任但當觸目驚心之地而漢然不動於中必非人情况諺有之曰救急救窮難猝被風潮遽遭願沛此何等急事當此之時而畧一援手不啻取瀾轍之鮒縱之西江其得濟當必有較他人加倍者諸君子何樂為不為也或者又謂北省災區甚廣官賑有所不能徧故不得不賴義賑以補之今則偶然偏　有地方之責者自當殷法賑濟又何必諸善士參預其間且前此賑務皆有獎　故人之輪叙也極其踴躍今則情形與前不同未能仰邀獎叙悉輪捐者未免退縮然君子為善但盡已之力而已官賑之有無不必計也但自盡其心而已獎叙之有無更非所知也風楷六月二是二十一等日迄今四旬該處災黎　前此南中諸善士不分　域竸為助賑當此嗷嗷待哺悽惶况瘁之際其望救於南中諸君子者其情正迫所願樂善諸公急解囊以副災民之望是則鄙人所不勝盼禱也夫 
[恭錄] ○七月初五日奉　上論兵部奏請飭拿書吏歸案審辦一　吏部書吏朱慶雲等冒領　賞銀兩案內兵部書吏諸　臣畏罪潛逃着步軍統領衙門順天府五城御史一體嚴拿務獲交刑部歸案審　欽此 
[東報譯] ○日本西字報言高麗人之來日境者至日本之製造船砲處請諸日員欲借此地暫住詳觀其中機器運用之法日員允之是可見高人之留心機器等事也又云日本造紙處所用皆係機器以皮條搖轉極為靈便一日有一小工正在持刀霍霍向石上磨礪該小工不識機器利害未能小心防範忽衣服為皮條帶住該小工　之以升皮條四面碾動該小工亦四面亂撞比及停機救下而已不可救樂矣附近機器辦事者尚其　旃 
[詳述美總統受傷情形] ○美總統為洋槍所中　列於報茲接本月初九日倫敦發來電報知總統之傷刻已有人包醫可以定卜痊愈矣其所以中槍緣出西報載之甚詳爰照譯之據云美國火車路每段皆有房屋以備附搭火車之人小憩是日美總統由罷　提馬路待上火車至　勃蘭脫地方看望其妻正在下馬車進入車路旁側之屋眾官亦在旁迎接此處房屋甚多有一處係婦女所憩之室總統行經是處相去不過五步突然一槍適中其膀其槍長七寸機有　門彈子頗大總統受傷回顧又被一槍正中其腰倒於地上放槍者即向外跑比旋即為人追　室中婦女及隨從人員舉扶總統手　上牀內總統亦不覺甚痛惟云足下不好過可將鞋脫去又命發電報至朗勃蘭脫告知其妻言雖然受傷可以漸愈并屬其轉來相視眾人既將放槍之人訊其名曰忌督向為狀帥因素無重名乏人延請被獲之後形似瘋癲惟云總統與我意見不合故欲謀殺以便另立總統且云既經被獲必然入監亦竟毫無懼色及至送入監中則管監者認識其人云已來過忌督曰然第一次我來欲觀監中情形而爾等不准入內第二次始得進內見監內地方甚好可以安居今次乃正適所願收監後問其有無主使究何意見則云并無主使亦無他意但以意見不合之故欲致死以為快耳前總統格蘭脫亦在同訊議得此人大逆不道宜加繯首之罪然尚未定斷刻下仍禁監中也 
[民教失和續聞] ○昨報載濟南府民教失和一節茲悉於前月念五日駐京美欽使接到濟南來值言此事業已平靜可以無須憂慮矣美欽使以此事告知總理衙門總理衙門現欲查察其事諒該亂民必將有所畏忌而不敢復逞耳 
[揚州水勢] ○揚州自前月下旬至月初暴雨幾無處日尤多徹夜大雨在西北諸山可稱霑是而四境水勢則不能無憂所幸巴蜀害水尚未灌注襄漢故江流雖漲尚屬平緩惟高寶一帶居揚之上游承黃下流淮水直入三十六湖湖水泛濫南注揚之東　　河旁及下河之七州縣其害不小聞高郵露筋祠　帶水已平岸邵伯之太王廟　 
 
 

Page 2

 
 
鐵牛灣諸閘口河隄之石只有三方在外加水再稍長西北風一作則河工大為可虞也 
[開賭告白] ○向年揚州督博動輒一擲千金自監漕河關四大務減色後挾重資而賭者甚少現惟管務中人雖強弩之末而呼盧喝雉猶可稱雄次則官塲之候補衙署之幕賓見有紈　痴兒雖百金十金亦如獅子搏兎全力畢注揚城府縣官深知其害總辦保甲趙觀察尤深惡痛疾疉次出示嚴禁賭風漸戢而恃此為生之某某無業可歸心殊憤極於是在官示之旁附一告白實貼於教塲九如茶社門首觀者傳為話柄今附錄如下以博閱者軒渠　本賭棍某某告白某非棍也因自幼喜賭十餘萬命之產數年揮盡數游他省為賭侯座上客所得年家故舊之金亦付博塲斷不會分文過宿此某之性也而卑鄙俗惡之夫不以為大雅反以棍目之遂令一往無前豪邁自喜之客執梃為下流長嘻異矣今倦游反響里收拾餘燼小試其端來游者無非官長幕賓之屬非圖利也實娛情也乃無知者流區者不余畀定欲令父母官知之某雖棍之也叙齒原不過三十序爵又何賞仕守令下父母官嚴諭矣切示矣余如以金錢勞績得來之功名去之何足惜然余乃二十餘首文字博來之榮今以賭失之烏乎司乃某不可而人必欲　勢不獲已只得於某月某日大集同人上則文武候補外營軍官中則土當幕賓刁生劣監下則猾史奸　游兵撤勇大開圍塲於舊城故探花第之左首第四門大宅內盡與一睹我慈父母或來撫綏而復育之惑來　治而扑則之唯命是聽其實如某之棍也乃混去天地之大何所不容於一棍而混者不容焉其奈之何某謹白 
[牮屋致禍] ○楚北牮屋匠自別於泥水木匠而取值較重恒做包工漢鎮籃子街王家巷田裕順土號上首朝西一帶門面房屋均已斜倚前由主客共商倩匠牮修不料牮時傷氣鬥　暗受大損竟於是月初三日午前坍場六七家係川貨篾器繩索烟土等店約計前後機平披共十餘間霎時烟塵障日婦稚爭逃既定檢查坍塲除路人畧受損傷不計外居人傷者約十餘名壓斃兩男子並一媼一女隨各由家　收　斯時忙迫之際傷者各就診治磚瓦堆積未知尚有屍身在內否統俟續探以報該匠等自高價值而貽害如此殊可惡也 
[遺勇回籍示] ○欽命潮南提督軍門蘇博通額巴圖魯一等子爵鮑為出曉論事照得本爵軍門於光緒七年五月十六日承准兵部火票遞到軍機大臣字寄大學士直　總督一等肅毅伯李兩江總督劉湖廣總督李湖北巡撫彭湖南巡撫李湖南提督鮑光緒七年五月十四日奉　上諭鮑超所部步隊二十一營馬隊大營駐紥樂亭一帶與在防務稍鬆自應量為裁減以節餉需著該督於所部各營內即行裁撤步隊十一營馬隊二營派員分起管帶回籍尖為遣散該勇丁籍隸湖廣程途既遠自當仍由輪船行走較為便捷着李鴻章劉坤一即為預備知照鮑超飭令各營陸續起程應需輪船經費即着李鴻章籌欵應付此項遣散勇丁着鮑超責成統帶各官加約束毋任沿途逗留俟到籍後並着李瀚章彭祖賢李明墀督飭地方官一體彈壓照料毋令滋生事端所撤各營月餉應如何覈給之處着戶部妥籌辦理其軍火器械着李鴻章派員點收存儲備用至現留之馬步各營仍着鮑超督飭認真操防毋稍懈弛將此由五百里各諭令知之欽此遵當即裁撤馬步十三營下餘十四營現在庫款支絀全撤在邇合行出示曉諭着各省投効人等知悉免致數千里往返來營毋遠特示 
[宦海述聞] ○閩省官塲冗雜委缺固難委差办不易易向例同通州縣雜職之差皆一年半期滿近以各班擠擁因將各差向例一年半期滿者今改為一年向例一年期滿者今改為半年斯誠意美法良然亦有連年差事不斷脫此接　者亦有數年不得一差長吁短嘆者是又於同之中而有異焉者也 
[賭風未靖] ○福州閩縣屬之上歧中歧旺馬尾等鄉花會盛開貽害窮民已列前報茲聞有差牟等得規包庇故敢日中為市在囊有餘貲者雖博負或不至乏食惟肩桃　負之儔浣衣傭工之女亦同入迷途致因此而殞命殊可憐也 
[無端慘死] ○蘇胥門外某姓餻糰舖兄弟兩人相為扶助畛域無分手足頗洽本月初三日黎明俱起兄在樓頭磨粉弟在廚下蒸餻往常餻熟啟門即有買客陸續而至生意頗為熱鬧是日其兄推磨既久弟聲息下樓看視則見其弟頭入灶門如鑽穴隙釜上熱氣騰騰灶內火勢烈烈挾而出之則五官糜爛血肉模糊四體熱而不冰而氣息絕矣或謂死者素有　疾今疾發而然聞其人素係良善故見者皆不勝憫惻云 
[談怪招錄] ○據南昌友人傳述該處順化門內之揚子巷某甲住宅忽於月前有怪肆擾或取其箱內衣飾置之床頭屋　或搜其篋中銀錢擲之堂前竈下而箱篋則對鎖如故一切用具亦彼此移徒却無纎豪損失亦未偶露其形故甲不甚介意惟戒家人失物自尋勿事醫駡以桃　端且看其變幻何如如是者將一月不加劇亦未稍住近具友勸往閱卜究其何異語畢方欲起而門槓忽自橫架于門若阻使勿出者友乃拉甲衝而過既卜據言為五顯神所弄禱之當去甲至晚回家擬即照辦迨入室見已鎖坐案頭有木板一塊長五六寸闊半之上畫似非人一物以一茶杯盛灰插香三枝置木板前墨痕狼籍滿案家中固無幼孩問諸婦女皆不知但言今日極為安靜甲會意即製一龕祀諸旁屋早晚致禮而怪遂寂然又墩子堂中乙兩家比鄰面居中隔一磚墻高三丈餘彼此平素無隙日前甲家人納凉於庭忽牆頭一磚飛下幸未中人疑為乙家所拋扣門詰之乙殊不知令其自行察看似無影形迨甲反坐原處又飛落數塊遂起而噪駡并言方見牆頭有人影非爾家人而誰乙不服亦謂中在牆頭探看殆欲認路行竊兩相爭竸互報巡查局員飭坊保踏勘實無可疑乃更令局紳為之開導方免與訟然中之胞弟未三日竟無病而卒豈咎徽之先見歟 
[蘭盆盛會] ○本埠新蘭廣肇山莊年例於中元節盛設盂蘭盆會茲聞於十四夜起仍延羽士誦經計共三畫四夜屆時想往觀者必濟濟也 
[輪船小損] ○上次永寍輪船赴溫行至玉環　　大碌洋面輪軸忽折不能再駛幸遇海珊輪船為之帶進溫州海口月之初九日仍由海珊帶回上海修理大約不數日問可即竣工也 
[麥舟沈溺] ○前日午前浦江中有駁船載麥七十八包行至虹口成泰碼頭忽船身進水沉沒當時打撈麥包所得無幾而被別船撈去者甚多不知該船所載為誰家行舖之麥也 
[小孩墜河] ○昨日黎明時新閘碼頭捕魚船上有五六歲之孩睡於船頭其父母忽聞水面激聲似重物墜河隨起探視孩已不見知其落水當即四下打撈蹤跡毫無惟有號哭耳亦可哀已 
[示令拆房] ○本埠城濠淤塞議濬已久有滬城紳士賈明經雲階稟請道憲飭員履勸自小東門迤南歷大東門小南門繞至西門止一律與挑等語關道憲劉觀察已委水利局總辦張翰卿太守會　核辦并泒定駐滬撫標勇丁挑濬業經估工與辦惟因挑起之泥一　 
 
 

Page 3

 
 
時無從運出擬即在城腳下基地暫積再行設法惟該處有居民搭蓋房屋諸多不便故張太守會同上海縣出示令該處所搭　屋羊棚一律拆卸對河人家有建水擱者亦着拆去未識居民能遵　否也 
[無端被傷] ○嚴松舟投英公堂訴稱昨午後摯孩經過虹口突被暹羅人持刀戳傷我左耳適逢巡捕到來拘得其人一面送我至醫院醫治其傷甚重求辦暹羅人亞美供因被人竊去一洋錯認此人以致悞傷陳太守以暹羅人無該國領事管理商之賈副領事判罰亞美洋五元如無力罰洋管押一月以儆 
[賭徒復讐] ○前日上海縣署有青浦人顧某喊冤經王別駕傳問據供前充英捕房巡捕會同捕頭至虹口拿獲廣東人賭犯送英公堂懲辦茲因摯同兒子搖得會洋四十元回家經過虹口孩在籬旁大便鄉人駡之該處賭灘人聞而探視見我即便行兇致受重傷並打失洋三十八元求恩提辦問官飭驗得某受拳傷踢傷各一處謂顧曰賭灘既在租界可稟捕頭或訴英公堂無不准理俟提案再請送縣究辦可也顧遵諭而退 
[捲逃破獲] ○浙江嘉善之寶善當前有管包夥程天孫捲逃一事計竊去金珠衣飾約當本七百緡及現洋二百元該舖當手會令更夫胡二至上海蘇州等處尋程豈胡至蘇過程得其賄贈隨自至上海嫖娼而該當之東人姚姓寓居英租界後馬路當由其夥蘇仁山報信慮其或避蹤在滬隨報英捕房請緝繼由包探康阿順路見一人手持金鐲金挖耳等件人甚粗魯疑而盤問知即係該當更夫胡二稱程給與金飾六件有金押髮已質於福如押鋪質錢十七千零因即起　連人一併送英公堂訊究胡供稱到蘇見程分以金飾我不允渠竟欲行兇是以獨來滬地程到蘇先至湖田與史姓妓相識旋妓託蔡裁縫租屋於黃鸝坊橋與程同住云陳太守將起案之件先着原告遣到之蘇仁山領去當由典主賞給康包探洋四十元太守隨飭捕役並康包探協蘇仁山帶同胡二往蘇令指程天孫拿辦到蘇先至黃鸝坊橋史姓妓處不見程天孫着妓交人隨領至閶門外擺渡口李錦堂家獲住並起出金飾十件珠一百十粒洋三十元押帶來滬昨該包探將人　解案經太守訊詰據程供係安徽休寍人年二十二歲十一歲時入寶善當學徒現為管包捲竊金飾洋元是實惟現洋二百元業經用盡其金飾除兌去一兩四錢計得洋三十餘元洋已起案外尚有金飾十件珠一百十粒亦均起到餘少之金飾皆與胡二約計當本錢四百緡太守謂胡二秖認得汝六件汝今既稱所給尚多是何名色着逐一供明以便對質程稱記不清楚太守再問胡二仍執六件太守令將起案之件交蘇仁山領去胡二程天孫押候訊追云 
[客棧被控] ○昨日法捕房據西鄉人吳家麟投控稱在鄉教讀到滬購書暫庽吉祥街小弄內金德與客棧詎該棧設局串賭引我入局我辭之彼即懷恨　稱失去拷皮馬夾一件誣我行竊被鎖於房勒令承認謂並未走開任憑搜檢彼亦不理即將洋傘取去而赶我出外心實不甘訴諸親串金裕卿向論詎該棧主金士良司帳人陳達夫一味恃蠻兼將金裕卿推跌又有不識姓名人相勸此人亦為彼推倒為此投控請為拘辦法捕頭准控昨飭有探將陳達夫拘押諒於今日解公堂訊理也 
[欠項約議] ○福鼎與林立廷捲逃一案　公廨疊次訊理情形均經列報妓悉林立廷並不在杭前信四封乃由吳淞寄來而林立廷於初十日自吳淞來滬挽人出塲調處自亦出面與各錢庄米行會晤而各店夥欲將伊入捕房經錢業董事建幫董事担保允為料理乃已聞定在今日商議云 
[謝孝子傳] ○孝子姓謝名上達寍鄉四都農民也生不識字而有至性母某氏病攣碗不能舉作孝子家貧日傭於人的貲以養每雞鳴起炊黍熟調甘旨一簋溫盥湯烹茶備巾盂盞箸預置榻旁稟命畢然後疾馳就傭　傭甚勸能以力半倍他傭功用此傭諸輒愛之日未暮乃白主疾馳返奉母　畢然後盥濯休息以為常傭主與酒肉必携歸遣母傭不遠去率二三里為限便定省也孝子無妻無女兄弟母髮亂躬櫛沐衣需垢躬浣濯之暑月為母澡浴不少厭怠母病寒苦鼻塞孝子口承母鼻以氣吸通之暇則坐母旁說委巷瑣屑無稽之事以悅母母性卞急稍不遂動怒詈孝子宛曲承順無怨容鄉村有燈會或演小劇母必欲觀雖極寒署深夜不可阻孝子肩負手扶不以為勞如此二十餘年母乃卒余幼時孝子賃余旁舍居年七十餘矣鄉俗中元前五日祀租衣冠出門外迎神朝夕設奠中堂中元夕乃送神門外焚楮帛而退孝子是日市酒肉香楮歡慶殊甚晚出田壠間迎之慰問其母且語且笑如生時既設奠則躬坐筵側勸加餐焉中元夕乃涕泣哽咽送之田壠間先是孝子有兄某早世至是乃呼兄祝曰阿母老矣病不能行阿兄其背負之母使罷於道路言至此輒慟哭不能止此余幼時所目擊其奉母事則聞之余大父母也大父母又言道光二十年間有湘鄉某詎吾鄉三百餘里忽一日詢至余家間有鄰謝上達其人否大交出問之乃云渠鄉有神降乩鄉人集問天下有幾許孝子神具示某某等二十許人群其籍貫其他俱隔省郡惟此距較近故特詣訪驗神道虛寔並云乩書二十許人俱獲天佑及身富貴謝某已老當以來生獲報可擁入騶云云於是鄉人遂以八騶呼孝子迄今已歿十餘年猶身道及孝子者輒曰謝入騶謝八騶也夫神道甚遠釋家輪廻之說儒者不談要之孝子一農民生平名不出里巷而能令數百里外聞風與慕斯亦奇矣孝子本赤貪晚年乃獲小康又健甚年八十始歿苟非孝行恐無以致此嗟乎士大夫日誦詩書癁豐席厚慈父賢母康健一堂尚有重貨財私妻子漠然不顧其親者設處孝子之境吾不知其向如聞孝子之風可以愧矣[  貧者贈言]  
[題泖濱仲鄂石廣文本地風光圖] ○三泖冬溫并夏凉君家入住水雲鄉四圍竹徑高人宅十畞桑陰處士莊管領烟霞耽應僻平章風月傲羲皇閒來記取當前景繪入圖中一卷藏　風光本地也稱奇今日披圖偶見之摩詰囊陽留妙筆參軍開府詠新詞羡君潑墨題箋速愧我揮毫落紙遟一榻茶烟閒坐久西窓翦燭更談詩　自昔名流愛小村半耕半讀古風仔消閒案有琴書樂避俗門無車馬喧花徑依稀陶靖節草堂想像陸平原籬邊黃菊開猶未待到重陽酒一樽　雪泯鴻爪書圖留高躅何妨作臥遊稻蟹江鄉添一角蓴鱸風味話三秋放懹泉水詞源瀉滿眼江山筆底收儘許烟雲常供餐時還披覽可銷愁[  雲間瞻在軒主人待定稿]  
[念奴嬌　題吳門管秋初悼亡詩冊] ○神仙眷屬靈三生會作劉網仙侶林下風流誰得似秋水幾重眉嫵見作鴛鴦怕分蝴蝶長願安貧　　累添多少離緒　更望載鶴歸來與卿偕老槐藿甘辛苦可奈　盟猶未冷玉貌忍驂駕去雲影花空蘭根未茂痛哭情無主人天兩處芳魂應共凄楚[  荷花存主曹家棟倚聲]  
[題吳門管秋初悼淑配潘孺入詩後] ○錦瑟年華付碧流客中消息半沉浮珠　　人已天涯隔玉佩魂隨月夜留花落紅塵風信早陰成綠葉雨聲秋誠知柳色多離恨悔煞當時萬里遊　迢遙牛女悵銀河僕亦傷心逝波似此深情鐘我輩漫將長恨託詩歌芙蓉鏡裹悲人 
 
 

Page 4

 
 
柳薑橘　中奠女羅精衛有心填碧海可堪夜夜泣嫦娥[  苕溪抱甕子初稿]  
[寄懷土夢萱即請哂政] ○翩翩裙展憶王　　儘許馳名翰墨塲愧我無才禁筆硯多君妙手富文章琴書嘯傲悲千里珠樹風流聚一堂　王君兄弟三人並有才名　兩字加餐投贈處說詩猶記夜聯牀○讀王夢萱文奉贈一律　儘有才名似陸機烟雲動筆不停揮驪珠探得奠無敵鳳藻裁來漫說稀處仲唾壺今欲碎潘郎舒錦自無議生一管宜珍重長吉嘔心計亦非[  醉月軒主黃祖陰未定草]  
[七夕小宛陵居士招飲口占四絕] ○仙尉多情棒玉巵銀河秋凈月來時雙鬟勸酒箏停後親送尊前乞巧絲　鵲橋渡後語從容兒女情懷一樣鐘今歲莫多傷別緒只須匝月再相逢　家家乞巧笑相呼試問誰家乞得無我道不知安拙好巧人常作拙人奴　七夕風情憶昔年紅樓設宴晚凉天美人已化秦雲去空說今生未了緣[  鬘華仙館甫稿]  
[七月初八日雨相傳為牛女灑淚偶與楊介周詞長話及感而有作並慰牛女] ○每從七夕賦佳期　　得相逢又別離塵世一年天一日無端清淚灑臨歧　銀河咫尺等天涯離合尋常恨莫加覿面片時離最久良緣短促自仙家　瀟瀟風雨送歸程銀漢無梁鵲噪聲可笑人間小兒女為儂別去淚盈盈　諸天大地不勝愁我為雙星淚欲流織女不教終古恨今年猶得會牽牛[  小薌外史張星未是艸]  
[楊介周詞長招飲酒樓命倡一律醉筆應之用唐子久韻] ○蒙招暢飲滬江頭携手同行上小樓到處風光須領略此閱花月儘勾留猜拳賭酒罇常滿覓句催時韻獨悠檻外煙波憑眺望個中佳景以齋收[  張星甫稿]  
[光緒七年六月三十日京報全錄]  
　　宮門抄○發抄　旨五道○江督劉　奏叅革世職審辦夾片○皖撫欲　奏請留武員帶隊夾片○江撫李　奏叅革各員夾片○又　奏請給世職並改卹摺子○江督劉　奏揀員調補知縣摺子○護陜督楊　奏請　神靈　封號摺○六月三十日戶部通政司詹事府廂黃旗值日無引　見○李鴻藻謝以協辦大學士　恩○長春等彈壓覆　命○召見軍機○發抄　衛容光奏太原守左雋請假委候補守丁體常代理奉　旨知道了欽此○又遊摯胡有才等請免騎射奉　旨着照所請兵部知道欽此又請派員查閱營伍奉　旨着派衙榮光查閱欽此○譚鈞培奏恭摺接護江蘇撫篆並謝恩奉　旨知道了欽此○許應　　奏接署藩篆並謝恩奉　旨知道了欽此　○○劉坤一片　再江西宜黃縣雲騎尉世識歐陽紹會有圖詐不遂聳母誣告情事經南昌府提訊供詞狡展異常據藩臬兩司請叅前來相應請　旨將雲騎尉世職歐陽紹見先行斥革以便研審確情按律懲辦謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○裕祿片　再遇缺題奏提督現署壽春鎮總兵程文炳果勇廉明入歷行陣前經奉　旨發往江南差委上年經臣坤一奏署壽春鎮篆並經臣裕祿奏明統帶皖北防隊訓練既屬精勤緝捕尢著成効地方深受其益實為統將中不可多得之員現擬於郭賓昌假滿回任程文炳交卸署篆仍留在皖帶隊認真操防以資得力　　會同兩江督臣劉坤一合詞附片具陳伏乞　聖鑒訓示謹　奏軍機大臣奉　旨知道了欽此　○○李文敏片　再知縣身膺民社責重事煩必須端方明白操守清廉方能政平訴理吏肅民安苟異於是必貽誤地方即佐貮首領每有代理縣事之時亦不容昏庸之輩濫廁其閱臣於通省正佐各官隨時留心稽查已將庸劣各省專　　奏叅在案茲復查有候補知縣汪嘉猶行為荒謬不顧聲名前署崇義縣專試用知縣庸兆麒辦事粗率聲名平常前署大庚縣事候補知縣周尚文才識平庸頗滋物議昌縣林中鈺不學無術聽斷乖方臨江府經歷屠均才具淺陋任意妄為署萍鄉縣蘆溪更巡檢儘先前補用典史孟傑與行止卑鄙蘆名惡劣均未便稍事姑容相應請　旨將候補知縣汪嘉猷試用知縣嚴兆麒候補知縣周尚文端昌縣知縣林中鈺臨江府經歷屠均儘先前補用典史孟傑與一併革職以肅官方而飭吏治臣謹會同督臣劉坤一附片具陳伏乞　聖鑒訓示再瑞昌縣知縣臨江府經歷均係問缺應歸部選江西現有應補人員應請扣留外補合併陳明謹　奏奉　旨已錄　○○頭品頂戴江西巡撫臣李文敏跪　奏為代理知縣典史守城　　戕懇　恩　部議給世職恭摺仰祈　聖鑒事竊查前代理江西南豐縣事南城縣典史升用縣主簿孫效會與署南豐縣典史陳動防南豐縣城於咸豐七年七月二十七日城陷殉難孫效會之胞伯孫佶嫡妻張氏亦同時殉離經前撫臣耆　　　案奏請議恤嗣經吏部將孫效會照殉難例加贈監運司經歷銜並癮一子入監讀書六月期滿以縣主簿冊候銓陳動照殉難例加贈縣主簿銜癮一子入監讀書六月期滿以州吏目註冊候銓咸豐九年九月十九日奉　旨　　議欽此轉行遵照在案茲據該故原孫效會之子孫慶年呈稱伊父孫效會於咸豐七年代理南豐縣事是年七月髮逆圍攻縣城孫效會會督同城文武撄城同守二十七日城陷與署典史陳動額外外委郭樹英幕友唐安國同時巷戰陣亡查他邑守土官被賊攻　　城池殉難均蒙議給世職　　效會請事相同僅癮主簿實抱向隅之泣又伊胞伯孫佶係安徽當涂縣學附生前次請卹案內漏未聲叙應請一併更止等情經署南豐縣知縣周天衢覆加確查係屬實在情形由府詳經總局司道會詳請奏前來臣查前代理南豐縣知縣孫效會與同城文武城陷被戕孫效會一門死節殊堪憫惻除額外外委郭樹英幕友唐安國及孫效會之妻孫張氏前已　請　　　卹外合無仰懇　天恩勒布將前代理南豐孫事南城縣與更升用縣主簿孫效會前署南豐縣典史陳動均照例議給冊職孫佶改照生員殉難例議卹以慰忠魂而昭激勸理合恭摺具陳伏乞　皇太后　皇上聖鑒訓示謹　奏軍機大臣奉　旨該部議奏欽此　○○頭品顧頂戴兩江總督臣劉坤一跪　奏為揀員調補沿河要缺知縣以裨地方仰祈　聖鑒事竊宿遷縣知縣舒朝冕　　省另補遣缺應以光緒六年十二月初八日奉　旨後五日行文按江蘇省照限減半計算扣至七年正月初八日作為開缺日期歸正月分截缺查宿還數係冲　　難沿河要缺例應在外揀員調補該縣界連界省南北冲衢素稱難治必須明韓有為之員方足勝人茲於現任簡缺知縣內逐家遴嚴查有儀徽縣知縣周昂駿年四十三歲浙江監生報捐縣丞雙月選用指發力蘇同治五年十月騐看六年二月初四到省於蘇軍分援各省出力案內保奏免補本班以知縣仍留原省遇缺即補淮揚一盡謂清　內保加知州銜九年十月赴部引　見十二月十一日奉　上諭准其以知縣仍留江蘇遇缺即補並加知州銜欽此十年二月回省試看期滿甄別留省補用光緒四年請補儀徽縣知縣五年六月二十五日到任試署期滿題請實授在案覆查該員才識明練兼習河工以之調補宿鑒縣要缺知縣實堪勝任惟該員難經試用期滿題請實授尚未接准部覆歷俸均未屆滿與例稍有未符但人池實任相需例得學摺奏請一面飭合赴部捐免實授歷俸試俸以符例矣合無仰懇　天恩俯念員缺緊要准以儀徽縣知縣周昂駿調補宿遷縣知縣實於地方河工有裨如蒙兪允該員由　　任知縣請調要缺知縣一切因公處分例免核計且係銜缺相當毋庸送部引　見亦　須查造叅罰謹會同漕運總督臣　　培　　恭摺具陳伏乞皇太后　皇上聖鑒訓示再所　儀徽縣員缺江蘇省現有應補人員應請扣留外補江蘇巡撫臣吳元炳弟臣已丁夏吳以木經列銜合併聲明謹　奏軍機大臣奉　旨吏部議奏欽此　○○頭品頂戴護理陜甘總督署 
 
 

Page 5

 
 
甘肅布政使臣楊昌濟跪　奉　　　　懇　天恩　賞　　封號以答　神貺而隨與情恭摺仰禱　聖鑒事　　　督臣左宗棠咨據安肅道王必　詳據肅　紳士王惠岳凰歧閻光統暨　境士庶人等稟稱　劉猛將　畫忠元室默贊　熙朝捍　　功　昭靈異戰諸　祀與久享明禮肅　　居邊塞野多湖澤光緒三年夏　由西北草地　來一種蟲　似蝗而小飛能敵天先落于金　萬　　處堆積澤　　　湖草　　　　不　　蝗　經各地方官　時設法捕　未傷禾　沂來肅境湖濱自生蝗蝻　漸延蔓節經稟請派隊分捕未及長翅旋亦撲　乃六年五月　　　堡沙窩一帶胡灘內忽有蝻子出土　經肅　文武督兵起夫親　撲捕士庶亦多隨往者維時河灘之上地面遼闊蝗　滋蔓稍大者尚易驅　碎小者頗難下手每遇人力　施之際轍起一陣順風將大小蝗子吹聚成團人借風力乘勢　入壕坑用土填塞　　甚易間有蝗子厚密一日未能驅減次早起視竟自死之蝗堆積地面二三寸不等接連成斤　　　在查看盡皆腐爛入土其　內外問有跳躍之蝗忽來赤嘴　鵲成陣飛落啄食無遣是以旬日之　一律净　肅境再無化生之處使非　劉猛將軍　神功願佑鳥能　　迅速若此又安西敦煌等處去　蝗生極多今年亦無一處復生默化潛消尤　神異目下　境豐收人民樂　憶　神功實深悚感用敢合詞具稟仰懇轉詳請奏　懇　天恩加　劉猛將軍　封號以隆報　庸為公使等情由州　情轉詳到道　道查　　四五兩年春夏之際屬境各州縣屬有蟲　滋生似蝻生於湖草間方其甫生數里十　里之草頃刻　　　　長翅飛　禾稼　可復　當　飭在城外　龍神　設立　劉猛將軍位以時禱祀並嚴飭地方文武兵勇協力捕除凡鄉民出而盡力者給以翅食鼓舞從事以故蟲　胥殲禾稼無一傷損六年夏間　境　　復見幸蒙批飭肅州女　派撥兵夫協力撲捕其時　神風迅捲鳥鵲飛啄得以等時掃除净盡不致為害田疇士民欣逢樂歲謂非仰沐　神庥人力　　逮此據情轉請　加　劉猛將軍　封號前來程前督臣左宗棠核明　劉猛將軍籞灾捍患大著靈顯皆係確切情形咨交到臣覆核無異理合　摺具奏籟懇　天恩　賞加　劉猛將軍　封號以答　神貺而　肅　　乞　皇太后　皇上聖鑒訓示施行謹　奏軍機大臣奉　旨禮部議奏欽此 
[江督情門抄] ○六月三十日將軍希會　同知倪女英拳　　　　公幹　○七月初一日委用道賀彬元交卸籌防差　候補范志熙初二日考書院　同知文頤奉籌防總局委赴九江查閱跑臺　又黃名　奉委稽查南門均稟知　運判任杰奉傳察看　前浙江候補知縣石治棠稟辭　　丞　承緒到由蘇來庸　○初二日前長江水師提督黃拜會　候補道　喆朱澂　辦軍械所差　楊儒銷軍械所差並　辦籌防局差　統領江兩全軍水師委用道賀元彬辭　請補徐州府桂中行辭回皖南保甲　同知文頤辭赴九江查閱炮臺　准補荊溪縣錢志澄辭回上海　運判任杰　回杭州　分省知縣方朗到見　熬春仁辭同靖江廳捐　通判林廷鏞奉示考試　縣丞任學思奉　憲飭知准補濟河縣丞缺　藩　牌示揚州府經歷程鵬期滿遣缺查看試用縣丞　鴻海　門　理　○初三日遊聲觀慶有由　軍回　都司謝步雲　即辭　內閣中書陶濟福　拜會　知縣王以德銷南門稽查差　藩轅牌示署高　　界首司巡檢丁均平期滿遣缺查有試用與史曹立　　阜　縣與史顧樹實因病繳　遣缺查有試用巡檢陳家　又蕭縣典史高慶疇病故遣缺查有試用典史　同正　溧水縣典史　慶芳期滿遣缺查有委田未入流金鼎均捲　署理　方　高郵　捐來　直隸州郭觀　謝酌委記大功一次　管帶　雲輪薛鳳翔稟知送委用道賀辭赴江西　管帶慶雲輪船梁廷超稟知解吉林餉銀辭赴上海　○初五日新選賓應　梁枚蘇州徽回　知縣李慶元回孔家涵　捐　方鑾同高郵　捐　正任劉莊塲大使候補縣許之　回揚州　前候補道未麒成銷金　善後局差　候補道王之春辭回鎮江　直隸州陳錫純到直隸來　通判林廷鏞謝酌委一次　知縣楊激雲謝酌委優缺一次　　轅牌示賓應縣知縣梁賓現已領憑到省自應飭赴新任 
[浙省撫榬抄] ○七月初六日同知劉度來稟知釐捐局委接辦武康厘局差 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
