# 1917 - 21 - 4915787

 

Page 1

 
 
   
 
 

Page 2

 
 
   
 
 

Page 3

 
 
時評 
[無事（冷）]  
鄭家屯案已結老西開案又將調停是外交上無事也府院間已不齟齬議會中又不爭閧是政府内無事也各省督軍已不開會發電各省人民又無鬧捐罷市是全國中無事也無事之後必有兩種結果其將聯合奮起以振興國事歟抑將高枕無憂酣然長睡且於夢中爭權而奪利歟 
然則無事者今後禍福之門也 
[命令]  
　　一月二十七日大總統令達克丹鵬蘇克給予二等大綬嘉禾章此令 
　　又令那梁堪睿克均給予二等嘉禾章此令 
　　又令安海瀾陳綬曾均給予四等文虎章此令 
　　又令任命田中玉爲察哈爾都統此令 
　　又令任命沈爾昌爲浙江政務廳廳長此令 
　　又令任命林支宇爲湖南全省警務處處長兼省會警務廳廳長此令 
　　又令任命黄大暹代理四川財政廳廳長此令 
　　又令財政總長陳錦濤呈請任命李杜芳試署察哈爾財政分廳廳長應照准此令 
[專電]  
　　北京電老西開案中法相持不下現聞某公使願以最和平辦法出任調停雙方均有允意 
　　北京電比公使請政府於鐵道管理學校仍多用比法人 
　　北京電日使外林權助下月初由靑島回國前日訪段總理陳說緣由並詳詢中國政局近狀 
　　北京電孫文索欵清單已送達政府擬先提交閣議並聞華僑已有電證明借孫之欵並不望償還 
　　北京電今日公府循例大宴蒙古王公 
　　北京電六年度公債案將交國會 
　　北京電政團憲法協商會今日（二十八）午前弟一次集議提出審議會無結果之五項（一）國敎問題（二）國務員兼議員問題（三）解散權（四）緊急命令權（五）審計院之組織等關於不信任議决並未提及 
　　北京電今日憲法協商會到者二十政團益友社商榷會主張審議會未解决問題俟二讀後再行協商今日所提第十九條二項問題概不發言國敎維持會主張定孔敎爲國敎餘均維持原案丙辰俱樂部主張删除二項二時開會四時散黄雲鵬主席 
　　北京電財部擬發行六年度内國公債昨日閣議已提出討論 
　　北京電普通文官考試定三月十五日起舉行額取一百名學習一年後以委任職錄用 
　　北京電國有鐵道去年增收九百六十八萬元 
　　北京電大學生昨今兩日分科演新劇以劵資救濟被災者 
　　北京電陳錦濤决暫不去職伍外長明日銷假 
　　北京電陸榮廷因病屢辭現中央已准假兩月粤督職由譚浩明代理有（二十五）日交替 
[外電]  
　　北京電一月五日日使署致外部關於警權之公文云日政府以中日新約實行後日人之僑居南滿東内蒙者遂漸增多爲約束此項僑民起見擬設立警局任用警員此議於十月十八日由日政府之公使備文照會前外交總長陳錦濤兹日政府以爲此項要求如果撤銷則將引起上述諸處日僑與行旅之大滋擾旦使將中國官民陷於困難複雜之境蓋日政府負保護其人民之義務固有予以取締之權也此種困難勢不能免曰政府不獨未能漠視且爲兩國友誼起見亦不得不設法預防之設閚立警局任用警員乃治外法權範圍内應有之事不與中國主權有礙故無辯論之餘地此舉之結果旣可敦篤兩國官民之交誼又可增進商務之關係日政府確信中政府必可同意但若中政府不以爲然則日政府勢不得不依照必要設局置警云一月十二日外部答覆云（上述日署來文從略）依照中日條約日人可居住旅行及經營於南滿與東内蒙並可與華人合辦農業以及他種賞業中政府預料南滿東内蒙之日僑人數將逐漸增多故曾特别審愼在中日條約第五項内載明南滿東内蒙之日橋應服從中國法律與警章俾中國警察得以保護而取締之今欲設立日警之理由亦在於保護與取締日僑而已然於條約與中國主權均有妨碍准十月十八日來文所言日警之職務或在中國警察權限之内或已由條約特别規定是以日警實非必要此問題與治外法權不能併爲一談中政府不能承認設立日警爲必要或爲合法中國與外國締結條約數十年來從未列入此項問題貴公使雖屢稱設立日警不干預中國行政及警權但中政府經審愼考察後覺無論情勢若何中國土地内而設立外警察實屬妨碍中國主權頗易引起誤會而礙及兩國邦交到於已設立之警局當地官吏已迭次抗議不承認之故來文所言設警之理由中國不能承認再此事與鄭家屯案無關貴公使於談判中曾有分别辦理之議中政府以爲宜請貴國政府勿再涉及警察問題亦勿視爲中政府已承認所要求之權利合併聲明云云（二十七日）路透電 
　　倫敦電銀市星期報告云中國旣停止售出而美國又來源不暢故銀市遂頗堅穏印度市場出而購入以彌補其抛賣之數銀價因是有漲起之勢但二十二日銀價已至三十七便士又四分之一此爲一八九三年以來所未有之價格故競爭乃息（二十五日） 
　　華盛頓電丹納爾氏所遞交之美國新海軍案共需經費美金三萬五千三百萬元 
（二十五日） 
　　華盛頓電美國海軍中最新最利之超等無畏式大載艦蜜細細譬號已於今日在紐波紐斯下水（二十五日） 
　　華盛頓電美政府諭令駐德大使詳細調查比人之被强迫移入德境者之情狀至於德國强移比人是否合理則非美國所過問 
（二十五日）以上大陸報 
 
 
 

Page 4

 
 
   
 
 

Page 5

 
 
   
 
 

Page 6

 
 
[戰電]  
　　倫敦電俄國公報云俄軍在鐵魯爾澤地與愛河間取攻勢逐走敵軍且俘獲若干人旋爲德軍壓逼退走俄軍向加爾成前進一英里但於回攻之敵軍前退回俄軍第一陣線之指揮伊伐區基維區將軍臨陣受傷但未離任（二十六日） 
　　巴黎電今日下午公報宣稱昨晚德軍在自亞伏何 
　　爾叢林至摩爾化末東四地點進攻爲法軍砲火逐回戰壕僅有敵兵數隊攻入三○四山之法軍前鋒戰壕敵軍受損甚重棄有死尸無數於法軍陣線前法軍撃落敵飛機七架法飛機隊轟撃敵軍車站露營等處白里曷萊車站曾起大火（二十六日） 
　　瑪德里電西班牙首相羅瑪洛萊斯伯爵今日演說謂西班牙今仍當嚴守中立惟國君爲咸望起見一遇時機必將起而調和云（二十四日） 
　　海牙電荷蘭外相發表意見謂荷蘭如依威爾遜總統演說所言施行經濟或軍事之强逼政策以仇對任何一國則殊不智云（二十四日） 
要聞 
英俄美今後之政策 
　　英之領土結合 
　　俄之这民趨勢 
　　美之世界主義 
　　大阪朝日新聞電報云加拿大首相勃丁氏應英國政府之招將出席於大英帝國會議遲至二月杪可以出發赴英此會議向例僅有臨時性質其所决議無强制施行之效力今次則不同可望收有效之結果且開具體的結合領土屬地之機運也協議之内容多有未明然已癸表者凡四端關於戰爭斷續之事頇其一也媾和條件其二也戰後之經營其三也大英帝國之結合其四也英國諸領屬處此非常之世變對於祖國奉命惟謹効忠惟恐不力各竭其能以爲報効且無求報之意在英國政府亦不忘其功勳故或將授以較大之發言權以收攬人心職是之故帝國會議之組織或且變更即易其臨時之性質而爲常設機關并與以相當之權力焉至於各領屬居民希望之其殷英政府鑒此意向對於今次召集之各領屬首相與以軍事會議中一員之資格此種處置洵合時宜足慰各領屬居民之望矣 
　　該報又載俄都特電云俄帝詔俄相以俄國新政府諸新政策之梗概此蓋一千九百零五年以來之創舉也此詔之頒布無異預示輿論所反對之諸大臣仍留其任俄國内政上之危機仍無望緩和矣同時俄政府復欲任命撤查諾夫氏（即前任外務大臣）爲駐英大使此似可緩和輿論矣然而僅此二者對於瀰漫全國之輿論曷足挫其鋒銳之毫末哉故仍無以緩和俄民對於政府之疑念也又電云俄國諸大新聞無不主張政府之根本的革新并引證英法二國以國事爲前提一反常軌組織新式政府採用新政策俱不覺有所不便云云如俄國新時報有極痛快之評論曰始戰之時國民表其愛國熱誠如國民與軍隊一致行動竭力使軍需供給之增加其實例也然一部分守舊之官僚政治家以爲國民一致將爲專制政治之危機由是出種種妨害手段乃致政府與輿論背馳士氣沮喪國民之熱誠銳減始戰時喧傳政府與國民團結之說歸諸泡影且使政府國民如秦越人之視肥瘠全國人民對此時局不勝其悲憤也長此以往何以繼戰遑論希望戰勝耶 
　　該報又載紐電云美總統威爾遜在議會有重要之外交演說大致捨其遺傳之政策（此指孟羅主義主即美洲之事美人爲政歐洲之事歐人爲政不相爲謀之意）而與聞世界事請求議會同意演說之要領有六（一）使用合衆國民之威嚴權力以保障世界之和平及正義（二）以平等之權利爲基樹立平和（三）統一波蘭任之獨立（四）限於可能之程度與各國民以自由及得公海之出口權（五）海上之自由（六）制限陸海軍威氏力稱上述條件爲永續的平和所必要者云 
[燕市見聞紀要（二）燕生]  
　　陰曆年節末次之國務會議議决浙江道尹依舊恢復其手續則令已裁之道尹補行辭職命令照准一方卽任命新道尹論者謂此係政府處置浙事之完 
全告成實則恢復道尹不僅關於浙事政府蓋已决意留道制之一級他日必將道之職權擴充而運用之其理由則以省分過大無道則監督不周謂非道尹之無益於政治前此所有道尹實未能運用其職 
權故也更證以政府所提出之自治案採二級制（一）爲道自治（一）爲縣自治縣自治不採用城鎭鄉舊名惟將全縣分爲若干區道自治則與民國元年政府所提出者無甚差别但今官治分級尙未决定道自治之提出殊尙有斟酌之餘地也 
　　此間某機關得川省電告陰曆除夕在川滇軍因索餉不遂遽爾諱變聲勢洶洶約數百人竄出成都東門當卽平定秩序幸未擾亂也 
　　浙江前督軍兼省長呂公望於陰曆元旦之晚到京卽住西河沿金台旅館第十一號隨行者有前政務廳科長黄眞民及秘書程秋士昨日上午已謁見元首及段總理呂君由浙起程之時其懷威將軍之命令並未發表故住京與否尙未確定現聞已擬在京租賃房屋不作歸田之思懷威將軍之祿殆足以代其耕也 
　　上海土商賣土之命運已將告終而存土尙夥因其利益之關係展期無望復欲請政府收買其存土丁義華等函電紛馳以外人而如是爲我中國着急亦可欽已近日忽傳聞馮副座有應爲收買之建議馮副座是否知情殊難懸揣惟田中玉等已來電反對此舉指爲破壞烟禁政府對此尙未表示辦法吾人深願其不成爲事實也 
　　元首對於憲法其渴望成立之心理有非他人所可及者前次梁任公來京旣邀集各團竭誠勸勉昨晚五時三十分又在居仁堂大開晚餐之會如張耀曾谷鍾秀王家襄王正廷章士釗徐佛蘇褚輔成吳景濂湯漪江天鐸李國珍黄羣黄雲鵬劉成禺蕭晋榮張伯烈楊永泰向乃祺馬君武孫潤宇等皆在座元首親詢協商會之狀况并加以有力之勸告聞各派對此頗均滿意憲法二讀今日旣已開會關於國士國體等循例通過如國敎等問題不成劇烈爭論憲法産出之期當不遠也 
[參院質問交行借欵事]  
　　昨日（二十五）參議院開會程瑩度提起緊急動議變更議事日程要求交通總長出席答覆質問云交通銀行由曹汝霖向日本人借欵五百萬元該行旣爲代理國庫並有種種特别原因於國家休戚相關本院當詳細研究云云議長付之表决大多數贊成遂一面通知交通總長出席一面仍照議事日程開議旣而交通總長許世英出席當由程瑩度質問謂據交通總長報告謂交行乃商業性質而借欵乃營業借欵則該行借債應有股東會之議决此次是否有此議决應問者一此借欵旣係外來而該行乃商業性質則應先得政府許可此節已否實行應問者二代理金庫與普通營業旣可别而爲二然交行因代收國家交通收入及其他之關係已與國家有特别關係所謂國庫與商業已二而一矣於是該行增添擔負即國庫增添擔負焉可以商業二字了之請明白答覆許總長云依該行口頭報告股東會已開過至於第二三條兩問題國庫及國家財政實無關係因該借款實無絲毫政治性質完全商業作用所云代理國庫等問題本員在衆議院已報告謂可以提出議案於國務會議商議取消此等特别情形至於外國顧問亦係營業性質總之商業銀行借欵若處處須與國會商議恐辦不到吳蓮炬云卽以交行爲商業銀行而論何以借欵合同久已簽字而代理國庫尚未取消兩者何以知交行爲完全商業銀行許答云國家銀行總經理等皆須任命現在交行經理等將來由股東公舉程瑩度云任命經理乃法律問題然據事實觀之交行實係有特别性質代國家收入欵項卽其一端且對於各方面有特别勢力其非完全商業性質也明矣最要之點卽政府乃該行之大股東將來必有關係發生不可不注意贵總長須負責任許答云所云所云責任誠然誠然惟有一事卽政府尙欠交行銀一千八百萬元旣無力清還不得不讓該行借債最要者須注意該借欵是否用以兌現此事不難觀事實而知第二須調查合同是否與國家有何影響據該行口頭報告毫無此項危險鄭江灝云請問總長曾否實地調查何以某某聲聲祗有交行口頭報告四字如云交行分行有需欵兌現者究竟幾處有此情形總長曾一親自調查之否衆議院質問已相去數日何以此數日間總長並不調查今日仍以該行口頭報告爲根據許答云合同内容前任在衆議院已報告並非未曾調查鄭又質間是否根據正式報告許答云惟據口頭報告因新年放假正式報告未曾收到之故湯漪云今日交通總長所答之言竟是一場兒戲與借欵有關係者除交行外有日本銀行三家然合同已於上星期六簽字而交通部尙無正式報告收到豈非怪事貴總長如果實行負責應以正式報告爲根據如今云云如果將來與事實不同將以何法補救本員以爲今日交通總長所言乃一片空話毫無一點實在許答云如云兒戲不免寃屈所云口頭報告者因無正式報告耳如云有之則是搪塞本員不願撒謊亦不敢撤謊也湯質問請問合同是否於星期六簽字許答辭含糊湯質問是否已簽字許答云是湯質問如是何以無正式報告如是前後報告不實貴總長當如何處置許答云本員卽當施行監督職權程質問云抵押品到底是何物許答云一百五十萬股票四百萬國庫劵程云可知國家亦有關係蓋該行直欲直接以交行血本押與日人而問接以國家債權送與外人將來關係非常重大本院不得不問許無答龔煥辰問許總長云交行乃完全商業性質又云該行與政府之關係從未確定是何解釋交行現居特别地位不得謂之完全商業許答云交行本係商行政府資本乃後加入者鄭江灝云貴總長雖云交行乃完全商業性質而本院同人皆謂其有特别性質請問貴總長有何憑據該行旣有特别權利發行交通鈔票代理國庫及經理交通營業收入即可知其非完全商行今日本院務必得一滿意之答復貴總長答云如果交行報告不實將來可以施行監督職權試問此等職權如何施行其難不將如生死人而肉白骨許反問何以知交行非商業銀行鄭云何以知其是爲商業銀行鄭江灝云曹汝霖之爲人是否可靠貴總長諒有所知請問有無事實可以證明此次借欵不致發生他種危險許答云本員曾已切實詰問曹汝霖據云可以擔保不生枝節鄭云本席所問非曹汝霖爲人問題乃貴總長實行監督職權問題請問合同旣經簽字之後尙有何監督之可言此時鐘鳴五下議員中有不能久待者議長因無緊要質問於是宣告散會 
[舊歷新年之京市點綴]  
　　京師商民向來雖皆趨重舊曆新年然在袁氏當國時於此等佳節地方上更形戒嚴所有新年種種興趣俱被戒嚴二字打消乃於本年忽然變態金融雖屬吃緊而市面景象却形熱鬧且由除夕之夜直至次日爆竹之聲不絶於耳所有商舖率皆閉門休息街市上鑼鼓喧闐絃歌盈耳頗有恢復舊觀之概警察總監因慮京内貧民衆多或有迫而行盜竊者故於除夕日及元旦夜問特派偵緝隊兵在内外城繁要區域巡邏以維秩序璃璃廠甸廟會本年又添設商品陳列所遂致游人更多每日在上午十時游人即擁擠不堪其次如勸業場天橋市場東安市場以及北郊之大鐘寺等處皆極熱鬧設非金融吃緊則市面更有可觀也顧當此歲序更始人事紛繁之際軍警雖極力巡邏而一般盜竊仍趁兹熱鬧大爲活動各處游人因此丢失財物者甚夥天橋地方有一車夫方與座客爭索車價不防伊之人力車竟被人竊去該車夫四望尋找已無蹤跡又舊曆除夕前門大街夜市較比往常更形熱鬧有某機關人在夜市買物講價之際不防衣袋内八十五元中國銀行紙幣竟被綹賊竊去當時由某甲報知警察請爲查緝又舊曆正月初一日上午米市胡同之慈善家劉君持有濟貧之雜和麵兌條若干張在前門關帝廟外贈給貧民遂致多數貧民將劉君圍在當中不料有一無良之貧民見劉君手内拿有小皮夾一個料其中必係銀錢紙幣遂一躍身將皮夾搶去聞該皮夾内有紙幣十餘元名片數張又京北清河鎭農民萬某於舊曆初二日進城拜年走至德勝門外土城迤北突被匪人攔住去路刦去藍布褂一件銅元三十枚口袋一條萬某無法只好自認了悔氣而已此外則一般迷信者多於年節中燒香拜佛懸燈鋪設而因此誤事致兆火災者比比而是舊曆初二日廣安門外五顯財神廟正在燒香還願人多之際該廟廚房内忽然着起大火延燒厨房五間經彈壓右營遊緝隊兵等急力撲救始熄後將該廟住持帶往汛署而去又舊曆十二月二十九日午後六鐘餘阜城門内小盆兒胡同中間住户某姓不戒於火當濃烟直起烈熖冲空經消防隊以及附近之水會等先後趕到撲滅然已燒去房屋數間至問其起火原因乃該姓兒童張挂紅紙燈籠誤將窗紙燃着漫延房屋凡此種種皆京中一般社會之新年點綴也 
[議員任期内恤金之反對]  
　　國會議員在會期内死亡者向有給與卹金之規定旋有欲改爲任期内死亡給卹者孟昭漢議員反對之昨已提出意見書其文曰參議院咨行本院議員恤金一案細閱之下不勝詫異是案經前臨時參議院議决公布議員在會期内死亡者給與恤金三千元優恤之典不爲不至兩院業經實行遵循先例無事變更乃參議院被人要求竟有議員臨時動議提交大會全體通過任期内死亡者一律給恤金三千元本員不能已於言者查議院會期法定四月佔全年三分之一議員出席本屬天職尙有相當之歲費在會期内死亡者酌給卹金固屬優異之典而閉會後回籍各謀生業與議會不生關係倘議員中有不正當行爲死於非命者仍得三千元之卹金恐貽天下人以口實議員尊嚴從此稍減况國家財政困難已達極點所需之欵非仰借於外債即閭閻之擔負一名死議員又不知剥削無數之活小民也祈仍照前臨時參議院議决議員在會期内死亡者得邀卹金之例施行可否之處尙希公决 
[記漢宜鐵路（楚客通信）]  
　　漢宜鐵路本川漢線之一段蓋由漢口至宜昌者也該路雖仰給於外資幸尙未至於停辦惟其中波折已多頗有可記載者 
　　此路創始於一千九百十三年資本由某國人供給歐戰旣啓出資者仍不少已故得工事無輟惟其最大之變遷則因宜夔（由宜昌至四川夔州）之停辦　川之交通中斷遂不得不改其路由而趨陜西以老河口爲終點預備與西安下行之路相銜結一面再出支路以達宜昌其徑則始於漢口經易家墩皂市龍泉鎭以達楊家峯過此則分道爲二一過安陸至老河口一趨宜昌故漢宜二字之名辭今已半存其實矣 
　　老河口本西北商業之中心甘陜出産都集於此向恃襄河爲轉輸然路遠而艱險過之頗稱不便今其改道爲商業計爲國防計均無不當况漢宜之主因本在於川自光復後竟以無資停辦且道路崎嶇施工尤不易易非糜絶大之資財度無成功之日今則軌道毁棄枕木朽爛全無一人過問興工更不知何時其主體旣廢殘不靈漢宜間又固有輪舶之來往交通之能力尙稱健全故說者莫不贊其改道之爲得計也 
其工程之成績計由漢口至龍泉鎭之土方已完今方著手於龍泉鎭與楊家峰問之八十里士方至楊家峰與老河口之距離共一百二十里現亦測量完竣各處車站亦大半告成惟未成者鐵軌與橋梁也二者皆因鐵價過昂洋工程司不肯購漢陽鐵廠之貨品車輛及車頭本已備有若干輛儲之易家墩之特設工廠中繼以開車無日已轉售諸京漢矣 
　　總理此路者爲詹天佑工程司除外國人多數外尙有中國工程司二人一孟君一王君記者調查此路時頻聞有欵罄停辦之說確否容觀其後 
[撫順礦災慰問紀]  
　　此次千金寨煤礦於本月十一日晚間約十鐘時大山窰洞口忽然瓦斯爆發致將挖煤工人燒斃日人十五名中國人九百餘名其詳情已見本報聞該礦此次損失爲數頗鉅奉天張督軍因該礦締造不易且中國工人容納甚多不無關係今怱遭此鉅大損失軫念實深爰特派委軍署譯員陶尙銘氏馳起千金寨到該礦事務所代表慰問順便調查損失確數陶譯員已於二十一日早乘車前往聞大山爲老窰之一每日出煤約一千四五百之數瓦斯爆發時因人少火旺不及撲滅致兆此禍現已由工務處將該鑛洞封閉惟該礦一部分現尙聞猛烈之聲據日本技師揣測云礦内之火須經過月餘方能息滅亦可謂之浩刦矣 
[西川德陽縣之大刦]  
　　四川西川道所屬之德陽縣於一月二號被匪搶刦該縣在首城之西北僅距省城一百餘里且其隣近之什邡等縣均駐有滇軍竟遭慘刦匪風之盛可見一斑 
　　此項股匪約二百人於是日晚三更時到縣之西南城下搭竹梯翻越入城者六十餘名餘皆在城外以禦軍警攻剿匪入城後以僅有六十餘人力恐不足乃先將監卡打毁放出囚犯二百餘名合夥搶刦各街警察紛紛逃散警佐逃匿於厠所 
[]  
[]  
[]  
[]  
[]  
[]  
[]  
 
 
 

Page 7

 
 
　　中警兵被匪槍斃者二名傷二名匪衆旣毁監卡遂赴知事公署及徵收局大肆搶刦衙神祠爲警備隊駐所被匪刦去洋抬炮八桿步槍十枝并將其戲臺焚燬各街商舖多被搜括其損失約在十萬元以上并聞該匪入城時縣知事劉繼旭尙未知覺及匪至縣公署始倉猝避匿於倉中 
　　該縣警備隊共有一百六十名當未刦之先卽與匪暗通消息迨匪入城警隊往附者約百名左右此等警隊均劉知事到任時新招者也匪徒搶刦畢乃開西門飽載而去因刦掠過多其重笨不易搬運之物遺棄於西門普賢院内者可值六百餘金次日（三號）劉知事始率未變之警隊到該處將遺棄之物查封出示招領劉知事并到各街勘驗復抽丁守街所有縣城各門亦均關閉其實賊去關門無補於事是日劉知事即將被劫情形飛報省長及督軍立由黄政務廳長將該知事撤任留緝併由省署咨請軍署派兵往剿聞羅督已指令滇軍第二十二團前往剿辦但該匪業已遠颺或謂即係巫雞兒之餘黨云 
[饒英裳建議移兵築路辦法]  
　　衆議員饒英裳鑒於中央度支所出以軍糈爲最鉅而裁兵減餉乃爲極困難之部題故提　　　　　　　案擬以兵卒移修道路其理由雖若充足　　　　　　艱而行之實難也錄其辦法如左（一）路線勘明由京至省至縣至各鄉鎭之路線由中央協同各省督軍勘定指明何者爲國道縣道鄉道記其里數詳其丈尺繪圖明之（二）區域劃分路線旣經勘明卽由各省督軍分劃區域責成軍隊分别興築（三）軍隊指派修築道路以未經訓練之陸軍及警衛軍分駐各地點行之由各督軍指派（四）欵項籌撥所指定之路線如經過民地者由國家定價購買其欵項國道由國家支撥縣道由各縣籌撥鄉道由地方自治機關負擔（五）管理責任修築道路事宜屬諸交通部惟我國驛站前係由兵部管理今所修築之路或屬交通部或屬陸軍部應由政府責成一部事有專屬乃可尅期奏效上述各節與其籌多數之欵而裁兵曷若籌少數之欵以築路國家獲交通之便軍隊無虚設之虞况行之數年兵士因事故而漸減中仍隠庽有裁兵之意應請陸軍部交通部會商辦法迅予施行 
[湘南最近破獲之黨案]  
　　湘省自去歲十一月以來各處時有黨案破獲近有胡明道者與其黨陳國亮等在湘潭之株州醴陵之渌口兩處組織機關結納亡命昌言將於某日起事撲攻省城以致各該地商民暴常驚恐紛紛呈報來省請派兵 
撲滅代行督軍趙炎香氏當派委鐵道警備隊司令李仲麟第二師副官李健率軍隊分赴兩處剿辦越日即據李健呈報在株州拿獲陳國亮等三人並違禁品物多起旋又據李仲麟呈報在淥口將胡拿獲及印信等件刻已先後解押來省發交陸軍監獄收押此兩處外又有龔鳳山等在省城南門外之實華煤鑛公司後進設有機關一所經駐省警備隊查悉當派兵前往圍搜除將爲首者龔鳳山及蕭銘二人拿獲外並搜出違禁器械多件昨已解交督軍署軍法課從嚴訊辦其與上述性質微異而時隠時現於省外各要縣則又有所謂宗社黨者如沅陵毗連雲貴匪盜素多該縣警備隊方偵得涂鳳山等組設機關各情報告到省而該縣知事又探得城内南大街有宗社黨分機關一處隨卽帶同警隊在該處拿獲首領蔣天成一名黨羽任文錦蕭德稱二名當即解由辰沅道尹張學濟電奉督軍命令將蔣等一律處以死刑又衡陽爲南路繁盛之區地方頗爲扼要昨聞該處亦破獲宗社黨一處搜獲僞關防一顆文曰江西護國軍南路獨立旅關防乃僞團長僞團附委任狀各一件並由駐衡第一梯團胡團長派兵拿獲僞旅長李靖僞團長胡再南等七人由胡團長訊供謀亂各情不諱刻已報由零陵鎭守使望雲亭轉呈督署察核辦理矣 
　　按國家大局已定而湘省之黨案尙紛起是誠可怪之事也夫從前之所謂黨案皆革命之黨案也今革命之事業旣已告終則其結黨起事之目的何在除宗社黨别有用意外其他皆擾亂治安者耳擾亂治安之徒非盡法以懲之不可 
[檳榔嶼中華總商會之選舉]  
　　檳榔嶼通信云中華民國六年陽曆一月六日午後二時大嶼中華總商會開年例選舉大會到會者共一百零九人皆鉅賈名商由副會長陳君新政主席兹將議案詳錄如下（一）議准前届議案主席命書記先將前届議案宣讀衆無異言遂通過（二）議義務司理報告五年進行事由義務司理關君五常將是年進行各事大略宣佈衆通過（三）議財政員報告五年收支賬目事由財政員丘君明昶起言謂是年所有收支數目業經查賬員稽查核對明白宜由查賬員宣佈衆以爲然（四）議查賬員佈告查賬事由查賬朱君和樂起立將五年收支總數逐條說明並稱已查對明白絶無錯悮衆通過（五）議會員不准繼名事由主席起言前經舉行職員會議因會員有身故者其子弟來函請求繼名期得享一切權利據楊君元續所言以此事實與本會章程抵觸碍難承認故今特再提出此事請衆公議如以後有函請繼名者應如何辦理衆議决不准（六）議增加會董人數事主席起言前據朱君和樂來函謂根據商會組織章程以總商會之會董人數自三十人以至六十人爲額請加舉會薰三十人以符定章已經前職員會通過在案可否增加請衆公定衆議准照朱君所請（七）議選舉民國六年會長會董事衆議照往年選舉手續先行公舉有正副會長資格者各四名先票舉一人爲正會長次票舉一人爲副會長再公舉有會董資格四十三人從中票舉三十人爲會董以得票最多爲中選如有辭職者按照票數補充時朱君和樂起言正副會長實爲本會代表須擇材德兼備聲譽卓著者方能勝任務望諸君破除成見以票舉合格者爲要言畢派票選舉正會長以林清德得票最多爲當選副會長吳德志當選朱君和樂又言林君吳君被選爲正副會長可謂得人之極想林君對於公益之事久著熱誠必能爲同人謀利益衆鼓掌林君答言曰弟德薄能鮮不意諸君竟舉弟爲正會長實難勝任但旣承衆人之公舉不敢推却倘有未逮惟望各會董協力贊助爲盻衆又鼓掌繼舉會董三十人兹將當選姓名列下會董兼義務司理邱體仁會董兼財政陶樂甫會董兼查賬丘明昶會董陳新政林在田朱和樂柯孟淇林如德周四川楊碧達楊章安楊元續吳成春林耀煌關五常伍于顯熊玉珊黎觀森周晋材陳觀聖周滿堂王鳴鳳林福全許生理陳山泉邱衡本梁金盞郭景良徐洋溢蔡長守（八）議雜事主席起言每届陰曆新年例有公宴藉以聯締感情未審明春仍照舉行與否衆議准於正月初六日公宴議至此時已逹六點鐘遂告散會 
[粤省沙畝捐兩案之再擱起平生通信]  
　　廣東衛沙籌餉局曾於四日省會議决打銷謝議長卽日咨行省長而省長於即晚又交覆議聞從來交 
覆各案皆有數日之延而此案交覆如是之速故多數議員决定如爭之不已則用記名表决將贊成抽捐及反對抽捐者之姓名宣佈以分可否宛如年前表决禁賭時之一般情形朱省長之覆文云本月四日准貴會咨復以籌餉衛沙捐一案恐民間不能再增負擔請暫緩施行等由查此項衛沙捐驟視之似於民間略增負擔然沙所盜風猖獗較之前數年爲尤甚請兵防衛之舉迭有所聞故此舉一方面爲沙所靖盜蹤一方面爲公帑謀增益且屬一次過之事論負擔尙不過重現時庫帑異常支絀籌欵極難此項衛沙捐取之於民還以用之於民而於公家亦得資裨益官廳對於此事實具萬不得已之若衷仍請貴會迅即覆議表决見復以便執行 
　　此外省議會否决田畝捐一案亦由朱省長咨請覆議文云本月四日准貴會咨覆以田畝捐一案經付財政股審查以爲不可行咨請緩辦等由查粤省連年迭遭水災兵燹民情困苦畝捐本非得已祇以公家財政異常艱窘東挪西撥籌欵萬難現在勉應急需惟徒事於借債一借不已繼之以再實成不了之危局故按畝抽捐論負擔雖屬增益而捐欵係一次過之事但使各盡義務尙足共濟時艱如以原議每畝抽捐四毫爲數較重儘可酌議輕減以紓民力又或以糧有等級田有肥瘠一律抽捐不能平均亦可分定捐數以期允協即或年歲豐歉無定 
收成多寡難知届時亦可察看情形或免或減分别核辦本省長熟權輕重對於此事實以財務艱難其萬不獲已之苦衷仍請貴會體念籌欵爲難復議表决刻日見復實所盼禱 
　　但此二案交到議會後復在議場討論議員陳世恩謂凡屬交議案件一經否决不能引用省會法第三十八條要求覆議蓋惟議員提議决之事件行政長官如不以爲然時始能適用覆議權若行政官交議之案倘被否决亦可提交覆議則行政官之權非常增大例如預算案亦交議案之一種凡預算案如不成立必不能再交覆議此爲議會通例以彼例此則交議案無覆議權其例甚明又議會通例凡議員之提議案及人民之請議案如被否决則同一會期不能再行提出行政官之交議案一經否决亦當然不能提出且研究法意覆議權之作用所以濟行政官之窮使難行之事件議員不能借表决權以厄行政官而已非所以使行政官貫澈自已之主張也議場無以難之此兩案遂又擱起不能再議 
[江北軍政兩界之小衝突]  
　　（江北通信） 
　　一月十八日晚九時許清江東城外運河北岸石碼 
頭蔣興隆客棧以炒米遺火致兆焚如延燒十餘家内有旅客十餘人征裝甫卸出而沐浴比及歸來 
衣服行囊已成灰燼歲暮流落欲歸不得情景極爲可慘當烈熖冲天之際城内各機關以年關在即非常注意紛紛派員察勘起火原因以及有無别故第一混成旅由二團馬團長令團副陶冶清馳赴該地調查一切東門駐守軍隊爲該團長親帶之第一營三連排長趙志源新由蘇省軍官補助敎育團卒業由馮督軍發交第一混成旅見習故令代理斯職聞本團團副經過亟欲見好上官遂卽召集所部站隊迎迓兼備指揮隨同出發其時有淮揚道尹公署傳事許集梧因伊戚某在城外開設正大客棧亟欲出城探望守兵詢以有無出城執照並謂必須驗後方克放行許以彼爲道署傳事大可省此手續强欲擠出當由趙排長上前攔住適趙所携未開口之指揮刀已經出鞘遂將許之頭部碰傷而此　潮乃於是乎起許被傷後即歸道署以守城軍隊如何野蠻并用指揮刀戳傷頭部等情訴諸長官左道尹大怒以該軍官對於道署傳事尙敢如此無禮其在窮鄉僻壤對於人民更可想見若不要求按法懲治不足以儆將來除將受傷之傳事發交淮陰縣知事署驗明傷痕一面要求將肇事軍官撤差交出以憑發縣依法訊辦如許因此死亡并須爲生命之抵償而軍界方面則以時值夜半火場最易肇事稽查出入職所應爾况各機關晚間出入各城胥以執照爲憑該傳事旣不遵守定章自未便任其自由出入趙排長爲馮督軍新近委來曾受敎育不致有一言不合即濫用指揮刀戳傷該傳事之事此種誤傷只可記過以爲輕率之戒雙方相持各執一是故此事發生數日尙未有解决辦法或謂雙方將分電軍民長官請予核示或謂憲兵營長周鴻鈞力任和解已以調人資格奔走於雙方間聞所有條件均各讓步二十日左道尹親赴鎭守使署面訪馬旅長茗談良久大約此事之結果不外記過與養傷而已 
[杭州快信]  
　　督軍公署各課職員人數太多聞楊督軍將有一番裁汰 
　　浙省自獨立後退伍兵復役軍隊者頗多現由楊督軍一律給予免役證 
　　楊督軍於本日（二十八日）考試署内司書人員以定去留 
　　省長公署内將組一秘書廳員額較原有秘書減少 
　　齊省長因舊提學使署修改公署經費太鉅現仍用蒲場巷原署 
　　齊省長以礦務事宜非民政廳所管應歸財政廳辦理飭辦事人員卽日移歸財廳 
　　混成旅歸併第一二師後旅長俞煒改充軍學補習所所長團長陳瓚鄭炳煌改充該所敎官 
　　浙江印花稅分處二月一日成立奉部規定每月開支二千二百元 
　　遞補衆議院議員陳煥章行將北上各團體假第一舞台開歡送會 
　　各銀行於陰曆新年停止交易五天今日（二十八日）開市 
　　陰曆新年城站及西湖新市場等處未見一分熱鬧前昨兩日天又陰雨遊人頗爲阻興 
[南京快信]  
　　湯化龍陳光壽均於昨日午車來寗住副總統府 
　　省議會副議長錢崇固於陰曆年底回家度歲兹聞因清理蘇皖貢院産業事務將於日内來省與皖省代表重行磋商辦法以資結束 
　　　　歲底各征收機關稅收甚旺聞祇丹徒高郵靖江數處比較短絀 
　　倪幼丹前日來寗賀馮副總統年昨已渡江乘車回蚌 
　　上海交通銀行行長趙慶華昨出京過寗轉車回滬齊省長爲厲行烟禁起見擬日内再派委員分赴各屬覆查 
并寗敎育欵産經理員徐某被控侵蝕學欵齊省長委員查辦 
　　徐州來信云黎大總統特贈張勳紫貂馬褂一件頂上鼻烟四兩張昨已電京道謝 
　　聞定武軍於陰曆三月初一須舉行大閱兵禮式 
地方通信 
[無錫]  
　　通欲敎育館開幕紀通俗敎育館着手建築已三月於北去冬因天寒氷凍工作受阻未能依期落成遲至陰曆除夕始得告竣而門窻油漆及玻璃等仍未完全配置館長侯保三以敎育館地點接近崇安寺陰曆新正崇安寺游人必多正敎育館開幕之機會故將各種未完之事儘元旦日佈置周妥即於初二日下午開幕樓之上層陳列天文歷史生理理化四部樓下則爲地理礦植農林製作四部游覽之人須納一銅幣每日約有一二千人並於初四日起請學界蔡禹門顧紹儀俞丹石諸君逐日演說有趣味之科學 
[楊州]  
　　場運局與電燈廠之交涉江都振明電燈公司開設以來營業尙稱發達惟該公司電光時或不足以故與各燃户當起爭執昨日（二十五）晚九時場運局長潘仲奎公館所燃之燈忽又昏暗潘局長隨飭守衛兵多人至電燈廠拘去司機五人今早該公司工人執事約二十餘人至運署請求釋放並責問場運局何故拘人請劉司長答復劉卽委蕭營長至該公司說明一切該公司復至商會報告理由聲明今日全城停止燃燈以待上訴嗣經商會會長周榖人邀集周知事及商董毛立堂朱竹軒會議并由定武軍蕭營長場運局王副長出而　停仍令開火允爲中斥拘提兵士到廠陪禮和平了結而該廠經理堅欲漏局長　至電廠陪禮方可照常營業再三磋商始允今日暫行開城以維市面（昨日午后四時亮火今日遲至六時）至如何辦法解决容再　報　　宿泗鉅匪就獲陸軍七十六混成旅所部第一五一團陳瑞麟團長昨因宿遷縣紳董陸君禀報該處匪首楊步忠（一名楊大虎子）逃匿郡城西鄉峨嵋山立派機關鎗連長陳延楨曁密探並差遣員宋稽二君星夜帶同兵士赴該處地方將楊捕獲運同器械及在宿據刦之良婦二名押解至團部訊明確供候解宿遷縣署歸案訊辦 
　　紀除夕日之雪揚城自舊曆十二月中旬降雪之後至除夕日午後四時又下大雪至上燈時已得雪寸許各店舖收賬者咸有難行之嘆 
　　地震續聞此間二十四日城内外地震已誌前報頃聞東鄉宜陵地方某村因地震（約三分鐘）之故竟倒壞房屋十數家並有一小兒被壓幾死又北鄉某地亦震倒草房數處 
[杭州]  
　　齊省長已遷入公署新任省長齊耀珊君業於昨日（二十七）上午由蒲場巷行轅遷入省長公署並於下午傳知各科迅將各科長科員詳細履歷開摺呈閱其書記司書則飭令各書小楷一紙呈候核閱初齊氏到浙時本擬暫住行轅辦公嗣於二十五日親自步至省署察房屋頗爲適用若在行轅辦公檢卷送决計遷入並聞齊氏此次怱怱杭並不帶家眷故一併宿在署内一俟署務稍有端倪再行派員回籍接眷 
[安慶]  
　　政務廳長履新政務廳長陳師禮與倪省長意見不甚相洽故倪曾電邀秋桐豫來皖畀以公署顧問并帮辦政務廳文稿蓋即爲更動之預備也迨至舊曆除夕始以正式令文委任秋桐豫爲政務長并電呈中央核准秋奉文後即往謁陳師禮商定移交手續遂訂於二十四號視事 
　　省公署加添守衛省長公署原有馬步衛隊百餘人去秋經倪省長裁去酌留三十名歸警察廳籌餉訓練嗣又經第八路統部索去改編安武軍馬隊因是省長公署并無兵隊守衛僅由東區撥警士數人在門前站立丙辰除夕署中職員概行出署乃飭警察廳加派巡士十數名荷鎗實彈嚴密守望凡無通行證者不准擅入刻下該巡士仍未撤退大約留駐署中須度過陰曆元宵云 
　　兩年除夕之比較前歲除夕正值雲南倡義之時皖省商民時虞禍作以故市面蕭條人情惶恐去年除夕則逈不相同商舖居民歡聲雷動熙來攘往途爲之塞滿城鞭爆之聲不絶於耳惟省長安不忘危仍飭駐省第六八兩路統领秘遣兵并暗地偵查警察廳亦派警隊沿途彈壓以資防衛 
　　舊曆歲底之盜案近聞巢縣所屬之申家村及廣德縣南鄉等處去年歲底均有盜案發生該匪等均係身着軍服手執快鎗人數頗多巢縣之事主申必金家被刦并槍傷申廣珠廣德縣之事主李廣煥家被刦損失甚巨并傷斃三命均經該事主禀縣勘騐詳報上峯通飭緝盜務獲懲辦 
　　更正前日本報專電有沈佩貞上書政府願組團體爲政府効力一事兹查沈女士並無上書之事政府更無不敢當三字之答復特此更正以昭實在 
雜評一 
[川省之民（一）]  
　　帝制之戰川民受禍最烈迨戰事旣定則又因主客軍隊之不和軍民兩長之反對紛紛擾擾人心日在惶恐之中加以散兵土匪徧地皆是今則成都之軍隊甫告諱變而西川之匪徒又破縣城大局雖平靜已久而川人則未嘗得獲一日之安苦哉川省之民 
　　兹者王檢使戴省長已聯袂抵省爲川局謀安寗當以安撫其人民爲第一要義嚴軍紀杜匪禍擾民者去而後有休養生息之望此則川之當局不容稍忽者也 
[]  
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部研究會之新年宴會]  
　　中華工部研究會昨日假座徐園舉行新年宴會在該園鴻印軒設備西餐午後一時正會長楊小川君等先後蒞會到者百數十人席次首由楊會長演說略謂我會之成立隨國貨維持會之後其大旨不外乎振興工商以求國貨之昌盛是賴國貨維持會之誘掖而轉以輔助之也日來我國商務蕭條咸歸咎於歐戰抑知歐戰是爲商務而起欲藉爭戰中之烈丸利炮飛機潛艇以爲將來商務磨礪之資今我國幸得泰然居處戰局之外亦應安不忘危思有以磨礪我之商務然我之磨礪商務非若歐戰之藉有形之戰具而賴無形之戰具戰具維何即我工商之事業是已然則此磨礪之責舍座上諸公其誰屬且我今日猶不乘機而爲磨礪是不特辜上天之偏愛於我抑且負我會設立之初心也語語鍼砭聞者動容嗣由副會長謝蘅牕君倩袁履登君代說工商研究之道繼由副會長謝復初君演說徵求會員爲振興會務之要着又由南洋商業公學校長吳衡之君起言該校銀行科商業本科兩班學生約七十人定今夏畢業届時應請在座諸公分任爲謀職業以資鼓勵并請介紹商賈購閱本會所刋中西工商雜誌以求商學智識之普及全體贊成嗣由王子鈞君陳說徵求會員宜多合工界之人以期名實相符又由程靜波君演說商情洋洋千言說畢同至園中鑑亭攝影盡歡而散時已鐘鳴四下矣 
[四誌上年各業之盈餘]  
　　織布廠江陰滙綸等廠所出之絲光布灰平布格子布白條布每年運滬銷售爲數甚多上年度共值銀三四十萬兩並因自春至冬染料頻跌所以滙綸華澄兩廠年終結賬均獲利四五千金其餘東昇德華華豐及常熟之愛工社理華洽記華昌符永昌又嘉定之日升等廠除去官利外亦可盈餘一千兩至三千兩不等今歲因棉紗價漲故成本稍大絲光布與本廠布每疋均加銀二錢上下 
　　綢緞店南北兩市綢緞業近數年來生意異常發達綜核銷路至三千萬之巨去春帝制時代與官場交易者均預備黄緞迨至午節共和復活黄緞遂無銷路因之該業稍受虧損下半年生意又好颇多獲利其略數已誌昨報兹將該業上年盈餘確數調查列下大綸十二萬九千兩天成六萬兩介福五萬兩九章二萬七千兩九和裕綸綸華何恒昌大成均七八千兩不等現在又有大盛（經理金杏生）廣餘（經理陸某）二家新開資本每家三十萬其坐落地點均在英大馬路河南咱轉角云 
[烟土混充高粱酒續誌]  
　　奉天人許財山東人林鎭海在海參威將值洋六千元之紅土裝入牛莊高粱酒壜内托茂和興報關行朦混報關由南滿州輪船載運來滬販賣該輪抵埠時被江海關稽查西人查悉報告總巡捕房派探將二人連同烟土一併帶入捕房解送公共公廨訊供收押嗣於陽曆一月十九號由廨復訊據海關代表律師上堂譯稱被告將禁止進口之紅土混充高粱酒運滬販賣不但破壞海關章程且與烟禁前途大有妨碍請爲嚴懲訊之林鎭海亦延律師到堂辯稱此項貨物係由許財托林代爲報關不知内藏私土實係受愚請求准林交保便審員王肇之君商之英白副領事判許財存洋五千元林存洋三千元保出候特别訂期研訊 
[理髮店主服藥斃命八誌]  
　　法大馬路二十二號門牌理髮店主婦文李氏前至法公堂控告黄樂思串同何雲際用毒質白藥謀斃其夫文家財迭經提訊詳情已七誌前報昨日又經讞員聶君會同法副領事德君升坐特别刑庭研訊先據黄樂思供上年十月二十八晚一時文之店夥至我處詳述文家財服藥後種種情形我即乘車至文店内觀看時見文家財已不能言我甚驚訝當時文李氏不在店中不知何往我卽囑令店夥王耀庭至望平街留影館何之寓所將何找尋到來後見文李氏回店何亦隨後到來見何之面色亦甚驚慌並言此藥醫愈病症已有數人何以文家財現此兇狀恐樂品太重所致旋見文頭面有汗何卽以棉被將文蓋好其時文家財尙未氣絶何稱再俟一點餘鐘或能甦醒亦未可知後由文李氏囑令店夥煑粥留我與何吃食食畢時已四點餘鐘即有巡捕到來將我與何拘入捕房至是始知文家財業已身死惟薦文至何處醫治病症實有其事並不串通謀斃求察詰之何雲際供四川重慶人年三十三歲來申已有數年向居望平街鹤記棧内行醫去年陽曆八月間遷往對門留影館内施症陰曆十月二十八日下午七八時由黄偕同文家財到來請我醫病文先稱左臂疼痛我開藥方一張並向文說明服後須蓋被安睡次日即痊文又問我再有何藥能治此症我又將在四馬路某藥房内所購之鷄納霜置於鵝毛管内給文並稱此藥亦能醫治言畢文卽回店詎至一點時有文之店夥王姓前來大呼何先生我聞聲即從床是冓知應之由王言明文家財服藥後之狀况我卽乘車至文店觀看見文睡在床上閉口無言我甚警異但此鷄納霜藥品已醫愈數人我亦服過實無毒質且我與文家財並無伊隙豈有謀害之理黄樂思與我相識未久更何有串同謀斃情事求察中西讞員會商之下判黄還押何雲際交保出外候再復訊核斷 
[嫌疑人留候查究]  
　　黄竹奎應得甫楊正山李紀平陳㨗三等因身帶實彈手鎗在廣東路正豐街擬乘電車至虹口被老閘捕房中西包探查獲搜出手鎗解送公共公廨諭着一併押候查明再該嗣經捕房查得陳捷三曾在漢口華景街放火殺人圖謀不軌經鄂督軍懸賞二千金飭緝之犯正欲解廨訊辦詎陳畏罪已在西牢自縊身死業經中西官騐明棺殮標封厝壇並詳請鄂督軍核示在案嗣於舊曆十二月二十七日復由捕房將黄應楊李四人解廨請究並由中西包探禀稱黄等曾否在租界内犯案尙未調查明白請爲展期研訊會審員王肇之君商之德裴副領事判黄等四人帶回捕房候查明曾否犯案再行解案訊核 
[匪黨恐嚇偵探]  
　　巨匪丁三花仔等迭搶英法美三租界順和典當萬昌典當等各户經法捕房探目黄錦榮沈德福等拘獲丁匪等十四名解經法公堂訊判先送公共公堂訊明再送護軍使署照律懲辦在案詎昨有丁匪同黨函致黄沈兩探目略云吾帮首領丁三花仔旣被拘獲須當輕辦否則定當以激烈手段對付勢不兩立等語後書敝帮同人公具字樣兩探目接函後立卽持禀施總巡請示核辦施總巡以該探目等迭破重案係是奉公差遣從無有人報復之事今該匪等膽敢致函恐嚇殊駭聽聞卽飭通班包探嚴密查拿匪黨到案加等重辦 
[再誌新世界之大聲]  
　　靜安寺路西藏路轉角新世界游戲場樓下魚池旁於二十六七號兩夜接連發現極大炸聲該游戲場以未受損傷故不報捕新閘捕房捕頭據派往照料之華捕據情報告後即派探前往察勘並着偵缉抛擲之人務獲解究 
又聞此種炸發之物頗似炸彈惟被擲身上不致受傷而外面衣服易爲焚燬云 
[嚇詐勸業場之查究]  
　　邑廟後園勸業場自元旦開幕以來生涯頗稱不惡惟近日疊接匿名信數封索詐鉅欵内有不遂所欲卽以炸彈等物奉贈之語該場經理知係匪類揑造有意恐嚇均置之不睬今淞滬警廳徐廳長因聞該場樓上有一炸彈發現惟未炸裂當卽飭探往查並按照匿名信中之住址前往法界寳康里查詢有無民黨中人再行核辦 
[縣商會購地後之經濟問題]  
　　南市縣商會辦公房屋係向王紳租賃王紳亦係向夏姓業主租地起造訂定二十年爲期現在租地期限僅有七年而夏姓已將地産完全售與該會價銀七千兩該會出此巨價後經費不免竭蹶故訂定日内開第一次議會邀請各業代表等到會提議籌措的欵方法以資維持並因正會長顧馨一母喪請假百日擬請其改爲假期一月以便提前蒞便與議 
[電請免調憲兵赴保]  
　　陸軍部前以保室駐有陸軍第三師全軍應加派憲兵監察故令原駐上海閘北之憲兵第二連長朱玉軫率領所部各憲兵及馬匹軍械前往保定駐紥朱連長奉 
令時適值舊曆年終故擬於正月間開拔北上兹爲松滬盧護軍使得悉以滬上原駐第四師軍隊由楊督軍選調一混成旅隨帶赴浙後祗駐有第十師全軍且須兼管吳淞要口兵力尙嫌單薄查京畿憲兵營部下共有憲兵五連除第一第二兩連同駐滬上第三連駐漢口第五連駐山東省垣外保定本有憲兵第四連駐紥足敷監察防軍似可免予抽調故於前日電請陸軍部免將駐滬憲兵第二連調赴保定以保滬地治安 
[龍華軍署開弔記]  
　　昨日爲前任松滬護軍使現任浙江督軍楊樹棠之母李太夫人在滬開弔之期其靈座仍設在龍華鎭松滬護軍使署内之第四師部門前紥有素彩牌樓其靈座中設有祭案上懸李太夫人遺像供陳祭筵十六簋佐以香花素燭四周分列花圈萬民傘等類上懸大總統所贈之輓額輓聯額文曰（此蹤鍾郝）聯曰（倏見雲軿歸上界永留風範式中閨）内外客廳均紥素彩佈置極爲整齊軍警政學商各界前往祭奠俱派有招待員殷勤接待正副總統均派代表致祭黎大總統代表爲滬海道尹徐鹤仙副總統代表爲本署參謀王通此外如浙江齊省長代表政務廳長沈爾昌第一師師長童保暄財政廳長莫永貞嘉禾鎭守使王桂林長江巡閱使署參謀長惲禹九蘇州警察廳長崔鳳舞江蘇督軍署諮議官李英石及康有爲張逸槎丁賡堯姚紫若等前往致祭者約三百餘人楊督軍本擬親自來滬因浙省地方重要奉有中央電令未便輕離故未到滬督軍夫人劉氏則帶同長子鏡如（年二十歲）先期由安慶原籍來滬主持開弔事宜惟因原籍開喪已擇定陰曆正月十七日爲期已近故俟上海開弔事畢即須遄返至是日各界來賓之赴弔者由招待員引至靈前行禮畢均宴以西餐直至午後三時始行畢事兹將各執事職名錄後（中客廳）招待各省外賓松江防守司令何茂如上海防守司令王如見三十八團團長馬懋軒浙督軍副官長范憫黔淞滬警察廳長徐輔洲上海縣知事沈韞石交涉公署交際科長陳震東（束客廳）招待紳商學界朱葆三虞洽卿沈聯芳黄涵之穆抒齋莫子經朱壽丞姚鑫之李耀卿王佑之（西客廳）招待軍警政界上海地方審廳長袁麟伯地檢廳長林仲立縣警佐景毓華福建督軍署副官曹斌臣三十九團團長張慕韓淞滬警察第四區署長姚石蓀軍需課長馮志靑秘書杜梅叔（四師參謀處西室）招待軍警政界法官鄧金泉蕭子聰張熙甫正醫官施廷贊參謀孫梓琴書記官楊酉三吳谷香（又東室）招待未祭各來賓淞滬警察第一區署長董蓉卿浙軍署諮議朱鳴岐張善亭使署參謀劉化仁十五團團長劉筱舟十四團團長夏虞廷砲四團團長王精甫第四師參謀長安溥泉法官惲衡叔（文牘）許又魯吳谷香（庶務）王摘辰廖秀山舒光第元杏樵吳鹤菴胡福山唐俊卿（懸掛幛聯）朱叔融熊聘臣孫柏台（會計）高孚卿張銘新（掛號簿）陸仲玉達俊之（收禮）楊少甫唐翔衢董景熙李哲夫田鳴九 
[開募建築商品陳列所之公債]  
　　上海總商會按照議决案籌募公以債　築商品陳列所計分四期募集現届首期（即正月）已由正副會長朱沈二君開始發行聞首期開募定額二萬兩數日之間認購者頗爲踴躍云 
[少年宣講團之新年興趣]  
　　少年宣講團於舊曆新年中派隊赴各處宣講所到地點如下（一）陳兆昌等第一隊於元旦出發赴浦東東溝高家行老城隍廟等處宣講并分貼各種印品（二）陳晋鼐陸懋功汪龍超等第二隊於初二日出赴吳淞寳山宣講手執國旗沿途演說凡遇茶坊酒肆亦駐足演說於要道街口貼各種印品頗博鄉村人士之歡迎（三）孫禮瑞等第三隊赴三林塘等處勸導現在均已回滬向總部詳報一切 
[徐道尹禁約職員]  
　　滬海道徐道尹以春節假期已過各職員仍有在辦公時間内擅行出署者殊非愼重公務之道爰特條諭自即日起每日八點鐘至五點鐘爲辦公時間無論何項人員不得擅離職守 
[齊省長鼓勵巡警]  
　　齊省長查得淞滬警察各長警巡士保衛地方甚爲出力故於舊曆年終每一巡士各給賞洋五角以示鼓勵徐廳長除分别核發外昨將給賞洋數開單呈復省長查考 
[徐廳長嚴申賭禁]  
　　淞滬警察廳徐廳長以滬俗每逢陰曆新正賭風頗盛殊於地方治安有關爰特面諭所屬各署所警正佐注意查禁並諭如有警探混入賭場乘機索規或與賭者一經發覺或被告發應依法嚴懲母稍寛貸云 
[别開生面之接財神]  
陰曆正月初四夜各商家迎接財神已成習慣而滬城東街某京貨店主則獨於初五夜迎神且自大門口起直至客堂一應鋪設多用素色神前所點之燭亦用白燭此亦别開生面者也 
[烟酒聯合會歡聚預誌]  
　　全國烟酒聯合會請願總代表陳良玉訂期二月一日（陰曆正月初十日）邀集兩業各代表及該會已舉定之各職員等就該會開歡叙會公同討論進行事宜並因該聯合會成立迄今尙未歡叙乘此陰曆新正第一次會議之時邀各會員各職員等聚集一堂合攝一影以留紀念 
[調查監獄出品之通令]  
　　上海監獄昨奉江蘇高等檢察廳通令云案奉司法部第四七三號訓令内開查監獄出品核免稅釐原案係以四年八月一日爲始扣足三年爲豁免　計至七年七月限期届滿迺查一年以來開列清單陳請備案者固屬不少而請領部照實行運輸者仍屬寥寥似此遷延必至有名無實何以謀作業之發達而蘄出品之暢銷爲此令仰該廳督飭各該監獄於作業事項務須遵照迭次命令積極進行將所出成品力謀外運以圖發展再查工業進步首貴觀摩供求相需尤宜交易例如甲　新監所出之品爲乙省所無者則輸之於乙省乙省新監亦然如此通力合作調劑有無庶成品無積壓之虞而作業收改良之效並仰轉令各該監獄限於六年一月三十一日以前將各科實在所出成品可以輸出者之額數及價格等項先行列表報部以便由部通令各省一體試辦此令等因奉此查此案按照原定期限須於本月三十一日以前復部惟本廳彚繕送逹尙須時日應限本月二十日以前復候核轉除分行外合行製定表式一紙發仰該分監詳細填報限期緊迫母稍延誤再該表紙張大小務須悉遵定式以歸一律至各項成品應專就可以輸出者填之又表列科别一欄如織布科木工科等類是合併令知此令 
[改訂商家報運硝鏹之辦法]  
　　江海關施監督昨奉稅務處令開案查硝鏹水一物性質極爲危險如用化學混合能製造炸裂之品故將此項鏹水列入軍火種類非經核准不得運入近查此項鏹水又爲工業上必需之要品從前商人報運無論多寡須每次報請陸軍部核准方可起運轉折甚多以致遲滯轉非提倡工業之道本處爲便商起見爰特更訂辦法凡商人製造工藝需硝鏹水者卽將每年需用額數若干呈請本省長官立案給予常年護照咨部核轉卽可由關隨時憑照放行除分行外仰即遵照 
[查復阻止行輪之原因]  
　　駐滬楊交涉員前接駐滬義總領事函以義商尤維吾經理揚子江内河小輪裝載搭客行駛鎭江淮揚等處近因行駛清江浦不准放行請予保護等情當經楊交涉員函請淮揚道尹迅即飭查兹接復函以據該縣知事報稱該輪不遵内港行輪章程行駛不通商之處冲坍圩岸恐遭農民反對致惹風湖殊不合宜應請阻止等語尙不知如何解决也 
[砲廠趕造快砲]  
 
 
 

Page 11

 
 
　　海軍部近以上海船塢新造之砲艦二艘曾經下水其艦中機器鍋爐各件將次裝置就緒惟該二艦艙面應需安設快砲各十尊現查庫中並無合配之砲故特商由陸軍部令飭上海製造局鑄造三生七口徑之三磅重砲彈快砲二十尊以便裝置新造軍艦之艙面李總辦奉飭後已配齊料物諭令砲廠趕速鑄造 
[漏貼印花之罰欵]  
　　本埠華界各商舖賬簿票摺均須黏貼印花現財政部因恐漏貼又派委員來滬會同各區警員按舖調查兹在淞滬警察第二區第一分署境内各店舖杳出漏貼者頗多業經傳案分别處罰計該分署共得罰金一千一百餘元内提三成充調查長警奬賞除由該警察廳會同部員報部外並已分飭各警着將境内各商舖之賬簿再行細查如有漏貼即行處罰云 
[科長暫代分監長]  
　　上海分監長李允文因回鄂掃墓特呈江蘇高等檢察顯核准令委上海地方監獄陸軍監獄第二科科長魏英暫行代理魏科長奉文後已於昨日到監接事 
[異哉民黨乞丏團]  
　　近有口操湘音者數人自稱係民黨份子内有二人身穿西式大衣二人各着花緞皮袍褂手持捐簿上列大總統肖像旁有國旗陸軍旗各一方並書明我等同胞前因遲到滬上以致官廳所給資遣之欵分毫未得流落滬上故結成民黨乞丐團左列革紳助洋百元某商助洋五十元連日分赴城内外大小各商家任情需索頗爲所擾聞大束門内大街各商家給洋一二元不等云 
[新劇家熱心善舉]  
　　去歲皖北一帶洪水爲禍悲慘萬狀曾由皖紳電請劉君藝舟在該省演劇三日勸捐助賬又承劉君慨許來滬再演三日俾可集腋成裘兹皖紳公推萬亞靑胡祝如兩君與劉君籌備進行已假定笑舞台准於正月十一日開幕聞所演之蔡松坡皖北哀鴻各劇均爲劉君最近之傑作並聞届時史海嘯朱小隠李君磐顧無爲諸君及笑舞臺全體新劇家亦均登臺獻技爲皖民造福云 
[萃英小學之擴張]  
　　美租界海甯路南林里五弄私立萃英小學校今春另覓北浙江路華安坊二弄協字六十七八兩號房屋爲新校舍添設高等小學科及女學部並附設英文日文夜學兹已佈置就緒於一月二十八日起每日上午考驗新生二月四日（陰曆正月十四日）開校 
[再誌留學生之嫌疑]  
　　留學生陳定謨回國被捕詳情已紀前日本報兹再將訪員報告情形錄下公共捕房刑事科控陳定模於西曆一九一七年之前揑做論說鼓吹共和等情舊歷除夕日由西探目卜羅司祁文司二人將陳傳至公共公廨請究先由兩西探目上堂禀訴情形（未譯）訊之陳延律師上堂代表要求准予交保並由陳操西語向堂上聲訴一切經關讞員商之英卓副領事判陳交一千元人洋並保候訊 
[戳傷洋棧司事之懲儆]  
　　太古公司洋人昨到法公堂控稱前有無賴王國祥王元利等五人將棧中司事陳子記用小刀連戳數下受傷甚重今在殹院醫治尙未痊愈現有血袴呈案請求重辦王國祥供我弟元利在太古棧門首拾取包内漏下之米因陳將我弟兇毆民人一時氣憤故將陳連戳數下是實王元利供我在太古棧門口拾米被陳疑我竊賊將我扭住兇毆故由兄國祥代抱不平將陳戳傷奚金明金興同供與王兄弟同寓一棧雖知王等行兇並未在場帮助求宥毛川言供民人在寓内煑飯餘不知情中西讞員判王國祥押六月期滿逐出租界王元利押六禮拜奚金明押二十一天金興押七天毛川言開釋 
[婦人投河遇救]  
　　婦人江張氏口操粤音昨午奔至十六舖外灘碼頭投浦圖盡當經水巡隊巡船救起解送警廳轉解地方檢察廳請爲訊明安揷 
[車輪碾傷場車夫]  
　　塌車夫陳阿扣昨在天潼路因不小心跌仆於地被車輪碾傷足骨由捕帶入捕房命送同仁醫院醫治 
[縱火謀財之牽涉]  
　　南京路四十三號門牌美商羅傑控揚阿生林阿榮與在逃之某甲串同縱火私取計銀五百四十兩之支單冒簽名字托婦人吳劉氏向滙理銀行冒領銀兩等情由捕將楊林二人拘解公共公廨訊供收押在案一月十八號復將吳劉氏拘解公廨請究經中西官略訊一過判氏押候提同在押人證併案訊究 
[僞鈔票騙取大衣]  
　　源泰衣莊學徒唐琴生日前持大衣一件送往某處行經紫來街口被匪徒胡小法給以僞鈔票二張將大衣騙去後由唐報告捕房飭探方福林將胡拘獲昨解法公堂請究胡小法供前犯騙案經公堂辦過此次復犯自知不合求宥中西讞員判胡押西牢九個月期滿永遠逐出租界 
[水菓店幾兆焚如]  
　　法大馬路三百八十三號門牌元隆水菓店樓下於前晚十二時不知如何遺火濃烟密布幸皮帶車趕速駛來取水救熄袛焚燬什物房屋未損 
[逼娼與捲逃之辯論]  
　　自稱在廣東路普愛坊安瀾植木公司爲夥之周玉恒（卽周寳山）與婦人金李氏（卽李桂春）同在公共公廨呈控氏之義母李徐氏逼氏爲娼一案一月十八號午後由廨復訊李桂春上堂由其代表律師詰據供稱年二十三歲父母雙亡係由義母撫養長大前清宣統二年憑媒嫁於松江人金關昌爲妻因金另有所私故夫婦感情淡薄至本年六月被義母誘出逼娼得遇周玉恒遂嫁周爲妻一同返滬仍居義母家内本夫雖未得悉義母早已知情我於十一月七號檢取衣飾潛行出外居住供至此經被告代表律師復向李桂春盤詰一過並稱桂春係被告之女於本年九月二十九號捲取衣飾背逃被告當投新閘捕房報告有案而因誘姦有夫之婦先發制人投廨具控應請鑒察訊至此爲時已晚經王襄讞商之英白副領事判李徐氏還押候再復訊 
[竹行夥虧空賬洋]  
　　狄思威路懋泰源竹行主控夥王某虧空賬洋百餘元昨由哈爾濱捕房飭探嚴阿慶將王傳案候解公廨訊理 
[理算賬目之同意]  
　　陸蔚蓀在公共公廨具控費梓藩賬欵糾葛一案一月十八號由廨傳訊先由原告代表律師上堂譯稱兩造願將賬據送交廣肇公所理算請爲展期訊理訊之被各亦延律師聲稱原造律師所請理賬一層敝律師亦表同情王襄讞商之英卓副領事准照律師所請判兩造自將賬目送交廣肇公所算明復候核斷 
[不理押欵之控訴]  
　　傳筱菴在公共公廨控告張某不理押欵銀九萬七千餘兩舊歷除夕日由捕將張傳至公共公堂中西官諭張交保候訊 
[爭奪家産之訴訟]  
　　婦人李謝氏控李柏祥不分遺産一案一月十九號由公共公廨傳訊據被告代表律師上堂聲稱此案係屬爭産應准被告交尋常保人候訊原告代表律師即到堂駁稱原告所控因有計值三十萬元之産業原告應得四份之一約七萬有奇堂上如准被告交保應交殷實妥保等語王襄讞商之美領博君判被告交七萬元人洋並保聽候傳訊 
[被告亦須起訴]  
　　日商荒牧籐三在公共公廨呈控甬人陳鵬飛在甯波霸奪競舞台戲園並撕毁日本國旗等情由廨將陳移提到滬迭經訊供收押在案嗣於舊曆十二月二十五日由廨復訊先由原告代表日本律師上堂譯訴前情請究訊之陳延海德禮律師到堂辯稱被告現欲以民事控告原告見證人王廷杰應請堂睛諭王交保俟敝律師具禀起訴云云會審員王肇之君商之日副領事加籐君以被告逮案迄今已有四月核其所犯案情可以抵過因卽會判陳鵬押滿四月開釋見證王廷杰着交保候示 
[客棧主人受罰]  
　　公共租界蕪湖路一百九十三號門牌某客棧主楊阿炳因容留匪類住宿被滙司捕房中西包探查悉於舊曆除夕日將楊傳至公共公廨經中西官訊明判罰洋五十元充公示儆 
[三婦串拐一女]  
　　粤婦吳郁氏與其姊妹行陳十姑張章氏串拐陳張氏家十三歲女孩秀月得洋八十元賣於鄧鐵路二號門牌夏計氏後被女母得悉報告捕房於一月十九號派探將以上各人與女一併拘解公共公廨請究原告陳張氏投訴伊女被拐情形訊之吳郁氏供稱該女係原告自願立據價賣今忽控告情同串放白鴿求察陳十姑供稱秀月由其母領來托賣夏計氏供稱曾出洋八十元買秀月爲義女是實質之張章氏延律師到堂代爲辯護中西官以被告串同拐賣屬實判吳郁氏押女所三年陳十姑張章氏各押一年半夏計氏押半年秀月交其母領回完案 
[禁押攫物匪徒]  
　　匪徒朱榮坤在北成都路弄内攫取王毛氏家四歲男孩根桃耳上金環又陳阿炳在新閘牯嶺路搶取吳王氏金押髮又王仁根在湖北路搶取某烟紙店學徒杜四恒小洋九十八角均經探捕追獲於二十二號由捕將朱等併解公共公廨經中西官逐一研訊明白判朱押西牢三年期滿逐出租界陳押年半王押半年分别示儆 
[怙惡不悛]  
　　甬人李阿才於一月十七號午後在北京路圖竊由捕查獲翌晨將李解送公共公廨經中西官訊知李係十二次過犯實屬怙惡不悛判押西牢四年期滿逐出租界 
[滬海道署批示四則]  
　　嘉定濟平公典經理汪旭棠呈請換給該典護照以便運送首飭來滬押欵接濟由呈照均悉准予換給新照仍以六個月爲限該護照應各貼印花稅票一元以符手續仰併知照此批舊照存銷 
　　劉復初呈爲商民受累深重請轉呈撫恤由呈悉查此案前據該氏呈請撫恤當經批令向護軍使署請求辦理在案兹據來呈旣稱已奉督軍曁使署明白批示自應遵照母得多凟此批 
　　寳山縣人張桂生呈爲劣總舞弊混轉道契請飭縣提案澈究由據呈是否實情姑候飭縣查明核辦此批 
　　華英藥房經理章顯達呈爲承購滬江療養醫院用皮下注射鍼請予咨關驗放由據呈已悉候咨請關督驗放可也此批 
[誌謝]  
　　昨承南洋兄弟烟草公司以新印月份牌一張見貽書此誌謝 
[氣候報告]  
　　上海徐家滙天文臺 
　　已過者之報告一月二十七日本區天氣沉晦浙豫兩省有雨山東與長江流域晴雨表上升有一淺低度經過贛閩兩省 
　　二十八日直隸晴雨表略降本區有反旋風天氣較寒是日午後四時前二十四小時内上海温度至高四○·七至低二五·九去年同日至高五三至低三七·四 
　　未來者之推測一月二十八日午後四時三十分豫測天氣 
晴而寒東海狂風將抵海峽漸至中國海 
雜評二 
[工商研究會（訥）]  
　　當歐戰初起時國人即大聲呼之曰乘機乘機今戰事之延長已逹兩年有半矣所謂可乘之機不可謂不從容竭我全國人之力以乘此兩年半之機我國之工部業度必有可觀者然而由今觀之與無機可乘等此非盡由我國人之蹉跎也國内之亂事環生實無餘力以經營之故吾亦不敢苛責我國人今則國内之事已大定而歐戰猶未已所謂可乘之機尙未盡過去此一線留遺之時機而尙不能盡力以乘之者則我工商界眞不能辭蹉跎之責矣有機不乘而欲力爭經營於機去之後其難不更倍蓰耶我因工商研究省之演說而不能無感於中焉 
來稿 
[中國畜牧事業]  
　　金陵大學農林科敎員苪思婁著鄒應藼譯 
　　中國畜牧事業之應求推廣改良並防恙病之侵蝕固不待智者而知其爲當務之急矣人有恒言一民族發逹之程度必於其畜牧事業占之畜牧事業水興則國弱民貧斯言也吾觀於中國現狀益信方今興盛之國畜牧實居其富源之太半農事愈精則愈覺窳劣牲畜之不足供用於是有致力於改良畜牧者矣中國農人之尙能以窳劣牲畜自安者農業尙未精進之明證也人亦有言民食以肉爲大宗者則其被饑饉之害較輕中國頻年以來饑饉屢見即在樂歲不給於衣食者爲數亦不下鉅萬荷蘭畜牧事業極盛其民之言曰無草斯無畜牧無畜牧斯無肥科無肥科斯無稼穡矣世事之息息相關其利害誠有如此者總而言之凡在富足興盛之國設其畜牧事業發達者其畜牧之價值必居其國富之太半就美國言一千九百零九年民生統計表所示牲畜價值美金五十二億九千六百四十二萬二千元牲畜之附産品價值美金二十六億三千四百四十五萬零六百七十一元就人口分算每人可得金八十六元美國如是中國何獨不能 
中國畜牧事業亟應推廣其原因甚多一畜牧可供工作及食品中國人工雖多而畜工不足牲畜不僅可耕於熟田並可用以墾荒就供食品言猪與鷄鴨於今爲最重要但牛肉又緣何不能充中國人之庖厨耶且世界商場必須食肉中國何獨不能供其求副産品如皮革肥料等皆極有價值者也二牲畜能使廢棄之地化爲有用中國田地極多耕種者甚少坐令廢棄者不知凡幾其餘即不廢棄每畝亦不過歲出值數十文錢之材薪耳棄貨於地孰此爲甚若以此種棄地放牧其利奚啻倍蓰哉三畜牧旣盛則農人可投其貲本於有用之地中國民窮財盡農人何金錢之足云吾所謂貲本者勞動力也中國農民所有之貲本惟此勞動力但惜往往有力無用處耳牲畜之飼養調護時時需人爲之牲畜多則需人多庶免人浮於事之患四牲畜可以增益土肥凡田地用以長家穡則土肥日減用以長養牲畜則土肥日增蓋耕稼所穫取諸土肥而絲毫不能有所補償牲畜所食雖亦土之所生然旣食以後化爲糞愵是一種窒素化合物土肥中之最缺中而最寳貴者也五畜牧盛則國富可增畜牧旣多商賈之貿遷資本之周轉皆因之而益盛農民家給人足國富奚得而不增 
　　中國畜牧事業之亟應改良亦盡人皆知者也資本投之於良好牲畜則所獲多投之於窳劣牲畜則所獲少牲畜無論良窳所需飼養之費均不甚惡殊是長養窳劣牲畜爲極無益矣中國牲畜食品與工作不分此窳劣之明證也不分則不能收專長之益外國畜牧發達牲畜各有專長供食品者專供食品供工作者專供工作且工作之種類不同則所用牲畜之種類亦不同如駕車之馬與供騎乘之馬實大不相同者中國有此區别否良牧畜所作之工恒三四倍於劣者又何事而不棄劣用良中國欲改良畜牧則必先就固有之牲畜加以選擇不足再取種於異國 
　　中國畜牧事業旣推廣改良則凡恙病之侵蝕牲畜者皆宜極力留意以防備補救之恙病之緣因不一有緣於動物者有緣於植物者吾人所知防備補救之方雖未能臻於完善然各國學者所研究發明爲數實多中國何獨不何利用是在中國人行之耳 
來函 
[棲流公所來函]  
　　本所素無恒産一切開支悉蒙善士樂捐上年冬季由粤商領袖華彰號代募到粤帮各商年捐大洋一百零四元小洋一百二十九角拜領之下欽佩莫名用特登報以揚仁風清單錄後華彰公記有隆盧寳記以上各捐洋五元和盛福安號德祥泰豐公司廣昇祥邇遐齋鴻昌永安昌記廣同昌聯和以上各捐洋二元廣衡隆正恒隆廣瑞安廣福和同泰義泰羣芳居元亨翠樂居會元樓廣發源新昌泰永同昌昇利廣利榮鍾安樵廣益聯興恒隆同和永發祥裕隆庚記有興永生源廣裕和廣利和廣合源永順成廣誠信易安永興源天香公司源記烟行聯生公司利盛大觀樓蘇瑞生杏花樓嶺南樓一家春鉅興裕元祥惠通烟行永生利普太和同芳居永和昌怡珍居安和祥廣三昌簡永益均益廣盛隆逢泰鄭福蘭堂廣濟祥趙南來全利成老悅生時和瑞昌潤寶齋鹿芝館永昌泰鉅興印務錕源瑞祥南洋公司以上各捐洋一元杏林軒廣豐隆長春圃悅興粤和昌和錩同福廣茂泰祥發德昌興萬豐恒興耀華林治平益和堂同益生竹生居萬安祥奇珍樓廣萬安廣興和廣源亨華綸公安長春樓以上各捐洋五角周三記四角 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[人日獻國民幸福頌] [  小孤山人]  
　　丁已之年元月七日舊曆更新人日届吉迺屑椒花迺供棗栗敬祝同胞幸福無極春酒旣進前致頌詞頌曰吾民生今之時四萬萬衆攘攘熙熙圓顱方趾横目長耏昂藏七尺偉爾身躸白人雖智黄種非愚豈居奴隸牛馬不如今日何日日以人名五洲異族六幕同春國曰民國民曰國民同休共戚合羣愛羣治民者官官縱厥虐衛民者兵兵肆厥掠民供若俸若剥削之民輸若餉若殺搏之民果何辜贍烏靡託四顧茫茫心驚儋落自遭國變於今六年悠悠忽忽星回於天日月昏暗風雲變遷民亦勞止殘喘苟延繼兹以往天光開朗除舊布新有福可享勿謂天幸非非非想眷念吾民中心痒痒印度之民苦爲英屬紅頭包巾守衛若狗吾民自立誰甘俘虜爲亡國奴母若印度埃及之民瓜分可惜監督財權債台被逼吾民自籌借欵勿入爲守財奴母若埃及高麗之民本我藩裔矮人侵之拓殖民地吾民自憤滿蒙勿棄爲賣國奴母若高麗昔也何辱困於帝制壓力重重縛若犬彘今也何榮于共和自由自由無災無儺自罹惡稅苦極無奈密則印花苛則公賣維我商人今年無礙裁釐廢卡出口滿載歐戰未終貨銷利大幸福孔多喜煞商界横征暴歛賦重三吳千金擔子汗血挑枯維我農人今年無虞不慛租稅吏免追呼不充徭役行歌烏烏幸福降止樂煞農夫工業幼稚出品尋常公司各廠祥獲叨光維我工人今年無傷器不苦窳貨亦精良兄弟烟草名盛南洋幸福則獲勞煞工場學失其學敎失其敎省費養兵敎育寡效維我學人今年無悼多設專門學費勿要廣厦萬間寒士皆笑幸福無量愛煞學校輿論機關不幸中斷纔廢報律又議條欵維我報界今年無患取締弗嚴昌言勿憚廣拓銷場多增出版幸福有加忙煞報館若兹幸福無限光榮普求世界底於大同我思總统不似猿公身死帝憲四海困窮我思總理不似飛熊名流内閣短命而終支持危局願匪不宏國利民福豈終夢夢曠覽全球二十世紀平復一年周而復始試看中華國民崛起不比從前聾瞶痿痺以此言幸實幸不已以此言福何福不聚拉雜言之如此而已願告國民恭喜恭喜（四） 
徵聯揭曉 
丁已徵聯共取七十二卷以滿圈者二十七聯爲甲等以全點者二十一聯爲乙等以單圈者二十四聯爲丙等贈品現在印刷請俟登出廣告後再行來函索取以免失誤編輯部 
小說 
[言情小說妍媸鏡（第廿七章三）] [  常覺小蝶合譯天虚我生潤文]  
　　五句鐘後吾人已在桐樹莊矣予欲避勞倫司故與亞琪同入此書室亦以稍避喧囂蓋外間跳舞方作樂聲震耳欲淫頗使人不耐嬧娜則方酬酢衆賓亦殊無暇顧我予方稍得寗靜忽見勞倫司接踵入以手拍亞琪之肩而以目視我曰亞琪此間有一最新式之披亞拏君亦欲一觀否勞倫司言次目光復廻視及我其意蓋欲與我有言藉此以遣理亞琪去耳而亞琪不解則曰果耶柰梨盍與我俱往汝固擅此當能審其優劣予頷之於是三人同行過餐室經甬道無數始入音樂之室室中燈燭未然伹有爐火餘光照人作粉霞色亞琪劃火燃琴台蠟燭復以指按其鍵曰琴隹哉柰梨汝曷奏一短曲俾我一聆其聲實則亞琪固不諳琴其爲此言亦殊强作解人予乃不禁一笑勞倫司乃握其臂曰亞琪吾將與令姊有言願汝稍退亞琪失笑曰此何謂哉旣欲屏我則又何故引我同來勞倫司笑曰非汝來則彼亦不肯來老友汝當恕我蓋自我病愈之後渠卽輿我避面無由與之一言然我明日將有遠行故不得不與略傾積愫言次復以自視亞琪而笑亞琪亦笑因曰然則吾當廻避五分鐘後再相見也言次返身自去勞倫司俟其去遠乃進握予臂曰柰梨汝近來何故避我豈以我前日疑汝之故遂不見恕抑汝固未嘗愛我耶此時予身如着電流幾震而顫幸室中燭光至暗乃未顯露其窘狀勞倫司又曰柰梨汝究何意使汝而不愛我則我瀕危之時又何以竭力將護使我復活須知汝固活我之命然我無汝亦殊不能活也予時已稍鎭定因曰止楷福汝母言此汝縱不爲我計亦當爲嬧娜計也勞倫司乃屈其一膝跽予前曰柰梨汝但允我之請其他汝可勿問予失聲呼曰噫此安能哉汝終不能因我之故遂置嬧娜之一生幸福於不顧也勞倫司曰此何有幸福可言夫以一女郎嫁一男子而男子初無愛戀之心則其中不生禍患亦已大幸尙何有幸福哉且......勞倫司言未畢忽見門帘一動黑暗之中乃有一人搴幃而入（未完） 
消閒集 
　　第十段張四喜 
　　札得而長札得而長札得而札得而札長札得而長張令長札得而長札得而長札得而長札得而札得而札長札得而長張張一張一張且長一且一且丑長令長丑同令長札得而長張令長令長札得而長張長札得而卜張長札卜令長札卜長 
　　第十一段隔尾四 
　　札得而長札得而長丑長札得而長長一丑長札得而長長令長札得而長（張鑼又一遍） 
　　第十二段蛇褪壳 
　　札得而札得而札得而且長長令長一丑長柳丑長札得而札得而札得而丑長長令長一丑長柳丑長札得而札得而札得而同長長令長一丑長柳丑長札得而札得而札得而張長長令長一丑長枊丑長札得而札得而張 
長長一丑長柳丑長札得而札得而同長長一丑長柳丑長札得而札得而丑長長一丑長柳丑長札得而札得而且長長一丑長柳丑長札得而且長令長柳丑長札得而丑長令長柳丑長札得而同長令長柳丑長札得而張長令長柳丑長（隨煞）丑長一丑長丑長一丑長 
　　第十三段煞尾 
　　刮長同張刮長一同張札刮長札刮長札得而札得而長長札得而札得而長長令長一同張 
　　右譜雖長但習之甚易蓋四喜及蛇褪壳均有順序卽以且丑同張四字捱次遞嬻而成其間穿揷之句則不外七五三或三五七亦均整齊有序故習四喜時但習一段即可推及其餘别有稱爲（剪四叚）者則即減去四喜但以其餘組織而成置有樂器之舖户盍試依譜爲之但得同志四人則三日即可卒業以視牧童短笛當不可以道里也丁已歲朝天虚我生識 
游戲問題 
[第五問消寒圖] [  天虚我生]  
　　兹以長短相等之針九枚擺成三個正方形及兩個三角形試思當如何擺法請繪圖說以明之陽曆二月杪截收 
短篇小說 
[儆世短篇决鬥（續一月十三）] [  法國大仲馬著常覺覺迷合譯]  
　　司丹恩聞言則冷然曰汝乃日在試靶乎且言且作冷笑查墨斯格以其言殊鶻突不禁向之痴視旣而靄然曰予每晨必試十二鎗是爲予之習慣司丹恩曰然則汝固喜此消遣法歟惟予笨伯以爲試靶徒耗鎗子殊不喜此故唯於出獵時用予之鎗至是查墨斯格晳白之面立泛爲赤廻眸視司丹恩瞿然曰麥歇汝失言矣吾人旣爲軍人何言試靶無用當知吾儕軍人往往因一言之失朝爲同袍暮爲讐敵卒致决鬥者恒有事也故習練射撃實爲分所應爲之事司丹恩曰甲必丹汝言殊未充分夫决鬥之事托之命運故予以爲正直之人必不預備此等手續蓋因預備而獲勝勝亦不武吾實羞之查墨斯格曰是何言司丹恩曰予當爲汝述其理由甲必丹汝亦能葉子戲歟查墨斯格曰奇哉何忽以此見問司丹恩曰予蓋有一臂喻使汝明予之意博徒以博爲生乃專習其博術日夕練習冀操勝算而推原其心術無非欲刦人錢財耳然則凡人練習鎗法預備與人决鬥不與博徒無少異耶又曰予爲此言要非專指甲必丹一人實指大概言之耳查墨斯格聞語面色益變有頃乃曰麥歇此言辱我甚矣予當請求甲必丹司蒂温向汝理處可已言次廻首向予曰幸汝勿却予之請求予未及答司丹恩已謂查墨斯格曰甲必丹此着佳也汝每日試靶唯予須届决鬥之時始用我鎗將來勝負吾人當立一法以劑其平至其底藴予當爲麥歇司蒂温言之言次起立辭主人曰長官密基爾予當往大佐府中午餐矣語旣遂匆匆出室去 
　　讀者當知當二人决裂之時衆皆靜聽默不出聲迨司丹恩出一年長之軍官曰巴丁者始出聲曰諸君吾人當設法遏止母任彼二人自由行動查墨斯格按其臂曰甲必丹弗爾予初至此實無資格可言今予當於此舉博得之也故予覺此舉萬不可已惟彼何人斯何至仇予若此予珠不解此時司號官納托夫遂曰查墨斯格司丹恩之仇汝其原因實爲嫉妨而起蓋苿玳瑁史萊温司敢實其鍾愛之人也查墨斯格始恍然曰予今知其故矣微子言予實處於黑幕之中又曰荷諸子相勸予殊銘篆無旣密基爾則曰諸君母再言此吾人可入席矣旣而曰高勞夫趣以湯奉客遂入席衆人列時興致又縱惟查墨斯格則殊靜獻似有重重心事者當衆人舉杯爲查壽時查始舉杯以謝衆人餐畢查墨斯格乃謂予曰司蒂温麥歇司丹恩旣已允汝爲予證人汝當爲我先容與之商適凡所要挾汝儘允許商妥之後卽過予許晤予與甲必丹巴丁二人孰先至者孰坐以待予今往麥歇萊温司敢許矣言次衆人同聲曰汝須告吾人以决鬭之時間查曰固也吾二人之中必有一人與諸子作最後之訣别語旣相將出迨至萊温司敢 
門次衆人齊與查墨斯格握手爲别蓋一席問之寒暄已如數十年之知好矣酬酢誠社交中之利器哉（第一節完） 
 
 
 

Page 15

 
 
 [Ｇ> 
[存濟局周文卿大醫士治小便腫爛白濁剌痛魚口橫痃聖手]  
余酒後誤入花叢忽焉下身染毒初患小便剌痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館對面存濟局周文卿先生毒門擅長請爲包醫當服　先生秘制丹藥內服外敷立刻止痛未以一星期下部漲肉新肌立生橫痃魚口逐漸退消險症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋　痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒　劑摻雜爲丸患毒同胞幸勿交臂失之　該局秘製　珠黃下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　黃痃魚口立消膏每張一元要皆神效無比也　本埠後馬路踐業鄭鍳淸謹謝 
[繡雲天]  
在四馬路大新街口　電梯三角　盤梯二角 
樓下　羣芳小京班　（日）二點至五點　（夜）七點至十一點半 
三層樓書場新劇 
袁澄泉文明史鑑文宣卷　一點至二點 
朱蘭庵朱菊庵　西廂二點至三點 
吳玉蓀白蛇傳三點至四點 
郃文濱東鄕調四點至五點 
袁澄泉文明史鑑文宣卷　七點半至八點半 
朱蘭庵朱菊庵　三笑　八點半至九點半 
沈廉航果報錄九點半至十點半　邵文濱東鄕調十點半至十一點半 
培德社　（女子新劇） 
日　三點至六點半 
夜　八點至十二點 
四層樓 
髦兒戲影戲　日一點半至三點半夜七點至九點　日四點至六點半　夜九點半至十二點 
五層樓 
鄭少賡蘇灘二點半至三點半 
女校書彈唱三點半至五點半 
王雙紅王雙鳳大鼓書五點半至六點 
范少山蘇灘七點至八點 
孟繼春邢萬年雙簧八點至八點半 
女校書彈唱八點半至十一點半 
別有趣菜券中西餐每位半元一元　電梯游資在內 
[初七日日戲夜戲]  
新女子劇　日戲　僧帽記　夜戲　九二十一十二本金如意 
小京班　陳奎芳　吳蘭芳　吳炳芳　奚文芳　黃永芳　日戲　戰樊城　狀元譜　賣沙鍋　剣峰山　楊慧芳　章桂芳　黃勝芳　陳奎芳　黃永芳　奚文芳　夜戲　大回朝　斬蜜潤　法門寺　　蜡廟 
影戲　本偉大立本母聞報 
髦兒戲　沈小琴　林月梅　白鴻奎　白鴻英　玉鳳卿　日戲　紡棉花　祭塔　翠屏山　空城計　白鴻英　五鳳卿　林月梅　白鳳奎　夜戲　百萬齊　日蓮價　董家冊　　打嚴嵩 
[南市同樂大戲院敦聘第一做工文武老生夏德升]  
現已到申靜養數天即日登台 
夏藝員唱做俱長文武兼擅馳名南北載道口碑前者來申各界非常歡迎刻經本台電聘南來與劉君同日登台望各界早臨賞鋻爲荷 
[受盤聲明]  
中八仙橋西首勤和烟紙京貨號今並中盤興勤和﨡記營業所有店內生財貨底一切盤價洋係如數付清所有前東往來欠保至正月初六止興後東無涉 
[吳品如燈彩戲法遷移廣告]  
中西幻術貴府喜慶堂演介紹請至英界馬立師小菜場西同裕醫園隔壁馬安里六百十一號通信處打狗橋浦五房肉莊或六馬路朝陽樓東首雲森祥鞋店接洽日期不誤 
[南市新開同樂大戲院]  
重禮聘請顯宦俊裔京都初次到申獨一無二唱工鬚生劉天紅 
現已到申舟勞頓暫行靜養即日登台 
劉君爲前清兩江總督劉坤一之文孫天賦歇喉酷嗜音律自幼即從呌天諸名伶遊在京時偶一登台客串彩聲雷動踓老伶工爲之咋舌卻走皆謂劉君之藝得自天授非由人力本台主開幕伊始力求精進持挽詣京禮聘加以政界巨公之吹噓竟蒙慨然南下現定安八夜登台排拿手名劇一獻生平絕藝望各界預先定座以免擁擠至爲昐幸 
[貴仙茶園]  
羣仙四馬路原址 
特聘京都超超等著名老生黃韻笙 
初六夜　四郎探母　初七夜　繼業碰碑　初八夜　轅門斬子 
超超等名老生黃韻笙鏘金憂玉之間白雪陽春之調戲情周密臺步老至品貌卓越局度堂皇尤其餘事工演三斬一碰每一登臺彩聲雷動前嵗本埠某舞臺耳其重資煩友敦聘不料已有杭州先付聘金以致不能至申由另一同名姓之黃韻笙承之與真真黃韻笙相去遠甚然社會上固然不知桃疆李代也今本園轉煩妥友一再墾聘蒙允南下刻已抵埠靜養數天擇吉登臺務請顧曲諸君惠臨鑑賞並預先定座爲荷 
價止注意　（日戲）包廂三角正廳三角椅位二角邊廂一角起碼七十（夜戲）包廂五角正廳五角椅位三角邊廂二角起碼一角 
[民鳴游藝社]  
三馬路大新街口 
民鳴新劇社原址電話三千五百五十六號 
正月初七夜禮拜一日戲 
小二寶　黃鑫台 
張翠喜　夜明珠 
王菊芬　釣金龜 
筱榮貴　筱富貴　新安驛　代洞房 
松旭齊天左魔術團 
天新　談笑變化 
天左　時子女　火焚紙牌　美女遁箱 
鐵彌　手口絕技 
天左　魯楂　大魔術　旂是人非 
天左　摩刺哥　男女全團魔術大趣劇　將錯就錯　將錯就錯　劇然不錯 
陰歷新正月初七晚即禮拜一晚演 
筱二寶　洪洋洞 
張翠喜　送銀燈 
繼筱芬　硃砂痣 
周鳳雲　張金奎　宋十回 
筱榮貴　筱富貴　富春樓 
松旭齊天男女左魔術團 
天新　滑稽　化 
天左　魯楂　大魔術　國旗隱身 
鐵彌　火球飛舞 
天左　時子女　紙牌還原　重箱見美 
天左　摩刺哥　男女全團　大默算奇幻劇　銅像變化　女像誤男　男像變化 
[貴仙茶園]  
羣仙四馬路原址　電話一千三百另三 
特聘南北著名第一文武花旦九陣風 
日戲　湘江會　夜戲　代打韓昌　演火棍 
文武花旦九陣風色藝出眾南北無雙本園不惜重資此次延聘到滬登台之後謂其所演各劇非常賣力不特武工純熟出手等獨出冠時且嗓間亦清潤有餘足演刀馬及花日諸劇本園因特每夜煩演拿手好戲以副觀者盛意以便望 
諸君早臨賞鋻爲荷 
[貴仙茶園]  
羣仙四馬路舊址　電話一三〇三 
貴俊卿　日戲　龍鳳呈祥　夜戲　四進士 
芙蓉草　日戲　二姐逛廟　夜戲　雙合印 
朱素雲　日戲　龍鳳呈祥　夜戲　四進士 
麻穆子　日戲　牧虎關　夜戲　四進士 
郭張揚　日戲　艶陽樓　夜戲　三雄絕羲 
張菊樵　日戲　平貴回窰　夜戲　桑園會 
石韞玉　日戲　平貴回窰　夜戲　桑園會 
[傷風咳嗽]  
肺爲嬌藏最難保護無論內傷外感咳嗽皆由風而起是以肺主皮毛迨至呼吸管發炎成爲肺癆熱吐血咯血乾咳哮喘痰鳴音痖胸悶肺核種種肺病唯有服哈蘭士先生保肺漿睅著靈異此藥能調肺氣清肺炎搜肺絡之留邪補肺葉之蝕捐殺菌減虫能調治于已病能杜防于未病名曰保肺確爲肺藥之無上上品虛實咸理雖病至呼吸不靈者亦能藥到回春焉 
上海新記太和大藥房謹啓 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之留美學生]  
　　自美國退還庚子賠欵以後中國留美學生年有考送留美學生之舉已成慣見矣然在四十年前當中國第一次派送赴美之時則實創舉也兹錄當時本報新聞一則於後其標題云上海西學局學生赴美（見本報壬申年六月十一日）其記事云上海西學局設於二馬路之南積善里之北係曾文正公秦准設局其學生赴美國學習語言文字及各藝定於今年委員前往其第一起選往者學生凡三十人姓名年齒籍貫列左曾篤恭十六歲廣東潮州府海陽縣人梁孰彦十五歲廣東廣州府順德縣人黄仲良十五歲廣東廣州府番禺縣人史錦鏞十五歲廣東廣州府香山縣人錢文魁十四歲江蘇松江府上海縣人鍾進成十四歲廣東廣州府香山縣人陳榮貴十四歲廣東廣州府香山縣人鄧士聰十四歲廣東廣州府香山縣人石錦堂十四歲山東濟寗州人 
陸承泉十四歲廣東廣州府香山縣人蔡錦章十四歲廣東廣州府香山縣人歐陽庚十四歲廣東廣州府香山縣人程大器十四歲廣東廣州府香山縣人譚耀勳十三歲廣東廣州府香山縣人蔡紹基十三歲廣東廣州府香山縣人張康西十三歲廣東廣州府香山縣人曹吉福十三歳江蘇松江府川沙廳人陳鉅鏞十三歲廣東廣州府新會縣人何廷梁十三歲廣東廣州府順德縣人黄開甲十三歲廣東嘉應州鎭平縣人鍾文耀十三歲廣東廣州府香山縣人黄錫寳十三歲福建泉州府同安縣人詹天佑十二歲安徽徽州府婺源縣人劉家照十二歲廣東廣州府香山縣人羅國瑞十二歲廣東惠州府博羅縣人潘銘鐘十一歲廣東廣州府南海縣人吳仰曾十一歲廣東肇慶府四會縣人牛尙周十一歲江蘇太食州嘉定縣人鄙榮光十歲廣東廣州府新甯縣人容尙議十歲廣東廣州府香山縣人　　以上入選之三十人其路費皆由局給又以數千金爲之製衣其第二起　明年遴選從此中國之聰穎子弟可兼盡西人之長矣 
[尊聞閣筆記]  
　　上海城隍廟神羊（見本報壬申年五月十七日）上海城隍廟向有放生綿羊數十隻内有數十年者有十餘年者有數年者不等其最年久者往往出游城鄉各處人皆知爲邑廟中羊不敢驅逐任其所之又能任搭各處航船至乍浦海鹽等處地方游歷數日仍附原船回廟初欲搭船他出先至船所傍之岸俟船將開時方始跳入船中眠於隙處以候解維卽船主驅逐亦復不去已至其地羊即上岸而去並能附此船出附彼船回各航船主均知爲邑廟物習以爲常任其附載亦不之怪夫羊知跪乳世稱孝獸然亦蠢然一物所至之地花果草木踐踏尤甚乃此羊游歷所至之地往來所附之船皆任其行走居處而不之逐殆已具有靈性方能如此馴良不至取人厭惡謂之神羊夫誰曰不宜哉 
[蛇異（見本報壬申年五月十九日）]  
　　介蟲之有毒者以蛇爲最山海經所載形狀詭異駭絶人寰者不一而足然非世之所習見也世傳孫叔敖所見之兩頭蛇人見之則即死故孫叔敖鋤而埋之欲使人不復見也夫蛇縱有毒亦何至見而卽死殆其不祥過於服鳥故見者師有與世長辭之患耳若西國所言之雙頭蛇則非特祟與此異即形亦與此殊也蓋兩頭蛇則首尾皆頭而無尾雙頭蛇則兩頭並聚而尾固存現聞西國碩儒捕得此種蛇一具雙頭角立修尾豐麟頭中各具雙目四眸炯然苟有逐之者則雙頭合湊如一所以便於蜓馳若優游於長林豐草間則雙頭分道歧視各存顧盼審其血氣之管亦各有所貫注而無不歸本於一體詭異哉誠介蟲中奇觀之一然固無獨有偶也聞西儒復捕專一蛇與前蛇同類雖修短不齊而頭目一致造物之生物殊屬不可思議矣 
[巨蛇（見本報壬申六月二十日）]  
　　帆船名安活由華釐布往卑釐地方駛行將近兩月已抵亞非利加之西一晚見海中巨魚無數環繞其船然無他異也迨翌辰八點鐘船主見船畔有物亟呼伙長等諦審之約類乎蛇巨腹修麟獰惡莫可狀象方吐咋間蛇忽昂首離水面木立遄行若風檣目不及送脊儼具翅其大翅離首約八尺許又另有小翅一具自首至尾約長十五丈轉瞬即逝船主伙僕航海二十餘年水中介族亦未見有若是之異者吁可怪矣 
[天雨粟（見本報壬申年六月二十五日）]  
　　湖北黄州府黄陂縣之西鄉一日天氣晴郎纎雲俱無忽狂飆大作昏暗異常雨聲浙瀝如落水雹然約一時許始住出而視之遍地皆粟料也其色焦黑如多年霉壞之米又似經火者取而食之其味略苦土人試以烹粥清泠不稠水亦微黑相近十餘里内均如此云 
　　鼠銜尾渡河（見本報壬申年六月二十五日） 
　　靑山之間近日每天明之際河邊人家及舟中人早起者均見無數鼠子由河之東岸而來將及河畔乃紛紛銜尾魚貫而行或數十或百數餘浮水而渡至西岸遂紛然四散好事者追視之則已不知去向矣正二月問時金牛地方亦有是事數日之間鼠之渡水者不下千百之多 
[雙齡（見本報壬申十一月十二日）]  
　　雙齡邦江村僻女也年十六七秀骨丰肌眉目如畫望之若神仙中人家固貧紡績自劬依母爲活偶有齷齪隸見而悅之欲娶以爲婦逼脅再四女乃引刀自剌其臂血溢衿袖哭甚悲薦紳某僯其志訴邑宰而懲是隸焉時有越人張秋士者游毘陵太守幕過維揚客中無以自遣偕二三友人出郭翔步野花蓬勃好鳥勾　略一瞻顧有女郎掩映竹經茅舍間凝睇之玉樹瓊英未足方諭蓋女郎非他卽雙諭也生乃嘆曰玉人如可購何吝明珠一斛哉遽倩隣媪示意其母其母曰老身衣食皆賴女十指嫁之則殘朽無以自存如郎君果欲得而甘心非五百金不可生檢點囊資十不及一籌思無術　焉若喪女知之謂母曰覩郎君器宇不俗必非長於貧賤者兒若得所母無憂矣何求重值耶母不忍拂廉其價而遣之生遂獻囊載女而歸夫人賢且勤見雙齡斌媚可人頗生憐愛卽典質叙鈿爲女製衣履令生撫么絃也女事夫人亦良謹不苟言笑米鹽瑣屑能代夫人經紀夫人曰向道是畫中人不能操并白今若此吾何慮焉田百畝桑五十株女繅絲織絹光潔無匹賈人踵門爭購之得其值納太平之賦有餘生由是名花相對無志功名亦不復出游吳會嘗有一絶句云琴劍飄零久惜身温柔鄉裏作齊人功名兩字休提問當對名花悟夙因亦可想其閨房之趣矣 
[雜錄]  
　　别琴竹枝詞（四續） 
跌冀人人呌做茶東家切肉送西家雪堂（坐）多少蠻男人華漫不用内夫（刀）卽用义 
　　東家吩咐聽　　特累地司曬曬乾因碎諾蠻鉛考姆裏邊不許有人看 
　　康脫臘叨是作頭工人司務使如牛自從押克里門脫（寫承攬）明納（銀子）完工方敢收 
　　三斑船本號三斑浦岸團團泊似環高呌克明聲震耳梅琶谷特克林蠻（言我船好而潔） 
　　出身微賤怕鞋蠻把帶看門做抱關幸得東家靑眼顯而今乘轎用長班 
　　叫貨名爲奥克興人頭仰望密層層價錢喊到無添處力把尊名賬上登 
　　啞而碎姆說皆同駁得因雖入此中記否愛男成八九爲思以四是西東 
　　氣夫海特小工頭苦力野雞司帝偷撑慣駁船做水臘夜間茶會更輕裘 
　　年終别席（有事）不勝忙且喜東家考姆桑（年底雙工俗呼如此）悄悄啞兵吃冷籠福林碎（租界）有女跑堂 
　　貳立處蠻富潤身儼然端坐目無人胸中痧炭知多少姓孔方兄卽上賓　　納粟捐來蠻特鱗狐裘補服且章身新年拜客婚喪外仍是平常生意人 
　　不須清白論身有冬若法而夏着紗勃等爭捐藍白色大門第似官衙（未完） 
 
 
 

Page 18

 
 
   
 
