# 1913 - 311 - 4914629

 

Page 1

 
 
[通信]  
　　土耳其自由黨之政見（二）　（游歐客） 
　　時報記者又問各軍武員之不平於少年黨者彼等固亦干涉政治隱然助自由黨將來能服從政府法律不求優異於他人乎某君答言此各非少年黨之士官身受不平等之苦痛受少年黨排擠中懷所憤懣者正以軍中失秩序及服從吾敢信其决不至尤而效之也時報記者又問內政以何爲先某君答言首重法治欲恢復秩序而令國內安甯舍此實無他策務將暴民掃除凈絕小以姑息調停出之吾黨並不假此以事報復然亦决不因此有所避忌時報記者又問自由黨亦願與少年黨之平和者相提携乎某君答言此時斷辦不到將來或可通融在少年黨原不乏熱心愛國及道德高潔之人吾黨定願與此等人共事惟在社會秩序未能回復以前不能不暫時割愛將此等人一槪屛置始能對於暴民自由行動不至養癰貽患吾黨第一要義在回復軍隊中之服從性質令民間尊重法律倘此二事一日未能完全辦到則萬不能許少年黨携手即至平和之少年黨員亦萬無相商之餘地也在少年黨推倒基亞米爾以前基氏曾細研究當以何種政策能令各地居民同時滿足彼時已有計蠻少年黨執政後乃全推翻基氏之議純以武斷對付各省彼欲極端集權不顧各省風俗習慣而强施以同一之律遂致民怨沸騰國內分崩離析吾黨再得政權必仍繼續基亞米爾之分權辦法實行地方自治盡仿歐陸各文明國之行政組織廣延歐人之有科學及經騐者相助不僅任爲顧問竟當授以一部分之實權俾得實行其所主張與以獨立自由之保障應可盡心竭力負改良之責任不爲無意識者所 
 
 
 

Page 2

 
 
牽制則土之行政機關定有起色吾黨眞欲政治進步必須有一研究時代在此時代之中自宜虛心下氣實事求是吾黨蓋决意入此試騐之學校矣吾黨改革大業首在得歐陸之助力及其信任但除侵及主權及領土者無論歐人爲吾黨所畫何策均可釆用即列强之忠吿亦願容許總之吾黨當盡力鼓舞歐人愛我者之勇氣及希望示以吾國尙有振興之機則嚮與土親厚之人或不忍坐視其沈淪也　（未完） 
[時評]  
　　樂觀與悲觀　（冷） 
　　總統之選舉定則政爭上困難之衝要已去俄國之蒙約定則交涉上困難之衝要已去幣制借欵定則財政上困難之衝要已去蒙藏之事定南方之亂定則軍事上困難之衝要已去苟無意外之事發生則中國三年內可以小安無事此所謂樂觀也 
　　然而反對之黨人四布借欽抵押之品日多鐵路建築權之要求日至官僚政客議員商人之奢嫖豪賭日益加甚各處土匪散勇之日衆政爭困難之　交涉困難之機財政困難之機軍事困難之機無不濳伏而可以猝發此所謂悲觀也 
　　夫中國今日之事不瑕深求之於法理高談之於治道以至淺近之人情事實論之其象固如此今之執政者勿僅沾沾於既得之樂觀必於將來之悲觀爲第二步實力之消滅使困難之機不至猝發則中國庶有復蘇之日乎 
　　命令 
　　十月二十六日大總統命令　賈賓卿加陸軍中將銜此令張玉春授爲陸軍少將此令 
　　國務總理希齡等呈請任命傅春官幫辦江寗下關商埠善後事宜應照准此令 
　　國務總理熊希齡內務總長　鈐呈稱據署湖北民政長　壽康呈據鄂西親察使饒鳳璜呈請任命譚道隆爲秘書楊耀卿爲內務科科長徐　財政科科長徐正　爲敎育科科長吳霖爲實業科科長劉子元爲技正此令 
　　國務總理熊希齡內務總　啓鈐　據護理　福建民政長劉此源呈據北路觀察使蔡鳳禨呈請任命梁　爲秘書萬琪爲内內務科科長李禧年爲財政科科長傅慶賢爲敎育科科長郭慕　實業科　應照准此令 
　　陸軍總長叚祺瑞吳請授魏其忠爲陸軍步兵上校王典型爲陸軍礮兵上校蔣隆基加陸軍步兵上校銜劉鈺爲陸軍步兵中校郭元敞穆葆善趙世澤爲陸軍步兵少校王宏儒許崇懽爲陸軍步軍上尉應照准此令 
　　陸軍總長段祺瑞呈請授賈　臣文海范士鴻尙繼成潘鵬祖彥理爲陸軍步兵上尉師景泉爲陸軍騎兵上尉郝技良爲陸軍礮兵上尉廉孝全董鍾管爲陸軍輜重兵上尉楊友誠郭振廷李蘭生爲陸軍步兵少尉應照准此令 
　　專電 
　　南京電　馮宣撫使　第五第三兩師分別裁汰合併一師現第三師長張某已赴曹州鎭履任 
　　南京電張軍改編問題聞馮張現正籌商可望實行 
　　南京電馮宣撫擬在寗將一切事宜辦竣即赴蘇簡閱 
　　南京電　馮宣撫行轅內內現設臨時參謀副官軍法軍需軍醫軍械六處其隋節之軍隊暫紮儀鳳門一帶 
　　南京電　交通部電三年度概算現經國務會議尅期趕辦所　貴省交通行政經費由國家稅項下開支應歸中央編列者請查明從速編制送部 
　　南京電　韓省長以省議會開會在即已飭各司將應行行交議各案赶速預備 
　　南京電　韓省長招王元章來寗聞係籌劃江蘇水道事宜 
　　杭州電　朱督交卸民政後人民關於民政事件仍有投禀督府者昨朱督又出布吿謂不屬軍事範圍內之呈禀概不受理 
　　杭州電　駐滬德總領事克君於今日快車到杭與朱督晤談　　冾 
　　特約路透電 
　　北京電　俄皇承認中俄蒙古條約之明文尚禾到京現望旦夕可到約內各要點全已解决該約規定中國應承認庫倫條約及庫倫活佛許與俄國各項權利之秘約蒙古自治區域並不包括五部全土傷爲北四部及科布多庽蒙華人之權利將來由中蒙開會商訂俄國代表亦將與會據俄國公使聲稱該會將照西謨拉會議辦法 
　　北京電中俄兩國關於喀爾噶爾之交涉案已另訂條約俄兵已退離該處科布多阿爾泰之界線則將由中蒙訂約定之 
　　北京電　北京中外人士對於中國之前途巳復具充分之信任熊希齡辦事殊能實事求是且主積極之政策故頗洽衆望 
　　北京電　熊君今擬先從財政商業兩項入手面各省來電亦大有承認中央政府權力之象北京電　財政總長熊希齡允即施行丹恩君徵收鹽稅計畫舊制將一律汰除新章實行後各各鹽稅將由稽核造報分所洋會辦直接收納詳細報部銀行家之意如此則鹽稅絲毫不能移作他用 
　　北京電　英法德三國銀行家昨與財政總長熊布齡討論改革幣制問題彼極願早日訂定統一之幣制收回折成之紙幣並提出辦法各銀行家聞之深爲滿意皆謂能行故幣制借欵可望成立由各銀行分批交與中政府以應諸需各銀行家對於熊之意見態度皆爲愉快且信如此則中國經濟穩健之恢復可操左券 
　　北京電　鹽政會開會國務員全體及各政黨領袖均與會張謇演說彼個人關於鹽務二十年來之經歷彼前整頓鹽務策內有擬準人民煮鹽由政府購入售與鹽商運至各地再發零賣張會著有一書某西友閱之謂此舉非得西人協助難以實行張殊不謂然旣而乃知其友之言　自五國借欵成立後　知若不從速改革鹽政則鹽政管理權將全　外人之手故張謂華人　聯合改革鹽政　瘠貧之中國　入稅　也 
　　北京電　熊希齡梁起超皆贊助張謇之意見熊梁會警告會中之人今欲保全鹽政權不入外人之手惟有實行整頓一法今外人尙不欲取奪此權　救尙易爲力云 
　　北京電　日本雖得有敷設洮南至長春鐵路之　　目下不欲從事此舉 
　　北京電日本使署昨日大開宴會國務員及各大員多率同夫人與宴　演劇　來賓國務員夫人至外國公使署赴宴　實初次也 
　　貴陽電　此間慶祝正式總統就任頗爲熱閙各公署民　懸旗結綵都督府　外賓赴者頗多他處亦有舉行慶祝禮　世凱之獲　衆皆歡忭都督不日將赴雲南府　將兼任雲南都督民政長　　黔人反對迄未就任今卒將履任 
　　無湖電　希米林君近銷假回此任爲蕪湖稅務司於星期六日到任 
　　東京電華日商業公司恊理不．將赴華聞擬代該公司籌商中國北省之讓與權 
　　東京電　後藤男爵巳正式脫離立憲統一黨此足爲桂太郎郞公爵最後政治經營失敗之　　 
　　東京電何海鳴已抵東京 
　　橫濱電　橫濱迄今已發見疫症一起 
　　譯電 
　　北京電　國會憲法委員會功已吿竣 
　　北京電　衆議院請熊總理出席宣述　拘捕八議員及北京解嚴事宜 
　　北京電何海鳴之至交某因陳膺周一案牽涉在京被捕 
　　北京電　長春蒙王公大會請政府以　嚴厲手叚對付庫匪政府巳派二十七二十八兩鎭陸軍前往已足抵禦庫匪 
　　柏林電　聖彼德堡電社得悉　駐華俄使巳與中國外交總長孫賓琦商定蒙古條約 
　　青島電　德國魚雷艇大　號昨夜夜西北風大作潮水激流之際開離小港即擱淺岸上今日巳出險所受微損現正修理 
　　非拉台爾菲亞電　美總統威爾遜日者向斯瑪士摩亞高等學校學生演說謂美人爭勝之深欲使大陸尺土皆爲自由自治人民之廬居他項政府凡非定於被治者之公意者皆非彼等所有也彼信西半球全土　專心一致以求達此尊嚴之目的凡政府非染以國民之熱血或得被治者同心之贊助則必難持久云云 
　　柏林電　德國國民報討論英國承認墨總統問題謂墨西哥外僑皆視烏曷太維持全國治安最能勝任墨西哥此次選舉總統果能得如烏易太之秉性嚴直者以負艱鉅則實德人之福也尙有某某二報貶斥美國政策之武斷　墨西哥爲自主之國 
　　倫敦電　昨日墨西哥始選舉總統墨京及維拉克魯士　　投票烏爾太總統已邀各候選員至宮現除狄愛士將　均允遵守選舉之結果如票數未足不能選定　允輔助烏曷太　治安重行選舉 
　　南京電法政府巳反對墨政府加稅之議謂法國乃按最輕之稅率徵收墨貨墨國今實行此舉殊不公允 
　　紐約電　美政府現正草擬宣言書照會各國聲明如干涉墨西哥政務則美政府將視爲不情之舉美政府　認依據法律秩序建設之政府　美政府草此宣言書蓋爲二事所促一乃駐中美洲英國全權大臣加丹君之談片一乃各國紛遣兵艦前往墨西哥惟此項宣言書　俟墨國舉行選舉之後再爲宣布墨總統烏曷太業已公布不　爲候選總統亦不願干涉選舉事務 
　　紐約電　墨西哥　已擊敗援救芒里里之大將二員佔據該城是役兩軍戰關頗爲劇烈 
　　南京電　亂軍已在芒臺里敗退死者八百人 
　　西京電　西班牙上　院投票表决信任政府反對者一百零六票贊成者一百零三票故首相賴瑪倫斯業已　　　詎忽電吿法國各報謂內閣之起風潮實因自由黨發生內內訌所致與國君無關　　君仍願自由黨握　　云今料守舊黨領袖摩拉復將出任首相 
[要聞一]  
　　袁總統宣布憲法意見幷飭各省條陳讜論電 
　　袁總統　云黎副總統各省都督民政長等均鑒制定憲法關係民國存亡應如何審議精　求完善乃國民黨人破壞者多始則託名政黨爲虎作倀危害國家　　府事　在無可諱言此次憲法起草委員會該黨議員居其多數閱其所擬憲法草案妨害國家　　舉其最要者先約略言之立憲精神以分權爲原則臨時政府一年以內內閣三易屢陷於無政府地位皆誤於議會之有國務員同意權此　廢除者今草案第十一條國務總理之任命須經衆議院同意第四十三條衆議院對於國務院得爲不信任之决議時須免其職云云比較臨時約法弊害尤甚各部總長雖准自由任命然彈劾之外又入不信任投票一條必使各部行政事事仰承意旨否則國務員即爲違法議員喜怒任意可投不信任之　衆議院員數五百九十六人以過半數列　計之但有一百五十人表决即應免職是國務員隨時可以推翻行政權全在衆　少數人之手直成爲國會專制矣自愛有爲之士其孰肯投身政界乎各部各省行政之務範圍甚廣　官　施行之法均得　　處分　案第八十七條法院依法律受理民刑事行政又其他一切訴訟云云今不按遵約法另設平政院使行政訴訟亦隸法院　官無　處　權法院得掣行政官之肘　政體　是乎國會閉會期間設國會委員會美國兩院規則內有之而憲法並無明文今草案第五章規定國會委員會由參衆院選出四十人共同組織議之以委員三分二以上列席列席員三分二以上同意決之而其規定職權一咨　國會　會一閉會期內國務總理出缺時任命署理須得委員同意1發布緊急命令須經委員議決一財政緊急處分須經委員議決此不特侵奪政府應有之特權而僅讜四卞委員但得二十餘人之列席與十八人之同意便可操縱一切試問能否代表兩院意見以少數人專制多數人此尤蔑侮立法之甚者也文武官吏大總統應有任命之權今草　第一百八九兩條審計院以參議員選舉之審計院長由審計員互選之云云審計員專　員組織則政府編制預算之權亦同虛設而審計又用事前監督　直無運用之餘地國家歲入歲出對　會有預算　交决算之既予以監督之權豈宜干預法人　層朿縛　政　肘總其流弊將使行政一部僅爲國會附屬品直是消滅行政獨立之權近來各省省議會掣肘　巳成習慣倘再令照國會專　法將盡天下文武官吏皆附屬於百十議員之下是無政府也　　時　患　環生各行政官方負責任急起直追猶虞不及若反消滅行政　獨立　勢非亡國滅種不止此種草案旣有人主持　自必有人搆成於後設非藉此以遂其破壞傾覆之謀何至於國勢民情夢夢若是徵諸人民心理旣不謂然即各國法律家亦多訾駁本大總統忝受付託之重堅持保國救民之宗旨確見及此等違背共和政體之憲法影響於國家治亂興亡者極大何敢緘默不言臨時約法臨時大總統有提議修改約法之權　又美國議定憲法時華盛頓充　殖　代表第二聯合會議議長雖寡　議而國民三十萬人出衆議員一人之規定實華盛頓所主張法國制定憲　馬賣馬洪被選爲正式　統命外務大臣布羅利向國民 
 
 
 

Page 3

 
 
會議提出憲法草案卽為國法現行之原案此法美二國第一任大總統與聞憲法之事具有先例可援用特派員前赴國會議述意見以我保國救民之微忱草案內謬點甚多一面巳約集中外法家公同討論仍當隨吿各該文武長官同為國民一分子且各負保衛治安之責對於國家根本大法利害與共亦未便知而不言務望逐條研究讜論於電到五日內迅速條陳電復以憑採擇大總統有 
　　憲法起草委員會紀事 
　　二十三日十時至五時憲法起草委員開會到者四十三人接續討論第七十四條大總統經最高法院之同意得宣吿免刑减刑及復權但對於彈劾之判决非經國會同意不得為復權之宣吿汪榮寳修正於彈劾二字之下加國務員三宇否决汪又改彈劾之判決句為因彈劾所受之判决通過第七十玉條停止兩院會議一層徐鏡心質問起草人何以規定此特權黃雲鵬答稱第三十五條巳先有停會之規定以原文付表决通過第七十六條大總統於參議院列席議員三分二以上之同意得解散衆議院但同一會期不得為第二次之解散汪榮寳修正將同一會期句删去末句改為不得連續為第二次之解散伍朝樞朱兆莘汪彭年劉崇佑反對修正案以原文付表决通過同條第二項大總統解散衆議院時應即令行選舉於五個月定期牒集開會劉崇佑谷鍾秀主張删去牒集二字於開會之上加繼續二字朱兆莘駁之主張維持原案謂牒集之上有定期二字當然由大總統定期旣曰定期非牒集而何表决仍留定期牒集四字而加繼續二字通過第七十七條大總統在職中除叛逆罪外不受追訴汪榮寶修正大總統除叛逆罪外非解决後不受刑事上之訴究第七十八條大總統副總統之歲奉以法律定之原文通過第七章國務院第七十九條至第八十二條原文通過第八十三條國受不信任之决議時大總統須解其職汪榮寳謂解散權與不信任投票權相抵此條文未免偏於立法部而行政部之解散權終不得實行等語黃雲鵬主張原案朱兆莘謂原案規定不信任投票之意思甚好但恐此後衆議院利用此權以推倒內閣為能事法國每數月換內閣一次恐中國亦每會期投不信任票一次政局變遷過於頻繁終非國利民福更有一難題發生如衆議院探知行政部將提出參議院求解散之同意即為先法制人之舉同時投不信任之票如此則衆議院解散時國務員亦即免職尙復成何政　等語汪榮寳修正國務員受不信任之决議時大總統非依第七十六條之規定解散衆議院應即免國務員之職雖反對者多人而表决時卒以汪說通過第八十四條國務員及其特派員得到兩院發言委員長湯漪要求發布意見請理事蔣舉清暫代主席湯君謂得在國會發言者除議員外祇有國務員至其特派員恐資格不足以代表國務員也主張將及其特　員五字删去付表决不通過伍朝樞修正國務員及各部次長得到院發言亦否决以原案付表决起立者三十人有提起疑義者反証表决時在場者恰四十人起立者十一人証明前次表决為不足三十人取消何雯張耀會修正將特派員三字改為委員爭論良久未得要領未付表决而散 
　　再紀憲法起草會之劇戰 
　　日咋政府委員被憲法起草委員會拒絕出席情形巳誌昨報惟其中委員自行列席及警衞揮去之兩語尙於當時事實略有傳之過甚之處今得訪員報吿謂總統府秘書施愚顧鰲黎淵孔昭　余棨饒孟任方樞程樹等八人頃致北京某報館記者一書頗足證明此事梗概其原書（上略）愚等奉大總統委任赴憲法起草委員會陳述意見咋日詣天壇門外投刺由衛兵報吿委員長當有一人至門外詢問來意愚等聲明奉派緣由由警兵導入休息室坐待一次旋由警兵至休息室覆云依會場表决不許旁聽愚等復聲明云並非旁聽係由大總統委任到會陳述意見警兵再入報吿第二次至休息室云本會尙未接到咨文愚等吿以起草會即國會中之一部分咨文巳到國會數日應巳宣布請其電詢議長警兵入吿第三次又到休息室云起草會不能陳述意見愚當卽退出回至總統府據實報吿大總統並未入委員會之旁聽席即無所謂揮之出塲愚等此事為憲法問題關係國家前途匪淺在政府與國會乃求溝通融洽之不委員會對於愚等並未表極端拒絕之意至拒絕與否自有正當手續何至對大總統之代表先施無禮（下略）云云 
　　政府委員八人被委員會拒絕後相率往晤憲法會議副議長湯化龍氏請其將政府派員出席之咨文轉達起草會冀得作根據以為重來之計湯氏當允其所請即以憲法會議名義將政府原咨轉達起草會 
　　起草會得此咨文卽於昨日提出討論羣謂憲法會議規則議長並無對外代表之權近日又未開憲法會議此咨文又何自而來耶遂决議退還原咨並咨投憲法會議云（上略）查憲法會議自大總統選擧法議决宣布後併未開會按之憲法會議規則議長亦無對外代表之職權此項咨文何從發出所解查明公決等語旣未經貴會議决在法律上實行根據本會礙難收受當經開會議決相應將原咨退還卽希查照可也云云 
　　憲法起草委員會以政府委員連日向本會强行出席且前法制局某委員出席衆議院議論風生又幾奪議院諸公之席因此對於政府委員大生戒心昨日議憲法八十四條時竟將委員二字删除議定惟國務員得到兩院發言觀此可知政府委員與起草會之惡感矣自此事出現後聞袁總統得政府委員之報吿頗怒起草會之無禮但論者　謂袁總統為今日中國之大政治家又為正式總統對於國家法律發表其主張固為正當但各國政治家之欲求貫澈其主張於議會莫不以政治方法而得其成功若組織政黨若多方遊說皆所謂政治方法也若以機關作用對待議會則一言一動皆須有法律根據今日政府委員是否得出席於起草會在法律上甚是一疑問而政府委員乃冒然出席致使總統之主張無由發表卽得發表亦恐未必採用徒使議會與總統之間惡感日深而巳云云 
　　民國注意邦交 
　　中法同盟之提議總統府二十二號接駐法胡代表電稱法總統卜安加來氏昨向首相下海陽外相惹拉氏宣言余能為內閣總理時曾與中國使臣提議中法同盟事今中國已正式成立中法人民感情素好自應提議以期邦交日篤望與中國使臣商議如得該國承認余必盡力云特此奉聞請為注意 
　　昚送國　書之人物民國國巳辦齊孫總長提出會議熊總理以事關國體未可輕率擬每一大使派專艦護送以彰國威各總長贊成所派專使雖巳擬定仍須討論同意始可發表大致如下美）伍廷芳（英）溫宗堯（法）梁如浩德）楊晟（俄）鄭延禧（日本）李盛鐸（荷）高而謙某他各國由各使分遞不日可以發表 
　　選任公使之審愼政府對於駐日全權公使之選任極為審愼因此後中日之交涉逐漸複雜公使不得其人其關係决非淺鮮故也前曾擬就外交次長曹汝霖留日學生監督陸宗輿大理院長章宗祥李盛鐸四人中選擇其一以充任此戰唯以曹汝霖當外交重職勢不能去章宗祥亦有不能離京之處於日本國情不十分通曉審擇之結果巳决定以陸宗輿充任此職日內即將見諸命令云 
　　南京收拾記（二十五） 
　　城內浦口軍隊因見璋栽遣軍隊告示恐慌殊甚難保不激生事端 
　　江甯商會代表各業董呈請韓省長撥銀十萬元接濟各業維持市面昨省長已令該會妥擬章程呈請核發 
　　賑撫局估計起出之贜衣六千七百七十八件連同不完全之衣包値銀三千六百五十一兩昨特立佈吿任人投標惟必須價値在三千以外方能有效 
　　江甯胡某近日糾合某西人呈請韓省長許其開採黃龍山象山一帶二十餘里之礦產韓省長特令左知事澈查 
　　雜評一　（無名） 
　　奢嫖豪賭一我聞南方第一次革命後所謂偉人者多奢嫖豪賭第二次革命後所謂削平偉人之勸人老亦多奢嫖豪賭我聞北方官僚之黨多奢嫖豪賭攻擊官僚黨之議員亦多奢嫖豪賭然則偉人耶勳人耶官僚耶議員耶實一邱之貉耳 
　　奢嫖豪賭二　杏嫖豪賭私人之事耳與國家無關然而我默察奢嫖豪賭之所由來似與國是有相關係者偉人去而代以動人議員來而分抗官僚則奢嫖豪賭雖屬私人而嫖之所以能奢賭之所以能豪實與國是有密切之關係負責國事者可不深加之意哉 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　救濟地方政治之預備 
　　自內閣組織後各員以國務會議實爲政治產出之母故皆與高釆烈茲聞昨日所提議有最足喚起國民之注意者數點 
　　　實行監督自治制度　自民國吿成以　方政治之墮落誠令人不可思議　桀之士往往借自治之　實行其魚肉鄉愚之伎倆一方更挾制官吏使之不得不就我範圍自治制度之流弊至斯已達極點故十八日總統命令有土棍匪目亦綰銅符走卒伶人幷膺　綬等語蓋有所指也現政府有鑒於此特提議設法嚴禁使一種不良好之政治不能再爲發生而另行通令各省組織良好之自治機關官廳實行監督之使自治亦不致挫折殆盡此近日之政策也 
　　　考選地方官吏近來各省吏治　敗較之前淸時代反有退化揣其原因有二甲）自武漢起義以後官吏資格已掃地幾盡而三狡桀之士卽乘機掠取一官且輾轉援引以達其營私勾結之目的（乙）官僚政治之復活前淸官僚固不無經驗才識足資任使但其間積習甚深毫無政治常識者誠　　地方　　民最爲接近國家之安危治亂實可以吏治之良否爲標凖現國務會議以此事關係國本擬實行考選法以爲從事振之預備其助手理之方法第一預儲　官　人才第二注重巳畢業之學生以期遂漸改良爲地方政治根本救濟之預備云 
　　蒙藏問題之近聞 
　　關於蒙古者　　蒙匪竄擾樓子廟蒙匪肆　熱邊經米張兩軍連戰剿敗後其勢巳成分竄然匪數衆多防不勝防昨政府又接前敵急吿稱林西烏　兩處巳敗蒙匪現又　合大股竄入樓子廟意圖攻陷　作爲根據云云政府接電後巳於昨日電飭姜都統等分路嚴防認眞剿辦以絕匪蹤藉　邊患云　姜都統規畫經棚蒙匪自占據經棚大王廟之後勢頗猖獗大有南下之意日前多倫諾爾及林西　迭向政府吿急政府　張家口第八師長王汝賢前往援助現聞　長業將混成兩團暨　一營炮兵兩連　續拔去開赴前敵王師長亦星夜前往刻下各軍雲集必有一　　經棚爲多倫諾爾及林西之衝要　不復則多林隔絕故我軍計畫現以恢服經棚爲要耍着約以姜都統何師長王鎭守使之兵同時並舉該處及大王廟二　　卽時恢復矣現聞姜都統巳抵赤峯　亦將前往 
　　關於西藏者現西謨拉會議關於西藏與中英交涉　宜中國政府應委員陳貽範之請求特提出左列要點茲錄如　新恊約　牴觸一千八百九　十三年及一千九百零四年於中英兩國間締結之通商條約　內政事項總歸駐藏中國官吏之管掌但對於英國通商事務官及英國商人限於允許外國貿易之都市許可設置事務所幷從事商業　發生於中英藏三國人問之法律事故總於中英兩國官憲處理之　英國撤廢西藏之領事裁判權後中國政府限　五年　改革司法制度　　府非經中國政府協議將來於西藏不可駐屯保護　領　　之軍隊　結　　借欺　除私人借欵　歸中國政府　　凡英國官吏及　八所有公私物伴被土人盜失時駐藏中國警察官須盡全力還付之原所有者然其犯人逃走隣國時不負何等責　英國官民　輸入西藏阿片及嗎啡如犯此禁處　罰陳貽範旣接北京政府之訓令値與英國交涉時即注意以上諸點而　對此以爲無論如何其西藏內政不能　國各省同一　政治中國政府不能干涉西藏之內政之一項必須留存云 
　　日人口中之安奉路附屬地 
　　據日報載日政府近以南滿洲鐵道附屬地內往往因細故激起中日兩國國際交涉推厥原由多以鐵道附屬地域未經明確規定之故設　該鐵道日益擴張則交涉案勢必愈生愈多現爲豫防後患起見日政府特　滿洲鐵道會社劃明該鐵道安奉線之附屬境　計十三處總面積二百七十萬二千二百十坪　　左　縣　十七萬五千五百二十六坪（日本畝法六尺爲坪　沙河鎭四萬九千八百十九坪蛤蟆塘一　　萬二千坪五龍背六萬二千二百九十二坪湯山城四萬六千二百十二坪高麗門四萬四千坪鳳凰城十六萬二千九百二十五坪四合子四萬三千六百七十坪雞冠山十八萬四千四百九十　八坪秋山莊四萬八千三百二十六坪劉家　　千九　　合華畝一萬一千餘畝 
　　被捕八議員之解决問題議員褚輔成等八人被捕經月迄未釋放昨悉政府對於被捕議員處置頗難欲加以罪則無確實憑據　　釋放恐致授人口實以故審慎躊躇未得相當辦法日前參議院王議長致書政府請其將議　捕案速行解决政府尙未明白答覆　被捕議員將以嫌疑犯解放　　又　吿　被捕議員確無犯罪憑據政府欲以八議員改歸大理院審　　無犯罪憑據　受審日昨傳　議員中之某　員巳經釋放茲經切實調查實係不確 
　　何海鳴在營口拿獲之風說 
　　黨人何海鳴季雨霖等因南　　事失敗後卽意圖赴東三省一帶有所計畫政府會接報告報　轉電奉吉黑三督嚴密查拿其時季更名東流巳經奉軍在長春拿獲曾　　報端茲　府昨叉又接到奉省密電謂何海鳴亦在營口拿獲然是否本人尙未訊明云云確否容續探　　　所載　鳴巳乘輪赴日本則所獲者恐决非本身也 
　　皖省大捕案之名單 
　　　　督於平亂後曾電國務院謂皖省此次附逆之人迭經據報詳查略知梗概若任逍遙法外公理何存特舉各匪姓名臚列罪狀除已經拿獲數名　匪請即令飭各省一體嚴拿云　　聞國務院巳令核准施行矣茲將名單照錄於後陳仲甫李時蕊趙惠山傅維心江煒畢煒王漢洪忠愷方剛譚凱朱靜淸吳瑞蟾朱耀南吳長華趙特盛錢文海許世　尙　捷三番贊華進華潘贊　進華以上二十一名均係柏龔死黨蓄志謀叛之犯黃甲　藻　　天心　　平以上五名　係　和　　鼓吹二次革命之犯祁炚　師武張伯龍謝　　原以上六名均係柏之死黨首先提議獨立電請柏逆回皖之犯凌　善　銘禮　功楊　邢元偉張海潮郭成沛　　沛徐傳友胡　　山　王　誠姚慶元方東譚惟冽王慵雲李子久李緒昌吳春芳段輅李緒芳林緒緝曹維德陸華亭金維繫以上二十四名均係助逆爲虐分途煽惑之犯 
　　王陵基電吿黔軍去後情形 
　　初渝城對岸海棠溪火焰燭天砲彈炸烈登　省視全城居民寂然無譁當即派偵前往據覆該地係黔軍之前駐處儲有自彈數十萬掠自渝中因一時運送不　遂付一炬計延燒民房十餘家傷亡民二十餘名軍民　　忿恨　　故不敢率意舉動靜以待旦魚日午渝城　團渡江來迎並稱公函係奸人反間隆基　率所部入渝全城開市國旗　旋劉師長相繼臨蒞分道撫綏巷祝衢歌歡聲雷動至以後應辦各事宜現正與師長等極力籌畫俟有成議卽行電聞再參贊⑤思　新任委署　　弗勝因時行權暫飭就職惟公署少一臂助新組事繁殊形竭蹶我公明　萬里愛庇素周將來一切指示諸祈曲爲體念是禱王陵基叩虞印 
　　風聲鶴　唳之閩垣 
　　閩省近日風鶴頻驚謠言大起探其原因約有數喘　都督府附近秘書巷王宅係都督府某副官所居某日三鼓有口操湘音之匪破門而入刦掠一空副官幷受兩刀因傷倒地凶手未獲不數　後東門大街及蒙古營一帶一日間搶案數見其所謂匪者則面畫五色　穿軍服之人也　　探聞中謀部電致閩督　頃得某國人密報孫黃擬從閩越起事且有命林某彭某等來閩運動軍隊云云故近日都督令飭各營隊從嚴防衛以免外之虞　　自中央有裁撤軍隊之議故近日　孫都督及　軍使巳先後裁倂軍士數營　之徒遂從中謠言謂被裁軍隊將將乘機搶掠故人民格外驚懼云　　十月十二各警察區奉警察廳文令飭加派巡警嚴行巡邏並飭各舖趕造　門以防不虞乃各署故　揚令各地保限以是夜十二時栅門趕造完畢於是有　　肖肯地保傳鑼鄕間若有大變將臨者人民觀此情形謠言益甚人人自危甚至城內人或有遷避城外者云　孫都督因人民誤會大起謠言故　於本月十三號特出通告略云城廂重地竟出　餘飭軍隊就水部門一帶分區巡防外仍恐顧此失彼是以商諸東路觀察使舉辦冬防專　盜安良　並無他意凡我商民務各照常安業切勿誤聽謠言　紛後云云後東路觀察使及警察廳等已先後出有文吿故近日人心略安 
　　鄂省借欵問題之責難 
　　湖北財政支　　極漢口街市新建　　無欵舉辦近向黎副總統委任韓　春代表赴滬商借外債B與英商紐盂銀行大班來加君妥貸欵三百萬磅以爲　漢口馬路及整理湖北內之用該借欵草合同前經咨交省議會核　乃議員之意以爲行政事項可縮小規模力求裁節即無須仰給外資而於漢口建築之　甚措　將原案打銷咨請　公署　另籌辦法交會再議茲聞饒省長復於前日咨詢該會　　庫　　困難今又漢口建築更須巨欵欲加附稅則民間之担負難勝擬招商股而政府之信用久失思維再四莫展一籌貴議會萃全鄂之精華爲人民之代表集思　廣益立法必利推行相應咨請提議見復云云蓋欲以此難題責之議員也 
　　粵省之盜匪難治 
　　梁啓超面函　司法部總長梁啓超面致行政公署略謂粵省光復以來胡陳　柄　政縱匪殃民迭接故里來書痛述香山盜匪如何橫行鄉民如何受害聞之令人髮指現在粵亂巳平故鄉得重觀天日勞來安集責在有司尙望嚴防所屬一鼓盪平與民除害云云李省長接函後當卽函復遵　面指令香山縣知事會督軍警馳往匪鄕認眞緝捕並粘抄梁總長來函發給該知事閱看 
　　附民政長內務司復梁總長函云鞅掌維勞致稽箋候泰山北斗景行不忘頃奉賜書辱承藻獎益增顏汗侁等猥以凡材忝膺重任時艱無補每用皇然粵中盜患近益猖獗溯厥原因種於光復其時散卒流布田問問知事所任非人緝捕因以廢弛邇來亂後益以叛兵挾有槍枝　聚搶刧民不安居深爲痛憤現已會商都督舉辦淸鄕鄉　愼選吏才飭練團勇略　　意藉輔兵力之窮務令民力足以自防不須動煩兵力乃爲長治久安之道香山多匪誠如尊示昨已調委殷紹章前往　理該員曾任海陽素能治盜或不難剪除民害也專此奉復敬頌勛祺伏惟鑒察 
　　李世桂函昨日李世桂致龍鎭撫使函云接奉本月十六日鈞函內開商承都督民政長准即由處備文轉達爲本處淸鄕鄉會辦等因猥以菲材謬膺重寄　遭逢於左右當振奮　以　馳　然而默察當幾反求諸己有不敢冒昧從事者區　　效　　以粵省盜風猖獗　日已然　革命初成人心寛縱無賴弄兵於池上游民寄籍於行問旋以餉缺裁兵兵流爲盜世無佳賊李勣去而難逢野徧游魂伯有歸而爲厲新匪故匪滿谷滿坑　貨殺人焚廬毀　富者徙家於海外行人郤步於棘中老弱流離相顧愁嘆在昔開幕伊始購械自由挾彈以游當關不禁西來火器充斥市　鼠　忌投　如添翼於玆治盜曷敢輕言夫淸鄕鄉之法行之久矣今欲鄉人攻匪而　　　視耆宿如讎家束搢紳于高閣則責任難又欲　撫綏而　魅成羣虎狼徧野方恃負　固　　　則收撫難　　默　頑而放僻性成不事家人生產飲博債負巳窮遊俠貲財安能地盡窖金天　粟　則安插尤難前者亂魁當權淸鄕鄉舉辦戎行整飭撫剿兼施亦越年餘於今如故然則徒循舊轍未敢謂然下走憂忠餘生頂踵何惜况復生長斯土緝捕有年目　萑苻必傷桑梓稍能致力曷敢畏難無如牖戶先切綢　　機關必求完備自維棉力有賴羣材以臂助之收兼資採擇重賞之下乃有勇夫惟　粵兩年間迭被搜括而去者或數百萬或數十萬當此庫儲支絀何敢因淸鄕二事糜費餉精然非此則自信而未能亦徒愧夫大受之不可而巳語曰曰人貴自知又曰量而後出苟短綆以汲深祗濫竽之充數雖荷濃陰之庇終貽覆餗之羞履薄兢兢血誠耿耿謹將公函呈繳伏乞憫其愚　曲賜矜全准予辭去會辦一差無任戚禱之至 
　　粵東之黨人嫌疑 
　　港商何澄芬李泳泉等上廣州龍都督李民政長電云逆黨洗庫潛逃似應一律查封家產現查得此次亂事主謀　沈冠球開設天演公司坐落東門外乞先行查封以重庫欵欽而儆貪逆民政長接　　令行鄧廳長略云充陳景華總務課長　平日行爲如何是否挾欵逃走　　　 
　　宏仁演說會宣布云本月初三日廖冠英奉逆黨朱執信命欲誘惑本演說會友往樂從汕頭惠州以及西北二江等處演說希圖煽亂會員等以廖冠英歷來　　旨不正深恐被他株連有汚名譽特此宣布此舉是廖冠英個人之事實與全體會員無涉云 
　　都督頃接駐禪偵探報吿略謂近日　　人因省城稽查密布　窩藏多窟穴佛山以謀再舉請速派軍警馳往　將九月十五以後遷來居住之房屋徧行查搜云　　都督據　特派游擊駁壳隊數百名搭車馳往佛山嚴密稽查幷令如果查有黨人及有私藏鎗碼等物者卽行拿送來轅以憑澈究惟不　連　騷擾良民致干未便云云 
　　昨有高明縣合邑公民阮景咸等以羅曉峰（前省議會副議）聚衆開會反抗中央臚列種種罪狀聯赴肇陽羅司令部呈請從嚴緝究李　據禀已令行邱統領轉飭駐防軍隊就近查拿 
　　又聞大　事某當陳炯明獨立　遍貼獨立吿　並勒令闔邑人士籌餉接濟該縣人民深爲忿　現聞該縣紳商學界據實臚陳六大害禀請都督澈究一　 
[地方通信]  
　　蘇州 
　　水警獲鹽案之了結水　第四警備隊統領沈葆義前在南橋　近拘獲私鹽十船及軍裝等件並獲蔣雲江等十一名訊係潰散敗兵由鹽捕營總巡張翀收集在外販私似此緝私販私亟應懲辦當即一併解省而鹽捕統領王曜則以張總巡翀所部之船捕獲私鹽被沈妄拿等情電致水警總廳請爲澈究旋經盧總廳長飭傳兩造來省備質經沈統領派代表段軍需官同原拿　蔣連長到蘇王統領則派本軍副官李文培帶同卷宗與張翀　同到蘇先後赴水警總廳報到本月二十五號下午一時經盧鹿萍總廳長督同司法科長陳緯績君開軍法裁判提集兩造逐細訊問訊得張翀確係鹽捕營總巡其船中之鹽係拿獲之私鹽並無販賣等事沈葆義所派之代表等聲稱此項鹽船實係誤拿當經盧廳長判將鹽船軍裝及蔣雲江等一併發交鹽捕營副官李文培領去完案 
　　省會議長之預備蘇省議會成立未及一年而議長巳三易其人現各屬議員等以臨時會開會在即且議長係代表全會之人關係至重自應早日預備俾届時可投一致近巳集議數次聞蘇　議員中曾某潘某陸某等均極有希望云 
　　保衛胞　迭獲盜犯吳江縣震澤1一带號稱水鄉爲盜匪匯很鐘地　出鉅案絲商損失尤多自該鎭保衛團緝獲盜匪蹺脚阿四及小　　訊明槍斃後盜風稍戢該團團長顧瀛亭對於緝務極爲認眞各團丁亦奮勇從公毫不騷擾近復在雙楊拿獲在逃要犯沈阿天一名又在梅家橋緝獲盜犯錢阿三戴和尙鈕洪春沈阿七四名幷在錢盜家中起獲五　快館三枝子彈一百二十六顆略訊之下巳供認搶案七八起確係劇盜孟長阿二田和尙等悍黨該匪軍火由孟長阿二及賴某在申地購運密由裝垃圾船夾帶到鄉孟賴二人匿居申地巳由縣行文關緝矣二十四日顧團長又親往浙　　林鎭獲到盜犯貝慶　小阿二兩名聞所獲各盜隨即解縣訊辦云 
　　松江 
　　鄉間已有刦匪南門內外土匪汰勇窟穴其間冬間飢寒迫人毎有竊掠之事昨夜紳富王姓家忽有匪徒數名跪踰垣　入意圖恣掠幸事主驚覺尙早極口呼捕鄰右聞聲援應匪遂竄逸檢點被掠各物約値數十金匪雖操外路口　　然强半土著 
　　揚州 
　　江都選舉訴訟案二誌江都縣議會鄉選舉區上水市吳總董文釗等及該鄉議員陳俊選等互控一案經地方檢察廳長韓燾於二十二日預審情形會誌本報茲悉前日檢廳所得吳文釗證據乃據陳俊選之戚陸天桃等所誣供而陳等之毆吳一節吳已援出當日在場縣派之監察員量觀鈞爲證童以事屬實在（肇　時童之乘輿亦受打毀吳則虎口受傷）亦算爲證人以故吳復具呈申辯將陳等聚衆毆人事迹幷其做傷誣控等情瀝訴請傳幫兇之王宷蕭振名到案將誣控者按照新刑律懲辦而陳恐選亦同時具呈申訴惟以童監察員目擊其事措辭難與吳敵俊將成爲敗訴矣 
　　委任場運局長兩淮運司張岱山前曾委任前江都市議會議長董玉書爲場運局長尙未到差現運署代拆代行之宋科長以新運司將次到揚該局未便虛懸特促董君速行就職故董B於今日（二十五）接事 
　　鎭江 
　　總董董事一齊產丹徒城廂市議會爲選舉總董一事頗費手續茲再於B昨上午十時開會選舉惟董事張承源巳早辭職前因總董未經舉定楊縣知事批令權爲保存文件俟總董舉定後再　核奪昨議會復函詢知事應否同日選舉楊知事以　費起見允即照行各議　貝亦衆意僉同乃出席投票先選總董計　曾議員十九人後到者二人迨開　揭曉錢紹庭得十七票當選次投票選舉董事楊殿八當選云 
　　組織鎭江分銀行江蘇銀行本屬便利省庫谷各屬解欵欽就近收放而設自經黨人起事各機關一律停歇刻巳各處平定經丹徒縣楊知事接省行政公署飭令速行組織鎭江分銀行與甯蘇常三處分行同辦經　省庫云 
　　徐州 
　　徐州政費之删减徐州觀察使奉韓省長指令云據呈報該署擬酌訂暫行組織條件並摺册均悉查本省各機關官俸及辦公經費前准財政部號電業經本公署令飭　照在案所有該署俸給公費應遵部電分等支給徐州轉地爲舊時一府區域照章應列三等按月共支二千八百元復核來册月支行政經費三千四百餘元之多亟應分別删减另行造册送核以憑補列預算其附設臨時軍事等處月支經費旣未列入預算且目前軍事巳平應即酌量裁撤以節糜費並即知照此令 
 
 
 

Page 7

 
 
　　杭州 
　　布吿取締投遞規則　浙都督昨通令各屬　軍民人等云照恃本府為專司軍事機關人民普通訴訟及關於行政範圍請求事件應分別性質逕向該管官廳照章呈請核辦凡不屬軍事範　以內之呈禀本府概不受理業巳布吿遇知在案現查各屬人民來府投遞呈稟每多不按呈式或假借姓名意存嘗試或誣揑事實冀報宿嫌一經澈查全屬盧妄若不嚴加取締何以免訟累而儆刁風茲特訂定取締投呈規則六條嗣後各屬人民凡關於　事控訴本府者均依左列條文否則概不受理　凡向本府投遞呈稟者須將控訴事實詳叙明白按照公文呈式開列姓名年　籍貫住所職業　凡呈稟有數人連署或倩人代書時須將連署人代書人之姓名籍貫詳經開列　凡呈稟均須親自投遞如有不得巳事故須人代遞者當說明理由並載明委任代遞人之　名籍貫　凡第二次均投遞呈稟應將初次批示黏附禀內被吿人投遞訴狀時並須將原吿人批示黏附　凡由郵政或信局　遞之呈稟概不受理　凡來府密稟事件須將眞實姓名年歲籍貫住所詳細開列本府自當酌量情節嚴守秘密匿名者無效 
　　武昌 
　　英員考查澳口商務英　政府所派考查中華僑民商務情形　　員柯士登男爵及工業裁判長沈卜生氏均於前日乘英兵艦由滬抵漢當由英領事葦廉君及水陸軍官著名商人議事會工部局西董等恭迎入三馬頭大禮拜堂駐節卽傳集英國駐漢各界代表格德氏哈阿爾德氏莫爾識氏等查詢中外通商稅務烟禁防軍各項并討論推廣租界改換租契事宜略有頭緒巳於二十三號渡江晋謁副總統二十四日快車往京 
　　湖南　　　內務司長之政見　新任湖南內務司長任君福藜素性撲實力矯湘中奢侈積習抵省時步行入署訪悉省城戲園多至七八處茶樓酒肆時有增加且極華麗并聞各機關科長科員終　冶遊　欲嚴行取締因將本署員司一律辭退譚督舉薦六人概不收錄聲言湘省財政艱窘宜從儉字入手長沙府知事姜濟寰於任司長履任之第四日始行入見任司長大加申斥謂本司到任三日不見爾來想係知事獨立查長沙學宮現在佃作戲圍爾之政績如此他事可不必說云云姜知事不敢作聲即日具呈辭職 
　　福建 
　　漳州破　炸彈日昨漳州城內新橋頭竹巷下木屐店內忽然大響一聲牆屋震動事後查訪因該店東同二友人在後秘密製造炸彈偶然失慎致甲即時轟斃二友亦受傷現該段巡警巳獲其胞弟某送於西路觀察使署中訊問矣 
　　廣東 
　　蔡都督到粵紀前雲南都督蔡鍔昨夕由港車抵粵粵督派憲兵　營及軍樂隊歡迎夜九點鐘始乘輿入府翌晨并到各處拜會現蔡督定期後日卽乘兵輪入京與龍都督等叙談龍督以現在大局初定黨人容匿各省出沒無常實為隱憂特輿蔡督籌商處置之法聞蔡督主張剿撫兼施云 
[雜評二　（默）]  
　　皖省大捕黨人　前皖省柏文蔚反抗中央之情形與贛省之李烈鈞同皖省黨人之助柏者亦與贛省黨人助子之情形同今贛省旣巳纍纍然大捕黨人矣則皖省仿其例而行之亦固其所 
　　然吾嘗讀贛省長主嚴治黨人之通電謂某本愚魯不　有所論列今讀倪都督電　中骨　不復能茹然則倪都督之政見固為汪省長所反對而主寬赦黨人者也今亦纍纍然大捕者或非其本意歟不然何言行之不相侔也 
　　閩垣又起恐慌　閩垣今又謠言大起人民惶恐原由雖甚複雜然因兵士被裁土匪從中鼓煽亦其一端也廣束初裁兵後亦有此種現象然則裁兵不難而難於安插誠有實事之可徵者矣吾再以吿江舊之主持裁兵者 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　海陸軍隊赴閩勦匪 
　　海軍總司令李鼎新原派海籌　瑞　和　　舞鳳等五艦隨同海軍部劉總長　帶陸軍開往福州勦辦湘軍土匪茲因肇和練船艦及鏡淸　艦　須進塢修理舞　一艦亦巳奉令改泊吳淞口防守以致不能赴閩故由李總司令於前日改調永翔聯鯨二艦隨同原派之海　應瑞二艦於昨晨由滬駛淞聽候劉總長命令出發又聞劉總長以此次帶赴福州剿匪之海籌應　聯鯨永翔四艦軍官兵士　手人等應給十月分薪餉自應提前核發以資途中需用業巳命令李總司令一併核發至陸軍第四師第七旅十四團所部步兵三營及機關槍隊一連亦於前日（二十六號）午後隨帶軍械子彈三百八十箱由姚建屛團長率領乘坐招商局新濟輪船駛赴吳淞會同各軍艦於昨日午後出發 
　　槍斃劇盜之先聲 
　　毆傷巡士翁振新頭　之盜犯田茂江及搶奪　祥里鍾陶氏金鐲之小陽舟即朱福泰均由法捕房提歸法公堂訊辦在案　經法捕頭石維藹君査得田茂江朱福泰二人係著名劇盜迭次搶刦英法各界商民財物且査公共　房四百四十八號三道華捕徐德順於十月十二號　晨在麥倫書院附近被盜槍斃一案亦由該二盜等帮同盜魁歪頭福泉及小老蟲小天津等所為向之盤問均直認不諱故石捕頭立飭華探目黃錦榮韓邦達等於前日在法界西新橋沿浜一百號門牌朱德興客棧內緝獲盜魁歪頭福泉一名現巳收押捕房惟匿居華界閘北第四區警局後面之小老蟲小天津二人巳知風濳逃尙未弋獲前日公共捕房總巡阿姆　脫郎君亦親赴法捕房認看所獲三盜面貌旋與法捕頭商議以現獲之歪頭福泉田茂江朱福泰三人旣經承認迭次搶刧租界各案以　擊斃華捕卽為擾亂租界治安之重要案犯應　由法公堂研　再行解歸公共公廨詰訊後　章移解華官歸案訊究聞須請求一併槍斃以昭炯戒云 
　　縣議事會審查報吿二則 
　　一全體審查會審查拆城善後報吿案　査城濠地每六畝準熟田一畝本係有糧之地因歷年忙漕由縣署墊完認為縣有產巳甚的當今復按照審計處擬定檢査官有財產暫行規程由縣知事呈本前江蘇民政長核准繳價將城濠公地除築路外全數由縣地方自治團體承領名義尤為凖確所有巳繳城根地價銀圓一萬四千元應於二年度縣地方費內追加預算並列入是年决算册至拆城塡濠築路及一切善後事宜業經呈准由縣地方自治團體承辦縣知事本處於監督地位嗣後工程經費如何籌畫如何抵償以及如何發展地方事業無倫職權有無更動自應責成吳懷疚君恪遵前民政長將路工一切善後事宜妥愼辦理之指令始終其事其辦理情形隨時報吿本議會務使全工一律吿竣期於縣地方自治諸大端日臻發達以資振興而垂久遠應函請縣知事査照施行 
　　一全體審查會審查上海巿公民姚明善等請更定地方紀念日期報吿案　查本地方紀念日期經上年常會議决於十月二十二日舉行移請縣知事公布各巿鄕在案現查各巿鄕大都以議决日期為準本議事會自未便僅據上海巿公民之請　再行動議此案應不交二　 
　　盤詰雷鐵生吞餉之見證 
　　黨人雷鐵生（即雷家駒）因與方繼英等圖謀浙江獨立並由浙江朱都督控被吞沒警餉拘押捕房迭經公共公堂提案預審候核在案昨晨由王襄讞與美强副領事復訊先由見証夏資生上堂由原吿代表瓊司律師詰據供稱前年光復時與被吿同在警務科為科長我之職任係管行政事宜被吿則管理會計故一切銀錢出入均由被吿管理所吞公欵係警察存餉因浙省警章凡充警察則自第一個月起至第四個月每月在所發薪餉內扣存洋二元五角每名共計扣存洋十元共有警察七百五十餘名故此項存餉共有七千五百餘元先存大淸銀行繼存財政司處嗣由被吿備具正式公文咨由政事科轉向財政司領取彼時我與被吿同為科長並無正副之分迨至去年舊曆三月警務科改組後我仍為科長會計改為考核科專考察警政籌欵行政等事仍由被吿管理故被吿有權將前項存餉請領云云供至此被吿代表穆安素律師向夏詰稱爾與被吿二人為警務科長係何人委任於何日到差被吿接差之後曾否奉上級長官委派偵查滿淸官吏及旗兵謀為不軌情事夏答稱我與被吿之差係奉政務部長委任接差日期不能記憶大約在光復後數天被吿奉派搜査旗兵藏匿炸彈等事或者有之因光復之初旗人不無反抗然此係警察範圍應盡之職即往輪埠車站調査亦係分內之事故其辦理此差之時期並不深知穆律師復向夏詰稱今有一事可以令爾想起因被吿辦理這差之二十九日間所有公事均由爾代為簽字因卽將代簽字之公文與夏閱看並稱被吿往領存欵之際先曾與爾商議夏答稱此項公文確由我簽字然我與被吿同為科長被吿不在例應由我代簽往領此款之前雖曾與我提及我因警政係由伊管理故不置可否穆律師復問被吿領取此欵他人意見贊同否請領此欵之後爾見其送到事務所否夏答稱被吿領取此欵未必一致贊同當時被吿云財政司存欵無多恐一朝竭蹶無從領取且是欵應歸警務科會計員主持故雖未目見該欵送到事務所確知財政司巳經發出有公文為憑穆律師復問會計處所司是否銀錢出入夏答稱當時祇有會計員並無會計處會計員之職任不過關於警政籌欵等事上條陳於科長轉呈政務科核准分飭各縣知事執行是以會計員祇有籌欵之名並無儲銀之實所應存者祇存餉一項別無他欵穆律師復問會計員係何人去年一月被吿奉省長命令來滬購辦東洋燄火與領事團會宴爾知之否被吿來滬後所有職任是否由爾兼理被吿動身時此項存餉代理人曾否詰　被吿回杭後是否因病請假兩月夏答稱會計員係朱士强（即朱子祥）現巳不知何往被吿來滬購辦燄火我雖知曉惟日期記憶不淸被吿離杭之後職務雖由我代理然因往返祗須數天故並未辦正式移交該欵亦未向被吿詰問存放何　迨回杭被吿雖因病並無請假兩月之事不過其不到時公務由我或科員代辦並無一定穆律師復問會計員朱士强現在上海當被吿來申購辦燄火之時爾曾向朱領取此欵究有其事否被吿請病假之日期爾雖記憶不淸然月份終想得起一定要爾答復夏答稱並未向朱領過此欵被吿病時大約在去年三月以後因三月間警務科改組尙在辦公穆律師復問三月　改組之後爾為科長被吿為科員警長來　此項存欵爾曾否向被吿詰問並曾否將情禀過省長　答稱因被吿不交會面禀省　惟未用正式公文穆律師復問爾旣禀過省長何以省長又委被吿為考核科科負夏答稱此係省長之意盤詰至此堂上即命退去復　見証張寅上堂由瓊司律師詰據供稱現為浙省警務科第五科長今年四月到差未到差前曾先幷晤代理此差之雷鐵生四次均未見面故並未移交一物迨至四月二十八號警署向民政長請領此項存餉由民政長批發著我照辦我因係份內之事惟無此欵故向財政司調查始知已由被吿領去云云訊至此因時已過午中西官判雷仍還押候禮拜三上午再訊 
　　製造局之窘迫 
　　製造局開工問題陸軍部因經費支絀迄未解决鄭鎭守使以軍務繁重對於局務不能兼顧迭次電請派員接管部中亦未派人茲鄭君以該局開支薪水工食材料每月計需四千餘元殊難籌措而前欠各債又相逼而來惟査內有數項與滬關欵牽連故特電吿段總長請轉咨財政總長於淸理滬欵時將該局欵項妥為了理以淸瓜葛聞熊總長巳允如所　矣 
　　培養海軍人才之苦心 
　　海軍部前向英國聘定海軍大佐克烈斯興來滬充任海軍學校監督茲悉克君巳偕同各科員由英起程不日到滬惟上海海軍學校尙未開設吳淞商船學校與海軍性質亦有不同而高昌廟之海軍司令部屋舍雖尙寬舒於實習一項亦欠　利故由劉總長等籌商多次擬於克君到泥後派定肇和應瑞兩艦為駐留之所卽以二艦為習練艦將吳淞至江陰一帶劃為習練地點以便實地敎授一俟籌得的欵再在淞地建屋擴充規模　 
　　特別會計員均未通過 
　　昨日（二十七日）午後三時縣議事會開會到會議員二十三人議長莫子經君主席（二十號）議員動議以此次票决提出之特別會計正副委員（卽縣知事推舉主理全邑公產之李祖祐蔡　同二人）出席議員巳滿四分之三得票應滿三分之二為及格以昭鄭重（十八號）議員附議（六號）云議長應否有投票權（二十六號）云議長當然有投票權惟須出席（六號）云以三分之二計算滿十六票為及格（二十號）同意（主席）云請推定二人為檢開票員（二十號）請推定兩書記為檢開票（六號）云投票為鄭重之事本不應有旁聽請旁聽員退（十八號）聲明被舉人為族叔應否違避（主席）云無須（主席）於是退入議員席用無記名投票法舉行投票先投正委員次副委員每以三次為凖倘三次不及格作不同意請縣知事再行提出第一次（李祖祐）同意者十一票不同意者十二票第二次重投同意者九票不同意者十三票廢一票第三次重投同意者十票不同意者十二票廢一票副委員（蔡爾同）第一次投票得同意者二不同意者十九廢二票以不同意者巳得十九票超過定數不必再投第二次議長入主席搖鈴散會 
　　搜羅修志資料之　備 
　　上海巿政廳總董陸君昨致各區董及名譽董事函云奉縣文於　　　　設上海縣修志籌備處屬担任巿區域採訪事宜幷推舉採訪員分任其事並准籌備處主任員函同前由修輯縣志事極繁重茲定於十月二十九號即陰曆十月初一日下午二時本廳開談話會務請　臨集議進行推員分任辦理特此奉達卽祈察照 
　　誤印月份牌之　分 
　　舊校場陳茂記等三花紙店翻印前淸朝賀月分牌漁利被淞滬警備隊第四隊查悉將店主陳茂生等及板片印刷品一併送廳發科訊核在案茲悉廳長穆杼齋君已飭司法課提案訊供當以陳茂生周鳳生供稱違禁花紙係無知誤刷並不有意惑衆周鳳生並稱係受人定刷是否屬實自應留候查明核辦至張紅志雖無違禁花紙惟於警備隊長湯潮海往購時故意辱駡實屬不合應照違警　處以　金四元無洋改押四天昨巳分別判决矣 
　　張松林菲不至死 
　　本年八月間駐滬第一第三兩營派兵運送軍用物品赴吳淞因未　軍服地方人　誤為土匪報請該處第六　第一分署派警彈壓致被開鎗誤斃兵士李得勝一名旋經淞滬警察廳將當時持鎗前往之巡士張松林等解送鎭守使署訊辦茲據張松林供此案係由鄕人到署報吿云有土匪多人行船來　浴佛寺請求彈壓巡士等前往査察　有多人並無軍服無從知為兵士當時兩方相持不下疑係土匪前來搶刦遂開鎗擊斃　得勝一名鄭鎭守使以巡士張松林並不査明遽爾開槍擊斃兵士係屬過失殺人應按照暫行新刑律第三百二十四條第一欵處罰金一百二十元如無力繳納改折監禁一百二十日巡士王春榮等四名無干省釋至前報所稱張松林巳判死刑實係誤傳 
　　長警無庸疑慮 
　　北洋警察酌派來滬巳誌前報昨日淞滬警廳穆廳長因屬下各長警對此頗起恐慌特發訓令飭各區署隊傳諭切勿誤會其文云此次北洋來警約二百餘人暫住圖書公司近日各區隊頗起恐慌疑有淘汰長警以此項警察替代之意査此事本廳長曾兩次面呈督辦奉諭此項警察歸製造局或派駐浦東及川南兩縣之用均未言及派入本廳管轄範圍以內督辦道德高尙言必誠實可信為此令行該員剴切傳諭長警等一體知照安心服務切勿誤聽人言自起猜疑 
　　警廳起解逃兵 
　　吳淞第六區警署前獲逃兵張連傑並搜出私藏鎗珠數十排解由淞滬警察廳司法科預審不認奉飭拘留在案昨穆廳長已備具呈文將該逃兵連同鎗珠押解鎭守使署核辦 
　　探警擒獲盜匪 
　　鹽城人江四曾在法租界寳昌路搶刦陳姓洋銀一百數十元前晚遁匿閘北華界第四區境內旋被法捕房華探沈德福査知立卽會同該區探警及眼綫等兜拿獲住由區移送淞滬警察廳卽送司法科長預審昨令法捕房來探帶回歸案辦理 
　　流氓　刀殺人 
　　前晚八時有洗衣工人王香根偕同友人夏有根至新閘路王被流氓用刀戳傷倒地斃命由　房車送驗屍所經中西官驗明飭屍母王朱氏具結收殮候緝兇究辦 
　　無賴糾　肇禍 
　　無賴小雲生與成衣匠王香根顧阿毛夏友根同在馬立師地方向陳某之新婚妻調笑互懷妒忌前晚小雲生竟糾同鞋底作帮多人各挾利刃至該處與王等尋仇王被戮傷要害當場殞命顧夏二人亦　　傷迨巡捕聞　馳往小雲生等巳經逃匿因將受傷之顧夏二人送入捕房轉送醫院療治並禀明捕　將王屍車送驗屍所候禀公廨中西官　驗一面嚴飭探捕赶緊緝兇究辦 
　　婦人着迷續誌 
　　無賴周忠林（即周松林又名滑頭松林）誘引住居城內道前街之婦人李沈氏至直隸路一新旅館十四號房內串令同黨用迷藥和入茶內將　迷倒　取金鐲余戒分贜逃逸業經捕房將周拘押昨晨解送公廨先由原吿借該棧茶房翁阿茂上堂氏供被吿串黨羅子高等因誘　不遂用迷藥迷倒攫去金飾並稱丈夫李子鈞向在天津謀生質之周堅不承認並稱原吿本係著名蕩婦專　狎客至各旅館姦宿如何被騙實不知情中西官判周交三百元人洋並保候傳到該旅館賬房於禮拜五復訊再核 
　　汽車撞斃小孩 
　　前日下午三十五號汽車駛至百老匯路兆豐路口撞倒八歲男孩方定鑫由坐車西人白來司送往同仁醫院醫治無效身死昨午由廨員　所相騐委係跌傷頭部致命捕房傳到汽車夫陳阿虎及見証朱阿龍等經中西官訊問一過諭飭屍父方梅軒具結收殮候核 
　　工商部對於商會之注意 
　　韓省長前　令行上海總商會云案准工商部咨開案査本部成立已一載有餘從前農工商部核准設立之各省商務總分曾凡總協理會　等之更換按期照章報吿者固多尙未呈報者亦復不少並有新設之商會從前並無核准之案遽來呈報更換總理者循此以推外省自行組織商會並未報部者恐亦難免無此流弊似此辦法紛歧殊屬不成事體亟應査明以資整頓所有前農工商部核准有案之各會除巳照章呈報者外應　飭其　更　總協　等日期呈明地　長官核咨備案其新設之商會如已　地方長官衙門　准　案者應請咨部立案如一縣之內前已　有商會現又添設者應請飭令取悄歸併舊設商會辦理新商會　尙未經國會議　此後如有新設商會應請批令暫緩統俟新章頒行後按照新　組織呈明地方長官轉咨核辦如與部章不合卽可飭令取消云云 
　　氷鮮　認稅之結果 
　　上海稅務所長朱伯良昨批永水鮮業源通號呈云卷查此案前據該商呈稱認稅無效請准予停辦等情業經孫前所長明白批示以旺月巳過不能任意吿退於八月三十日榜示在案來呈謂未本批示殊爲不解且查國稅廳籌備處四十九號訓令亦並非專指該業而言惟旣據一再呈請撤銷亦未便强令承認査此項認欵僅繳至六月底止所有七八九十計四個月欠解之欵仰卽刻日一併呈繳到所再行定期徹歸散收可也 
　　閘北調換防兵 
　　駐紮閘北　和路華康里之海軍陸戰隊第一旅一　三營營長宋運　已於前日奉令率隊開往福建昨由南市高昌廟調來十五團第二營步隊一營仍駐華康里防守 
　　澄衷中學校開運動曾 
　　前日午後澄衷中學校開秋季運動會來賓除各校學生外計有五千餘人之多是日天氣晴朗　場中央懸五色國旗四周添掛萬國國旗及振鈴開會該校四百學生齊唱國歌校歌運動會歌畢次第奏演各種體操如列舞環舞圓遊戲競走等二十餘種大抵以團體的運動爲要旨精神煥發始終不懈中外來賓均贊歎不置最後以五族共和假裝競走為餘興莊諧雜出尤增興味云 
　　貼償善堂　價 
　　法工部局前以法馬路西首甯波路為斜橘橋電車往來必經之路街道甚狹恐碍行入故傳諭各房主翻造房屋時須收進若干尺　戶　巳遵行惟東首街口同仁輔元堂房屋尙未翻造　由工部局商請堂董讓港一丈六尺酌貼地價　數千兩現巳興工翻造矣 
　　火　類誌 
　　前晚九句餘鐘英租界廣西路福致里九十三號門牌陳小香妓院內因　卷焚送紙碼頓肇焚如殃及比隣九十二號　牌醫生蔣雲舟家計燬房屋三間　又香粉弄十二號門牌　姓家亦於前晚九時起火幸經隣人帮同撲滅僅燬床帳等什物然隣近已飽　　虛驚矣 
　　包探査獲空衣箱 
　　日前閘北大火之時被災居民劉渭廷家被匪搶失衣箱等件茲經捕房包探在租界居民汪金生家査　原贜空衣箱一隻並質券多張因郎將汪枸押昨晨解送公堂訊據汪供稱前項衣箱係由成衣匠徐金安携來箱內衣服係由同居之無錫人質洋用去伊並未分肥關識員商之英領康君判押候査明於下禮拜一再訊 
　　違背烟禁案彙誌 
　　常熟人錢二前因私販煙土趁船回里為水巡隊查悉拘送警廳轉解地方檢察廳訊供收押在案昨由施推事會同原審之李檢察官開庭公判據錢二供常熟人年四十歲此次來申找尋胞弟所有烟土係友人之物請求法外施恩判令遼押聽候　判 
　　又上海縣警察事務所昨日解送烟犯唐國祥一名並烟具九件賬簿一本至地方檢察廳請辨又淞滬警察廳解送烟犯馮寳生陸雲祥沈木林三名烟鎗四十根烟燈四只又婦人張王氏及林正標貴存漢三人烟缸一只又陳厚裁一名土皮一蒲包汪廳長諭令分別收押候究証物暫存 
　　又法捕房派人赴廨稱界內居民時有私售燈吸情事故飭探嚴查今査得鐘大昌朱仁記兩戶均違禁私售査獲烟具解案請辦惟鐘開設　子店尤應　等治罪訊之鐘等同供以後不敢再犯求宥判鐘罰洋四十元朱罰洋二十元烟具銷毁 
　　稅務　長晉省 
　　上海稅務所長朱　良君前日因有要公須向國稅廳長張　齡君及韓省長禀承一切特搭滬寧火車赴省不日卽須回滬 
　　慈善會運送棉衣 
　　七　路源吉里中華慈　恊會購　棉衣數百套特派王文典朱兆松二君由江華船運送赴　散放聞該輪尤免運費裕和公報關行主亦慨盡義務代赴海關領照放行云 
　　貨維持會　講紀 
　　前晚八時中華國貨維　曾在二馬路寧波同鄕會舉行五十五次宣講會題為（維持國貨以何秤為先）首由主任梅竹廬君　題雖淺顯而範圍甚廣鄙意以倣　引針爲先此　利權每年輪出　洋　知凡　其用亦宏為縫製之利器吾國鐵廠林立與其多　鎗炮煽動殺機不若减　鎗炮增造生利之物於民生　計兩方有益應請各　從速　計又　紙幣活　利便通商宜由財政部統一發　資借商　替轉原票尤宜流通鄕鎭通郵之區即憑郵局兌換未通之區急須分設衆以為然次　佩蔭君報吿　查出品三種　籐器竹器出自常熟西倉縣立貧民習藝所崇儉時代購用合宜　廣西路德仁里對門女子普利公司新出牡丹牌香水較勝舶來品名目繁多不及備載　寳善街化學工藝社治癬藥水鄙人試過靈驗異常計健南君云因　　觸發此問題宜注意普及敎育遍設商業學校養成智識破除障碍如瑞士　幅員不大人民不多能不爲列强所藐視者皆得學校之力歐美各國尙且取法於彼彼之學制分科多門如地理歷史國文打字尤重商業道德滬市著名各學會亦有留心此舉者又云洋槭進口歲計二百萬有奇鄙見以此種爲先願吾商界投資獻才　為鷄口母為牛後徐寳泉君云現在商戰時代吾華商如能團結何　不可為若渙散則無異束手待斃　　時散會 
　　召領迷路男孩 
　　男孩應根代年八歲係浙江人頸繫銀項圈前因深夜在南市王家嘴角徘徊啜泣　知歸路經崗巡帶至第一區警察署飭探遍查家屬並無下落茲據該孩言其父在某公館爲庖丁故已巳出示召領矣 
　　婢女被虐私　 
　　四區警察署崗巡前日査獲逃婢胡根寳一口帶入該署據云被人賣於北四川路王姓家因遭主人凌虐是以逃去等語署長張靖　君判送惠　院留養候査 
　　究竞是　好　 
　　　莊氏投　廨控稱上月間婢女　連出外泡水忽然不見今始逃回氏家知被金朱氏拐去報捕拘案求究阿連稱出外泡水被不知姓名之二女人將女子强拖至朱氏家中女子聲喊被朱氏等將嘴按住關閉房內至昨晚朱氏着往後面廚房洗碗始得乘隙逃出訊之朱氏供婦人於初六日因母喪回籍約有十天後回至上海據女兒言初八夜聽見阿連在門外哭泣言被主母凌虐私自出外不敢回去女兒好意收留並非誘拐求察聶讞員判朱氏交保候査明再核 
　　棧主幸得　累 
　　王昌甫前竊號主葛瑞堂金飾　洋八百元共値銀一千餘兩逃往無錫葛具控法廨飭探前往將王及窩贓之棧主陳寳如移提到案王供金飾巳於住在上海客棧時失去所有洋銀除用去外尙　五百元寄在陳寳如棧中是實質之陳　認代寄洋銀判一併管押候　在在案今接到無錫檢察廳來文謂飭派法警前往該棧　無窩贜實據昨又提訊王供無力措交判陳寳如無干開釋王昌甫管押一年半如能　洋准予减輕發落 
　　工商部頒布化騐處簡章 
　　工商部近為考騐國內物產起見特在部中設立化騐處專辦化驗各處呈送工業礦業物品發給　証俾利行銷業已規定簡章十二則通令各省　律照辦昨本邑吳知事巳分函南北商會及閔行三林塘灣馬橋四分會一體　辦矣簡章錄後 
　　工商部化驗處　章 
　　第一條　本部為考騐國內物產起見設立化驗處於部內 
　　第二條　化騐處專辦工業礦　中之化驗事務 
　　第三條　化騐處事務由本部選派工務礦務二司人員分任之 
　　第四條　凡呈請化騐各物者應附繳化騐費 
　　第五條　化驗物品之需用分量及化騐費列表如下 
　　物品名稱及化騐方法　呈騐物品需用分量　化驗費 
　　水之分析　二瓶每瓶約一斤重　五元 
　　煤之分析　五斤　五元 
 
 
 

Page 11

 
 
　　粘土及耐火粘立之試驗二十斤五元 
　　茶類之檢定三斤五元 
　　礦物之定性分析二斥五元 
　　合金之定性分析二兩貴重者得行酌减五元 
　　工業藥品類之分析五兩至一斤五元 
　　礦物之定量分析二斤至五斤十元 
　　合金之定量分析每於貴重者得行酌减十元 
　　陶磁玻璃法瑯原料之試驗二十斤貴重者得行酌减十元 
　　水泥及其原料之試騐三十斤十元 
　　油臘類之檢定三斤十元 
　　糖酒類之檢定三斤十元 
　　　說　　表內係完合化驗如祇需分析一部分者得行酌减倘有未經表內指明之物其分量與費臨時酌定　表內應納之費須與物品同時呈送或郵寄如數目不符概不收受 
　　第六條凡呈請化騐者須添具說明書詳叙左列各項併同物　呈送本部京外各省得由郵局遞寄 
　　　物品名稱　　呈睛人姓名住址職業　產地及採取人姓名住址職業成製造地及製造人姓名住址職業　化騐方法分為定性定量試騐檢定應行何種化騐及其目的均須聲明 
　　第七條凡呈請化騐之物　須不失固有之性質及形狀方予化騐 
　　第八條化騐處接到物　及說明書化騐費後即發給收據按物品收到之先後依次化騐如有特別原因欲提前化騐者須增納原定化騐費十分之二 
　　第九條物　化騐之結果由化騐處發給証明書以資憑証 
　　第十條化騐後所餘物質得由化騐處留存參考 
　　第十一條凡呈請化騐物品如有意外損失化騐處概不負責 
　　第十二條本章程自公布日施行 
　　地方檢察廳批示 
　　王士　請求飭交移緝訊辦批　狀悉本案各嫌疑人早經通緝並屢次批示在案來訴猶呶呶不休意圖以含沙伎倆株累無辜實屬狡黠巳極除再嚴通緝外所請着母庸議 
　　王趙氏辯訴伊子賭博案批　狀閱爾子在場同賭經其自供不諱爾尙欲飾詞朦蔽諺云姑息養好其斯之謂歟本廳准交保証金暫行出外候審巳屬從寬辦理尙何寃累保証金不能措交理應押候審　公判所請應母庸議 
　　李鴻煮等訴楮仲卿等糾唱花鼓向阻不理請求嚴辦批　狀悉褚仲卿等糾唱花鼓罪屬違警本廳原可不問而該被吿等索詐不遂旣毆人又毀物傷害損壞兩罪俱發所訴如係屬實應行傳案察訊以憑核辦 
　　趙秋波為趙慶泉在押請求交保批　狀悉朱鼎榮在途被刦爾子當時旣與同行被刦時亟應援救今爾子非但袖手旁觀而且阻止斂護按情論事謂其全不知情是可信孰不可信覊押囹圄亦屬咎由自取仰候飭拘逸犯到案訊明再奪所請交保暫母　議 
　　四區警署瑣案 
　　婦人王吳氏扭屬朱氏至四區警察署控被呑沒衣服前日經張署長預審判移檢察廳訊究 
　　王志英昨扭崔隆盛至四區　暑控稱借伊洋十元向索圖賴請為究追崔供與王並不相識判暫押候查 
　　公共公堂瑣案 
　　趙子山向晉隆衣莊騙取大衣等件經該衣莊代表施來生報由捕房於昨日將趙拘解公堂訊供不認中西官判將刑事案註銷趙交人洋並保着原吿另行起訴歸民事案訊理 
　　吳桂山控王阿根在棋盤街口攫取現洋九元昨晟由探將王獲案訊得因賭起釁中西官判將案註銷候王係過犯不應潛回租界因飭還押候查明前犯之案冉行訊辦 
　　王炳壽控主阿寳又名張阿寳以拍寳叫貨為由騙呑綢布衣服四十餘件昨晨由捕將王拘案先由原吿偕証王阿桂上堂証明被騙情形請究質之被吿供稱原名侯米生並非王阿寳從未向原吿騙吞衣服實被悞指並據見証錢良甫上堂証明被吿實係姓侯素來訓蒙而原吿及見証堅稱侯實王之化名中西官判王押候查明實情於下禮拜一再訊 
　　南京婦人張陳氏控同鄉人張少卿將伊誘拐來滬串同蟻媒華蔣氏李小六希圖逼娼等情昨晨由探將張等男婦三名口拘解公堂經聶襄讞與英哲副領事訊判一併分別押候禮拜三查明再訊 
　　張茂渠控袁仁卿串同妓女洪二寳騙吞現洋四百二十元逃煮等情昨晨由廳飭探將袁及洪妓提案因原吿不到一併開釋 
　　陳永林控四馬路某番菜館主不付撫卹洋一千元又周江林控　鳳岐不還貨欵又張昌賢控朱昌昌婚姻糾葛又徐經鏞控蔣阿德不還欠洋又葉萬康控郭啓華不理借欵昨晨均飭傳到案分別交保候訊 
[雜評三　（訥）]  
　　警界之恐慌　為上海警察不足恃而調津警來鎭攝乎則上海之警察應自慚為上海警察程度不足而調津警來敎練乎則上海之警察應自勵而恐慌何為也 
　　為鎭攝上海警察而調津警乎則應駐紮於上海為敎練上海警察而調津警乎亦應駐紮於上海而分布浦東川南一帶何為也 
　　是故上海警界之恐慌與警廳之聲明均不可解 
　　軍界之恐慌　據南京通信甯軍界因　裁乒之令大為恐慌難保無意外云云則昨日配者之言將不幸而中矣然而記者又有一言敢為軍界吿此次江蘇之裁兵須由　宣撫查察而後定其去留則何營何兵在被裁之列尙未可知何必先自恐慌耶即果在被裁之列而恐慌亦無益蓋主持裁兵者必先以可靠之軍隊密為防備雖至鬧事亦不足以為要挾之具也各軍隊其母為人言所惑 
[來函]  
　　郁子庚函 
　　啓者余於二十六日下午四點餘鐘路過新北門外吊橋埃見六十二號巡警將一行人扭住用木棍亂打余在旁問其何故該行人云我在城內虹橋頭喚一束洋車至老北門言明車費四十文不料該車夫取巧車至新北門停下我要他車到老北門他不允兩人正在理論該巡士忽然上前不問情由將我扭住用木棍亂打我亦莫明其故我欲圖對付實無能力只能聽其欺負忍氣呑聲而去竊思華界警察如此橫行不法何能保衞地方務祈登入來函俾該局警長見之亟圖整頓幸甚 
　　榮攀棧等致房王周湘雲函 
　　敬啓者前因貴公司驟加巨租竟加至三四成不等並言如不　加概令出屋等云當因市面淸淡照加力有不足若令覔屋遷讓一時尙無相當之處故特屢次投前面懇减讓初則尙蒙尤向洋人商酌繼而回絕不尤略减然則一再奉懇毫無賓東之誼仗查貴公司按月收租敝租戶等十家房票一到卽付房租如此房客何用外人千預又何必將每百元之租金擲去五元致使敝租戶等受加巨租之累從前有大資本家往往依仗外人保護者恐受人之欺今敝租戶與貴房主或有二十年之交情或三五年十年八年之賓東向來感情相遺忽請外人干預絲毫難動敝租戶深資慙愧擬請閣下英武獨權財不外溢將敝租戶十家勿令外人干預應如何酌减租金之處尙希示賜遵行即此一轉移者上全自由之權下專租戶之望倘蒙照行感戴之忱不獨敝租戶一處為然焉謬陳管見尙祈大才裁奪敬再奉懇並請德安　九月念四日敝租戶榮華棧等十家　（均蓋） 
　　米業朱壽民函 
　　敬啓者蘇省徵收貨物稅章程前經省議會議决一產一銷產地完稅之後須至銷地再完未到銷地以前經過各地方祇須將稅單照驗並不再稅奉行以來商民稱便壽民承內地各米行信任在滬為銷米客人茲各米船抵埠據船人報稱伊等從同里裝米來滬巳在同里完納產地稅執有稅單十八日行經五陣地方即向五庫稅務分公所照章呈騐稅單不料該分公所仍要勒完產地稅船人等以久無此例何得忽生枝節與之理論詎該分公所中人勃然大怒竟將米船縛住不許開回多方逼勒勢甚蠻橫船人等懼彼威勢莫可如何祇得遵依完納是日被縛之米船共有五十餘號之多無不怨氣冲天似此橫徵暴歛蔑視省會議案不知奉何人命令違法病商莫此為甚伏乞登入貴報來函門是荷商人朱壽民謹上十月二十七日 
 
 
 

Page 12

 
 
   
 
 

Page 13

 
 
自由談 
游戲文章 
[富戶歎] [  無言] 　　 
　　我聞歐人薛爾顧家財積蓄無其數都從隻　撐起來公益善事常常做平生自奉恒刻苦旣無男女又無婦一旦病危知不起請個律帥來分付家財分攤五六股或設育兒院或者修馬路至今銅像　立尼河邊行人見之拜道左此等善士不稀罕接踵起者五步與十步以故歐美各國地方事業之發達由於熱心公益者之多亦由公欵私產聚積者之富我為此言感無端可惜擁資累萬松江西外杜年巳六十不育男日夜計較柴木與醬　近來巳覺稍慷慨募捐持簿投刺人鏗囊亦肯攢眉偶　破無奈鐵面閣羅不容情兩脚一直　不顧族中姪輩福相集我捧頭來爾捧踝曉曉爭鬧兩畫夜草索掙斷麻人破及至議决二十三股攤陳尸六日巳將腐嗚呼嗚呼眞囑呼萬事全休一棺附死而苟有知定必呼負負我為此言勸世人此乃富戶下場之結果世上大富戶請鑒此富戶 
尊聞閣詞選 
[秋日即景] [  汪紅豆] 　　 
　　河山都改舊　色秋水滿江樹半紅院內　棠愁　雨陌頭楊柳怨西風多情碧浪千溪外有意黃花三徑中可恨天邊鴻鴈杳故人消息總難通 
[秋感　用滿城風雨近重陽句薄體] [  孤雲] 　　　 
　　滿城風雨近重陽獨上江樓懷故鄉砧杵敲殘千里月鄰鷄唱徹一天霜身同飄絮運難定瘦比黃花蹭自傷不識　聲綠底事偏敎響到枕函旁 
　　兀坐蕭　夜正長滿城風爾近重陽萸糕菊酒懷佳節鱸膾專羹憶故鄉萬戶秋現驚旅夢半簾淡月泣寒螀紅酣綠醉成陳迹剩有黃花一徑香 
　　井梧搖落一庭凉對菊持螯獨舉觴半榻琴書伴故我滿城風雨近重陽思量往事難回首聽到秋聲欲斷腸無限悲懷吟不穩碧攔杆外且徬徨 
　　落葉敲窗秋漏長遙空鴈影正蒼茫相思不見人千里冷夢驚回月半廊一夜更籌添別恨滿城風雨近重陽年來廋骨嶙峋甚應與黃花細比量 
　　殘燈夜上劇凄凉每到更深獨自傷隹口多從愁裏過　　常在客中嘗寒煙淡月束　冷秋水長天北則忙極月楓林搖落處滿城風雨近重陽 
自由談話會 
　　禁烟善政也禁烟而施以嚴厲手段以速進行尤不可謂非當今之急務也然聞諸我湖屬各鄉鎭有大謬不然者齷齪紳衿電禁烟名目糾合黨羽橫行鄕里逼勒敲詐擇肥而噬稍有身家者咸相率而避於滬上經紀商人一日不能　鄉井祇可飮恨吞聲任其索詐然猶得謂故犯禁令不必稍加憐惜所不解者私設烟燈供人呑吸者一般調查員為之作護符而上官亦若充耳不聞嗚呼我不禁為禁烟前途放聲一突[  熱廬]  
　　欲救中國之貧困必從推廣實業維持國貨入手即以敝業而論在前淸光緒年間富陽靛業不下數十家兼之各處靛　林立眞一大宗利源豈知自洋靛入口以來染坊家甘心　外咸樂趨辦洋靛甚至等山靛於弁髦　家故視靛萊為畏途年不如年一敗塗地今則靛業僅存數家矣不及前年什一言之可嘆今人競言維持國貨吾願各處坊家勿用洋靛而用山靛亦維持國貨之一端也[  勞漢]  
[劇談] [  丁悚] 　　 
　　第一台近聘汪派須生王鳳卿來滬演唱並請著名靑衫梅蘭芳連袂南下堪稱珠聯璧台蓋近今鬚生分三派得譚孫二派神髓者後起尙不乏入而得汪派之三昧者唯一鳳卿而巳嘗聞友人云鳳卿在都時夙負盛名惟其時能唱之劇頗少且中氣尙弱白口不淸每一劇中摹仿汪　得其神似者不過一二句而巳自同慶輟演後一時　生星散鳳卿始竭力揣摩汪調藝乃大進邇年來所演如取城都魚藏劍等劇知音者靡不擊節贊賞譽為大頭再世不過是也且鳳卿於老生戲外更學武戲若飛又陣定軍山鳳嗚關翠屛山等武工亦頗純熟在今日鬚生中幾占第一籌故聞此次南下包銀在三千以外云 
　　梅蘭芳之靑衫亦為都中第一流人物色藝之佳早巳名滿都下舊曆四月間滬園嘗專人往聘當訂定合同月俸一千八百元川資在外爾時即放定洋六百元約八月到滬嗣因其妻臨產乃遲遲至本月十九始偕鳳卿出都二雞兼幷必有特異之技藝以動人觀聽者有梨園癖者自必聯翩往觀第一台又將座無隙地矣 
小說 
哀情短篇 
[情網蛛絲（十九）] [  小蝶]  
　　言次狀態如中邪魔彷彿已受催眠術者然問官猶以為其精神喪失不以為信陸爾文曰嗟乎寃魂有知固當附於其身使之自白奈何不為搜檢果如無有吾願坐誣堂上乃發檢查命令即有法　趨往執行俄而證物羅前一如陶君所供其時巧姐亦已戰無人色一鞫盡吐其實蓋彼二老之死實彼二人者恐其反復故謀之死耳供證確　案無遁飾遂由檢廳起訴開庭審判决定兩人為同謀皆處無期徒刑更為孤兄附帶私訴判决以李氏遺產斷歸孤兒令許君為之保管小瓊鑒於婚姻不自由之足以為躺遂亦終身不字且憫綠兒孤苦力幷兩兒兼為撫之並請許君以凌波綠痕之棺合葬於西陵　其父母同穴窆焉合窆之日徐擷華率其全體女學生環花致奠挽歌洋洋天日為之變色　不知其是樂是哀也小瓊感於影梅之情惋悼尤逾於人方擬撒奠俄有藍輿飛至止於墓門翩然而出則一素衣紊袂之人比兒顏色則羣相錯愕蓋其人非他即影梅也小瓊以為靈魂感顯疾趨抱而哭之影梅愕然擷華究為老成人因以婉曲之辭詢之　影梅固在外家未嘗死也然則死者為誰當時羣相臆斷指為金紫荃也無疑而孰知紫荃亦忽翩然戾止且出綠痕與凌波自由結婚之證書宣讀於諸人之前諸人愈為惶惑衆　一聲以詢紫荃紫荃笑曰凌波者凌波也汝儕乃以非凌波者目為凌波母亦自人迷途也凌波既不願以姓氏示人吾從具志登忍為之褐曉要之諸君但知凌波為奇女子可矣斯世既無欽褒之例又何必考其姓名為擷華深然其說乃鼓掌曰誠哉是言要之其人為吾徒也天下之人本無能名人以名之則名其名凌波既為其名又何必詳其姓氏必欲詳之則凌具姓波其名亦未嘗不可衆拍牛曰吾師之說玄之又玄人秉天地之氣以生天無姓地無名凌波之為人其哀情殆至天荒地老而無窮期吾儕立於天地之間既不能為凌波消殺其哀情為則又何必斤斤於其姓氏為　以不解之解哀奠一番含情而散作者猶以未得其詳為憾　又　笑之者　汝初亦以凌波即為影梅歟然則影梅之姓亦知之歟作者瞠然不能答則文思亦如情網蛛絲嗒然為風所斷戞然而止　（完） 
偵探小說 
[商界之賊（十三）] [  常覺覺迷合譯] 　 
　　翌晨赫幫復訪白來克於共旅邸甫入門白即搖　曰傅右乎此事實未有絲毫進步也倘梅麗姑娘果在賴温坦宅中則昨夕覺羅必　尋獲之且予今晨亦曾携之至邱羡宅中一行仍無所獲鄙意以為須俟得汀垓報吿後方有眉目或汀垓所得之結果苟不出吾儕所料彼邱羡先到達埠然後挾女郎而去則汀垓此時定能相機行事不致訛誤赫爾曰然則君猶未得汀垓消息耶白曰未也赫爾曰是得母可異君亦有所不安否白曰此固可異衆汀壞殊機　當無他慮料想瞬息間必有　信至也傳君乎彼邱羡之汽車夫究如何矣赫兩曰無恙　僕給以一百金　　作慰勞之資彼得資後當不致為忠矣且　受傭於邱處亦殊不滿足僕巳尤彼苟不即謀得生計者僕當照傭資按月如數給彼也此人殊不惡僕今竟累及之心　不安 
　　白聞言莞爾曰如是固佳惟吾儕殊不耐更有事躍也此刻予即欲往外部一行　　赫爾　止之曰僕　未必有效白曰是安所知者僕或能投以興奮劑也蓋僕人外部中人略具勢力在他人則拒絕之而於僕成應尤之也 
　　先是曰等離古柏宅後即逕往派克路見一汽車已候在賴温坦宅門外準備邱羡乘往達埠赫爾遂上前將車夫自車上擒下且出其手帕塞其口阻其聲張並急禠其號衣令汀垓衣之故是死為邱羨駕車至達埠者非他人實汀垓也 
　　時白回憶當時情景頗堪發噱不禁莞爾而笑斯時柏代夫人正欽步人手持電信一封置白前即引身去白見信即大呼曰電報至矣　蓋白於汀垓實非常爰懼　與赫爾語壽恐者乃不欲增其無謂之恐惶耳 
　　赫爾至是亦大喜亟言曰白君速讀之　俾僕亦得聞好消息也白乃朗誦曰 
　　刻留巴黎以若人之車質得旅費十鎊尾之至此達埠並無口口姑娘影蹤若人未悉生隨於後今晚彼當動身至馬賽仍須隨往惟付車贊後已無餘資請速滙欵至馬賽巴司旅館並祈指示方釙汀垓叩 
哀情小說 
[子規聲（十九）] [  十五齡女子鐵銹]  
　　秀娟因周媼來信輾轉不安籌思救治少甫之法竊思以劉府之富少甫交遊之廣必有設法巳少甫之病者而媼乃寄書求赦於我此誠絕奇之事且吾巳為劉氏棄而不屑之人又焉可往救其病噫周媼亦愚矣然吾雖不能面　少甫待廻念其待我之情今又因我罹病此心之痛較之少甫受病之苦當亦無異倘能以吾生命而保存少甫者則找又奚惟且　　　　　　我不念　一身巳屬無依不過寄此薄命於天　間為傷心材料而巳秀娟想至此忽有所悟曰噫周媼之來書細味其語蓋有深意在也所以求我救治少甫者其實責備我耳意蓋謂少甫之病由我所致吾旣為父母不容又為劉家所棄雖少甫愛我而其父母巳為之另聘吾妹是吾巳非劉家聘婦故欲我修函拒絕少甫以灰少甫之心嘻其心不過如此耳然吾非戀戀劉家所以不能忘者少甫一人而巳少甫昔日曾與吾約必娶我為　今其父母巳强與之訂婚而少甫因不能　我竟積怒成病吾若坐視其斃其何以對少甫哉且我料其父母必不肯因其病而與吾妹退婚也吾今惟有引身自退一則保存少甫之生命一則成其婚事如是則吾與少甫之關係消滅淨盡矣想至此不禁痛切心髓又思吾身處苦况全是父母致之渠既出此毒心吾又何必力與命爭且對於我一身之事巳成不可挽回之地步即吾不寄書以灰少甫之心亦不能有濟吾二人之婚事不過加重少甫之痛苦而巳想畢决然而起振紙揮毫其書乃假汪二之名寄與周媼者內言秀娟巳於前星期得病而逝其身後各事巳一一為之了理云云寫畢默視一過已而納之衣袋中自揣曰明日當往街上覓一代書之人請其照錄此信如是可不虞少甫識我字跡矣少甫倘聞我死後此必不來滬訪問則我之消息亦從此而滅嗟乎老天吾究何罪乃獲此重罪耶輾轉以思柔腸寸斷預籌少甫一閱此信其狀又不知如何想入非非倦極而寐 
 
 
 

Page 14

 
 
   
 
