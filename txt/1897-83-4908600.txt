# 1934 - 83 - 4908600

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港湯於行駛且亦迅速欲購者至申報館帳房面議 
[勸輸川鄂急振啓] [  申報館協振所拜手]  
　　去歳湖北水鄉堤防潰决汪洋一片餓殍盈途當此靑黄不接之時需振非常急迫而蜀省巫山大寗等處又奇荒慘觀斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊集得若干錢卽可救得若干命多固益善少亦無妨惟期集腑成裘以濟斯民之殘喘誠目前無量功德也不勝迫切待命之至敬陳鄙悃伏維慈鑒 
[戲園防火說]  
日前本邑天儀戲園失火以致一炬成灰本報已縷紀情形旣詳且盡矣原其致火之由或曰園主何永寛虧負甚巨欵有縱火圖遁事情故捕頭曾傳入捕房向之詰問然亦臺無註據是以依舊釋回或曰非也各戲園包廂中時有婦女憑闌觀劇遺簪墮珥所在良多執事人於戲闌後持燈照之以致延及燈彩轟轟烈烈一發難收今者園已燬矣人已散矣當時肇禍情形夫固誰見之而誰述之者亦只互相揣測以訛傳訛已耳獨是滬上各戲園其巘險阽危實有令人談之色變者園主知舊戲之不足供人玩賞也於是競爲燈彩戲爭奇鬥麗以期觀者之娱目賞心每一折中燃燭至數百枝燦爛輝煌五光十色在觀者固足以娱目賞心矣其亦知燈彩皆紙絹糊成最易引火歌扇舞裙之側保無有一經觸著頓肇飛災者乎其險一園中競尙烟火一至上元佳節金吾不禁玉漏無聲烟火之繁尤勝平日當夫良宵風月袍笏登塲藥綫一燃萬花怒發火星飛舞遍地硫烟斯時放者旣意興飛揚觀者更齊聲喝采萬一失於謹愼灼及屋梁火勢蔓延禍患卽難於收拾矣其險二然此猶未足爲險也但得園中略改其制多闢數門務使曲暢旁通四通八逹則偶逢火警諸客向可尋門而逸倖獲更生所至險者園中僅一大門居中開闢演劇者於斯入觀劇者於斯入卽圉人車子僕從家丁亦皆於斯入熙來欀往若通衢然平時不遇奇警斯已耳萬一事起蒼皇燃眉禍急逃命者旣爭先恐後赴救者更辟易喧譁擠至門邊安保無因之軋斃者卽不軋斃而父夫其子夫失其妻黄口嬌兒更復相失在後當此之際器聲震地呼救　天嗟乎嗟乎其險有更甚於此者乎我乃益羡西國戲　之美善矣滬上有西國戲園一坐落英界圓明園路博物院迤西其屋皆以鐵製成椽柱棟梁無一木質所裝自來火更高懸屋頂從無一福近人身者園中除正門外四旁皆設備門演劇時禁觀者不得吸烟人亦無敢梗其令臺上則不用自來火而用洋燭蓋以洋燭一吹卽滅不似自來火之管一綻裂每致滋蔓雖圖也今華人所設戲園旣不能禁人之吸烟必責園主以用鐵製爲椽柱楝梁所費又不可以數計然旁門之設事尙易爲如虞貪看白戲之人剩機溷入則不妨多派數人看守以密防閑而自來火之　亘於臺前密排於柱上者亦無妨移置止廳上高處或一律改用電氣燈庶幾未雨綢繆不致臨時而束手無策歟抑更有說者昔年京伶想九霄在滬直設新丹桂戲園就臺下兩旁裝設自來水管各一以爲滅火之需及想九霄重返京華丹桂已易其主而自來水管一仍舊貫並未改絃而更張之今擬勸各戲園師其成規一律添設自來水復購置吸水皮帶責令班中人以期操演務期節節通靈設遇火災諸客見施救有人卽不致棼若亂絲以致釀成人命而園中衣冠砌末亦得多所保全所費祗數百金而其利甚溥且旣有救火之具觀者亦不致懼而裏足而生涯不患其不興豈非一舉而數善備耶否則演劇時旣雇用巡捕以守門何妨禀請捕頭令此捕於劇散後亦在園中値宿較之無人照管者當亦略勝一籌也鄙人夙具今樂之癖自來滬上歌臺舞榭閱歷已二十年每當抑鬰牢愁輙以梨園爲痛哭塲狂歌地性之所好不自覺其所以然也回憶昔歳浪游日本東京時曾應友人招觀劇於歌舞伎座適妙伶市川圑十郎演忠臣藏全部一時柔紅媚緑鳥語花香裙屐紛來多至三千餘輩而園屋全用木質臺之上下遍綴明燈客皆隨意吸烟趺坐疊上竊與友人言謂人世危險之事無有甚於斯者及觀滬上諸戲園其情幾與東京無異則爲之私心籌畫思設一法以保全之今觀天儀被火事情而不禁仲紙暢論如此事雖微末頗覺心重語長凡以歌舞作生涯者盍於此加之意乎 
[京師火警]  
　　京師訪事友人來函云本月望日二更後忽聞警鉦四起出爲偵訪悉於三里河純一堂樂店失愼一時火光燭天五城水會聞警畢集水勇奮先澆灌猶幸無風祝融氏卽敗興而返然已被焚房屋五六間魚更四躍始得息滅失愼之由聞係泡製藥料烘焙太過以致上炎云 
[星使過崎]  
　　日本長崎埠友人來信云中國出使美日秘大臣伍秩庸星使附美公司某輪船赴任華歷本月十七日道出長崎於是日已刻進口駐長崎正理事官張子豫司馬挈同隨員繙譯乘小輪船往迓星使卽令隨使各員先至理府隨留司馬及各員茗談旋復命駕登岸司馬設筵欵之至晚間鐘鳴十下星使始辭回至十九日申刻鼓輪而去司馬復恭送如儀 
[領事抵蘇]  
　　蘇州訪事友人來函云蘇垣開埠通商各國均派領事官來蘇辦理駐蘇英領事祿福利君於本月二十二日乘輪抵蘇遍詣各大憲及地方官衙門拜會聞祿君擬於城内暫賃某姓房屋爲公館房主未敢擅借禀知臬憲吳廉訪請示遵行廉訪以領事非民可比准其出租某姓屋主亦可謂小心謹愼矣 
[江户巨災]  
　　日本東京府友人來信云東歷三月十五號卽華歷本月十三日天明時東京吉原某倡妓家忽然失愼赤帝子大張旗鼓斫柳摧桃駭緑驚紅蒼皇失措毒燄濃烟之内鶯啼燕泣幾於慘入必脾消防隊中人急駕水龍四圍噴救無奈火勢猛烈幾於措手無從任祝融氏意興闌珊始息鼓偃旗而去是役也計於去街巷四處都計房屋一百零七椽此外半付刼灰者又得二十八椽誠巨災也 
[奇災可慘]  
　　印度飢民慘狀前已備列報章兹者日本東京日日新聞云孟買一地患疫者多至九千九百十一名口因是而死者八千零六名口加之天降奇荒爲百餘年來未有之事目下餓殍載途屍骸狼藉而官吏撫卹之道尙未美善藉非各國慈善士同心拯救恐印度全地人民靡有孑遺矣造化禍人竟至於此安得黄金布地以楊枝甘露灑遍大干　 
 
 

Page 2

 
 
[郵政批詞]  
　　中國開辦郵政以來粤省各商屢次禀求撤去兹由税務司裴君批示云據禀已悉查中國開設郵政官局係奉總理衙門奏奉皇上諭旨專歸總税務司經辦并非洋人之事更非本關税司人等所能擅行專主開設此局及爲國家委任之人自應欽遵辦理不敢稍有違誤昨據該商人等禀請撤銷郵政免收士担之　實係本税務司不能辦之事卽該商民等亦必遵照諭旨而行倘使違誤非特本税司有應得處分卽與該商民等亦于罪戾此食　踐土者所共知也其香港澳門來往信件前雖未設定章程惟上年臘月香港輔政司出示爲曉諭事現奉督憲札諭將驛務司所出之示開列於下俾衆週知等因奉此合亟出示曉諭爲此特示一千八百九十六年元月三十日示香港驛務司現奉督憲諭按一千八百八十七年驛務署則例第十欵擬定遞寄華人信件章程開列於左第一欵自西歷本年二月初一日起凡由唐人信館寄往下開各埠之信件均要彚齊送到驛務署以使代寄計開各埠名目北京牛莊天津烟臺重慶宜昌沙帀漢口九江蕪湖鎭江上海蘇州杭州寗波温州厦門汕頭羊城海口北海龍州篆自第二欵所有信件須用信袋載綑紥堅牢外面冩明寄去某埠某信館字樣每袋不得重過二十五磅之欵自港寄往羊城凡信件每安士重寄費需仙士四枚寄往别埠每安士重寄費需仙士十枚袋重若干寄費照除四欵每布袋則另繋小牌一塊一便冩明該埠信館名號住址字樣一便黏貼士担凡有信件照以上章程辦理遞到該埠統交中國郵政官局自能按小牌上所冩字號住址分送各信館决不致誤等語著澳官如此辦法之處本税務司亦必按照所示與港澳官商酌議定辦法今因港澳官不准民人隨便寄信來往本郵政局若不商量停妥自與商民不便今雖未能撤局亦可從容商辦如有應改之處卽將所議情形轉呈上憲核奪示復爾七十二行等儘可酌派十數人來關討論但人數衆多反難理說總之本税務司之意凡有關繋國計民生者自當相助爲理惟願爾商民人等激發天良循理守分而行可也切切特示二月初六日 
[闈姓述聞]  
　　廣州采訪友人云省垣闈姓各分廠刻已一律閉門所收惠州闈姓銀準於二十八日派付其已記帳而銀未付者一律作爲罷論惟佛山各子廠主日前均逃逸無蹤潮州謝教銀分文無著初八日闈商及各子廠中人鳩聚百餘名就燈籠上大書乞恩二字伺許仙屏中丞謁文廟回時攔輿遞禀又向保軍帥呈詞刻下尙未批示也惟善後局懸牌曉諭云照得該商等承辦闈姓原案光緒二十二年十二月内繳銀一百萬兩正月繳足銀六十萬兩現以繳銀不齊巳奉督憲革退并將該商繳過銀五十八萬兩充公在案查該商有繳存各子廠單銀十一萬兩又香港匯理銀行單銀四十二萬圓又繳存闈姓省廠按廣州府塲單銀二十萬圓或到期不能應付或各單並無的期該商等旣奉革退所有繳存各單應發還合就牌示曉諭爲此牌仰蔡紹德鄭錦福等卽便遵照備具禀領來局以憑將單發還毋稍違延切切特示十二日蔡鄭二商均到局領取而局中已奉督憲札諭著將該商扣留押追所欠廣潮餉銀二十一萬五千圓遂送蔡鄭至南海縣署管押 
[吉隆民變]  
　　近得新加坡來信言南洋吉隆埠設立秤磅新例以至闔埠罷市亂氛之起由吉隆已延至浮陀及順藝勿施等處本月初三日順藝勿施有店户二十家被若輩搶掠所失銀物甚多巡捕爲數寥寥不敷彈壓乃請派吉隆執槍印度捕前往聞順藝勿施有一華人被槍撃斃并傷及數人查掛朥南暴原有火輪車路經浮陀以逹順藝勿施境浮陀距吉隆僅一英里有半順藝勿施距吉隆則有八英里半開掘錫礦之人以浮陀一帶爲多西歷一千八百九十四年浮陀一境約有二萬人至於秤磅之事前年已由國家定例均須赴案騐明蓋印方准行用但當時有司尙未得有騐之之器日前始由歐洲運到國家乃預行出示擇日舉行埠内之人聞之咸爲震動初二日已有亂民一隊在潔淨局前鼓噪附近各店大切驚惶紛紛閉户車輛行人亦皆星散猶幸未有傷人之事惟有一秤店係出售業經蓋印之秤者爲亂民所遷怒搶掠一空至初四日其勢始略平先是有藥店首飾店及烟館各一家被有司所控謂其秤短小故特將其輪罰因是之故亂事遂成今聞此處之人日來幾無食物可售云 
[八閩新語]  
　　福州采訪友人云二月十五日凌晨九點鐘時候陰雲四合急雨敲窓猛聞霹靂數聲幾致天摇地撼未及片時印止然大耳兒已不覺箸失筵前矣○長門海口外有地名西洋島者相傳苗礦甚旺省中紳士議鳩貲往採大憲以章程未善阻不准行旣而委候補縣丞吳二尹會英袁二尹英騏前往試辦迄今已半年之久某日兩二尹前赴督轅禀銷想以無利司興故中道自畫也○會辦南臺税厘總局候補道陳觀察同書於本月十三日交卸所遺局務上憲另委候補道聶觀察元龍接辦而以陳觀察辦通商局務○二月十二日俗傳福德神誕辰各署胥差及大小鋪户皆豫設盛筵并陳鼓樂或召梨園子弟登塲歌舞以逹神庥○邇來福州盜賊甚多三官堂某姓家光祿坊董姓家郎官巷口允文綢店先後以被刼報案想又勞賢長官之蒞勘飭拿矣○省垣街巷湫隘居民每將糞穢抛棄途中一經風日薰蒸往往釀爲癘氣此前年鼠疫所由作也保甲總局提調黎伯鄂太守惻然憂之諭令八叚委員爲之淸理閩人士聞知咸嘖嘖積頌不置○某日同知恩司馬晉交卸漳州府局務赴憲轅禀見南平縣郝大令士珍禀辭赴任知縣成大令象乾交卸蕭厝厘局事韓大令沐之交卸大安厘局事均赴憲轅禀見新委峯市縣縣丞吳二尹會　禀見謝委漳平縣柯大令亭於某日因病出缺禀報到省藩司卽委知縣唐大令繼斌代理旋改委王大令先澤署理 
[黄陵夕照]  
　　宜昌采訪友人云二月初五日之夜大風捲地雷電交馳大雨傾盆遍地皆水初六夜雷聲猛烈城外某茅屋内斃一小孩後墳園中古碑亦截爲數叚至初七日始晴光大放乃甫晴一日至晚又雷雨通宵嗣是而或陰或晴春寒料峭彼小民之謀升斗者泥塗彳亍無不短歎長吁矣○川中告歉飢民轉徙流離往往闌入鄂中沿途行乞某日龍王廟畔路旁倒斃一男子年約三十餘行人見而惻然爲之用蘆席捲裹旋經公泰洋行執事人劉君素雲向善堂募棺殮之飭人瘞諸荒冡○南門外行臺前經鹽局憲彭觀祭暫駐邇者荆宜施道欲興工改造以備俞觀察鍾頴來宜巡閱時於此駐節約計工程告竣當在淸和節前也○太古怡和及招商局三公司皆有輪船上下現聞三公司在宜執事人公同商議以後不論何船所裝之貨總以三股分派招商得四成怡和得二成半太古得三成半不准輪船在碼頭畔多泊如船貨起卸已畢卽便開行大約此項章程以十年爲限十年之後須再議也○湖南米船之來宜昌者絡繹不絶無奈各處購米者甚多更須装連入蜀以致米價不能平减目下中熟米每石須錢五千四五百文上熟者六千餘文卽下等之米亦須五千内外○聞之川中人云夔州府災象以大寗巫山爲最甚飢民每將田内麥苗荳苗掘食殆盡苗旣食盡將來荳麥曷望豐收卽所藝鶯粟苗亦大半取以果腹殊可憐也 
[丁廉杏雨]  
　　金陵訪事友人來函云省中所設時務書院於本月初十日開課及首次兩題均登前報嗣悉是課係三　爲期限定十二日酉刻繳卷不意屆時並無一人到署繳卷因各士子不知首題陸映庚砲說一節出處相約齊至府署禀請郡尊將砲說賜觀富經門丁據情入禀維時各生之索觀算書者極形紛擾柯太守恐一書不足供衆覽爰卽改題牌示頭門展限至十四日戍刻繳卷題錄於下今有直積加二長减三平得三十六尺只云長冪减較冪加三平得五十四尺問長平各若干○省中自驚蟄後幾於無日不雨間或偶放晴光而未嘗終日近數日雷電交作益復淫霖不止城内外江潮暴漲而附近山阜溪塘又源泉灌注以致百流涌溢水與隄平十五日夜箕伯畢師又齊驅並駕而來阿香亦接踵戾止岳動山搖令人震駭是夜城南北民間房屋倒塌者不一而足黑夜蒼茫横罹壓覆之禍者尤爲不少呼號之聲逹旦不絶翌日雖雨勢漸衰然猶驚溜如注聒耳不休十七日始見旭日當空漸有春明景象也○前報載本月初旬某日淸晨省中被雷撃死一物嗣訪悉在富民坊後街塘邊地方其形似蛇而黑長約二丈餘宛如繩索似從土埠中出蜿蜒而入於塘者恰遭焚殛頭額焦爛半垂塘内遠近傳聞來觀者踵趾相錯 
 
 

Page 3

 
 
究不知爲何物也○機房某甲在雨花臺舉放風筝忽有一某公子隨僕從兩三輩携帶風筝而來因甲在上風欲其移讓甲初猶不肯繼以聲勢不敵快快而去詎不移時甲邀多人復來舉放因之口角繼至用武致將公子毆辱始一哄而散事後飭傳坊甲追問則以若輩遠颺無從查訪公子遂遷怒坊甲擬送局訊辦也 
[白下官塲紀事]  
　　揚州府沈太尊錫晋因公晉省至督轅投遞手版峴帥接見於小花廳内茶罷逾刻始興辭而出現因公竣料理遄返特趨督署禀辭起程已於昨日乘坐官輪順流駛去○兵部主事謝主政崇厚由廣西赴都路過白門繋舟官碼頭入在親拜峴帥面商要公逾時辭出○提左營守備蘇守戎慶隆蒙督憲飭知先行赴任守戎因卽詣轅叩謝○督轅牌示安徽撫標左營守備朱天慶飭赴都司升任遺缺查有僅先都司姜志年力正强堪以署理 
[吳山立馬]  
　　杭省冬防例於正月底停止本年因天氣較寒故各紳呈請保甲局憲將棚夫巡役仍留各叚以資巡守已奉允准故各員弁雖已銷差而夫役暫留卽責成保甲分巡兼管以歸統率至所需經費由民間捐輸俾夜巡撫間庶居民鋪户得免意外之虞也○杭城自去冬以來天時不正時症流行或發癍疹或吐瀉交作若身體壯盛者尙無妨碍瘦弱及年老之人每至一病不起　家頗爲𣗥手有吳某者年約六十左右在湖墅某米店生理家居城中威乙巷日前忽染時疾寒熱交作嘔吐不止卽由店中乘輿入城行至半途眉輿者漸覺沈重知其有異卽行歇下審視見吳横臥轎中氣息奄奄不省人事幸至家已近卽行通報詎家人到來而吳已一命嗚呼矣輿夫不肯再抬家人許其重酬始得抬回家中盛殮○本年浙省籌解京餉中藩庫撥銀五萬於十三日釘鞘委湖州府經歷陳叅軍壽彤管解○浙省代辦湖北賑捐前委周太守志靖向太守人冠爲提調現又添委杭府林迪臣太守爲總理提調矣○徽州督銷鹽局現奉運憲札委候補府薛太守邦龢爲總委辦副王分轉瑞年爲帮辦分轉奉札後於十四日禀辭聞太守起程尙須遲緩數天也○嘉興王江涇匣局總辦現當瓜代之時由牙釐局運憲夏司馬之時接辦○浙省設立格致書院在於城東之普慈寺現舉行在卽由藩憲札委杭府林太守爲總辦再行擇日開院○先賢朱文公祠在西湖聖因寺西本月十八日爲仲丁致祭之辰先期由賢裔命人將祠宇灑掃淸潔陳設禮樂備具牲醴籩豆之屬並請三學士子助祭屆期由杭府林太守委府學教授翁廣文恭代主祭賢裔在下陪祭堂下鼓樂齊鳴歌誦詩章以娱神聽祭畢廣文打導回衙赴府轅銷差祠中設筵數席欵待與祭諸生歡飲而散各分胙肉一方是日天雨初霽湖上游人甚多故觀祭者頗爲熱閙○杭省自通商開埠後皆欲倣行西法設立公司每舉一事必由紳衿具禀俱蒙邀准聞有某茂才等因列名於某公司爲學憲訪聞以士人身立膠庠與民爭利殊屬不安本分飭學查辦並由三學教官會銜出示曉諭嗣後如再有士子創設公司名目招集股分藉此歛錢者立卽斥革以端士習云○日前美國領事來杭拜謁撫憲聞係爲振興商務而來現在擬設永安保人險公司兼辦紡纱織布開礦以及自來火自來水鐵路機器等事賃忠淸里郵政局對門應敏齋方伯舊第開辦俟公司廠屋落成再行遷移也 
[豫章試事尾聲]  
　　江西采訪友人云提督學政黄吉裳宗師科考南昌府屬各情形前已迭經登報二月初八日午刻宗師循例升堂奬賞凡一等生員曁新進各生皆整肅衣冠趨赴學轅伺候新生皆頭戴雀頂帽揷金花身衣藍衫眉披雲帔輝煌燦爛幾令旁觀者豔羨不遑宗師先點唱拔貢生次生員又次新生各給御製臥碑文及黜異端以崇正學韻言諭以敦品力學等語維時肩輿旗鑼彩亭已布满學轅前一帶禮畢各得意而回間有一二步行者未免相形减色矣 
[薇垣課吏]  
　　湖北采訪友人云某日藩司王芍棠方伯課吏之期委趙太守毓楠點名給卷同通州縣題間古人用泉布元代用鈔票西人用紙幣中國擬仿效必如何立法始能流通如何定制始無流弊昔時用銀之欵近悉改易銀圓必如何抵換始稱公允試綜論之佐雜題問自古救荒無善政鄂省近來水旱迭災工振兼籌官民交困其所以弭災之道安在試切要言之 
[幸未成災]  
　　本地人徐司太向在虹口漢璧禮路第一千零八十三號門牌開設雙弓米店利覓蠅頭頗堪自給慢面爲其梅鶴所棲前晚徐女正在慺頭剌繡因劃洋火燃燈悮遺床帳一時烈烈轟轟不可收拾徐女驚極狂呼鄰居聞聲畢集帮同汲永救媳幸未成災祗燬床鋪一具然已館受虚驚矣 
[幸免送捕]  
　　有朱小狗者在居安里爲可閽之役其子某甲在大羅洋行爲細患昨日午後甲行至玉露春茶館轉角之際與小車夫某乙碰撞某將車夫肆意兇毆旁人相勸反遭辱駡於是咸抱不平將甲扭住欲送捕房甲懼向衆人叩首　禮始抱頭鼠竄而去 
[流民不法]  
　　楊樹浦某紗局女工某氏浦東某鄉人年纔二九姿首頗佳自幼由其父許與鄰近某甲子爲室雖諧鳳諾未卜鴛盟詎氏被同局小工虹口談家橋人混名談　髤之子某乙引誘成姦海誓山盟願偕白首竟於去臘戊婚近爲甲子查知與氏父來滬設法將氏領回於本月初卽行合卺不意乙戀姦情熱心有不甘於日前糾集流氓多人身藏兇器馳至甲家强將該氏刦回鄰右出爲攔阻致被刃傷數人由是鄉人公憤一呼而集者數十人跟蹤飛赶乙等正至浦邊喚渡見有追者卽反戈拒敵無如寡不敵衆被鄉人将氏重復奪回並乙黨五人亦被擒去乙等忘命奔逃始得脫身而逸現聞甲等已將所擒之人捆解該處巡防局具禀請辦想執法者決不能爲若輩寛也 
[公堂文告]  
　　欽加四品銜辦理英美租界會審事務兼辦洋務局提調正任江寗府南捕分府屠爲給示曉諭事據上海廣東安徽寗紹湖北各帮棧商首事職員張梅亭唐惠東施耀珊周銘珍孫明山等聨名禀稱竊商等各帮在治開設大客棧共有二十二家均屬殷實可靠伏以設立棧房爲官商過往安歇之便不能無之無如棧房易設用夥爲難仕宦客商投寓棧家一有疎忽遂致失竊要件其中眞正被賊所竊抑或暗有所謀原屬不一棧主被害客商受累實非淺鮮推原其故皆因用人不當彼此挖奪棧夥設計暗謀棧主防範難周所致若不集議妥章商旅何安兹集商等二十二家同行公議妥立章程自此爲始各家所用接客茶房等夥均擇謹愼安分之人覓有妥保承當辭用與否悉聽棧主之便不得來去自由以杜謀挖暗算將來如有增開亦當仿照而行事屬創舉禀乞給示曉諭各棧張掛俾衆周知而安商旅等情據此除批示外合行給示曉諭爲此示仰各棧東夥人等一體遵照爾等須知滬上爲通商口岸過客行商絡繹不絶各帮客棧雇用接客茶房自當謹愼擇用優待仕商藉免疎失該棧夥等尤宜覓有妥保承充辭留悉聽主便不准來去自由彼此謀奪致生事端此後如有增開之棧亦卽照章辦理其各凛遵毋違特示 
[上海縣署瑣案]  
　　張袁氏遣其子張蓮生控陳福興兇毆致傷前晚由黄愛棠大令在花廳研訊蓮生訴稱小的係本邑人充當二十五保十圖地保前在小的處當夥役及斥去後專與流氓爲全以致無惡不爲昨日晚間不知何故至小的家叩門母親聞聲出視突被扭住痛毆身受重傷並失去金耳環銀臂釧等物張袁氏所訴相同陳供稱小的年二十有九亦本邑人前在張保處當夥役現欲至九圖地甲處襄理公事張袁氏聞而出阻故於昨晚向蓮生理論扭住互毆大令叱令笞責一千板收入自新所飭將張袁氏所失金耳環銀臂釧繳案然後覆訊核奪○前者某圖地甲曹福卿禀報圖中有一受傷之無名男屍請爲蒞騐旋由黄大令訪明死者實被姚阿名毆傷致斃遂拘拿一千人証訊供前晚升堂 
 
 

Page 4

 
 
覆訊姚供稱死者姓郭名松林前在平家橋被小的等毆傷致斃隨偕孫竹卿等用繩捆縛屍身舁至浦江抛棄棄關林姚長根康竹堂司供稱小的等聞孫言及欲與姚爲難故攢致死後由小的等將死擡夫抛棄浦中大令飭還禁候核○升科局總辦許太守寳書飭丁送私挖官泥之蘇虎全請訊黄大令研訊之下供稱小的係本邑人向當挑泥夫每有商船進出所有壓船之泥均由小的掘連此次實有陳姓在官地上私挖小的並不與聞大令叱令笞責二百板押候查明再核○趙秋波控陵寳林攫取媳婦銀臂釧黄大令提訊之下趙訴稱家在太倉州屬嘉定縣南翔人開設染坊某日媳婦由母家歸中途被陸推仆攫去臂上所籠銀釧旋由小的告知地保地保不理故控巡署巡司老爺亦漠然置之不得已投大老爺案下控告陸供稱小的年一十有六家有父母藉賣菜爲生是日小的偶路滑而跌悮撞趙媳身上並無攫取銀臂釧大令叱令笞責三百板○江海關道劉觀察發崇明縣盜犯張小寳等至縣黄大令屢次研訊本報已備錄讞詞前晚升堂覆訊張供稱小的與王毛高並不識面前年十二月某日商同王阿小王阿二應阿林搶刦裝豆船並未刦過米石船王福生供稱小的同黨王桂英卽王阿哥年約四十餘浙江台州府屬某邑人並未與王毛高串合大令飭一併還獄候覆訊核辦○小南門外油紙阿二所開通裕小烟館及馬家廠左近高竣良所開小烟館因欠繳烟膏捐各數十千經烟膏董事禀知上海縣署前日黄愛棠大令飭差恊同二十三鋪地甲將二人一併拘拿究辦 
[上海巡局瑣案]  
　　前晚滬軍營帮帶劉君公館内失去小門一扇因卽傳十二圖地保飭查旋經地保將情節可疑之陳明山胡海淸解送公館轉送二十三七鋪巡防局局員姚殿卿二尹升座訊究陳狡猾性成不肯供認二尹命從重笞責二百板押候覆訊胡求寛限三日頗將原贓交案二尹允之○前晚十六鋪汛捕陳錦查獲小竊朱阿炳解送十六鋪巡防北局局員祝翼雲二尹訊問之餘供稱前晚小的曾竊取小東門外法租界中翁永昌烟館内烟槍衣服二尹遂飭解送捕房辦理 
[美捕房紀事]  
　　掃街夫蘭生昨在吳淞路一帶灑掃道途無意中拾得匯豐鈔緊一紙正在察視間爲崇明流氓袁江生所見托詞借看攫票而逃蘭生情急窮追適爲石包探途遇詢悉情由遂將二人一并攔獲送入捕房押候解堂訊究○江北某邑人蔡洪寳失業多時貧無聊賴昨日闖入蘇州路第十七號洋房内東張西望意欲竊物適爲西人撞見向詰支吾知非善類立卽扭送捕房捕頭飭押候派探查明冉核○漢璧禮路裏虹橋堍昨有卑田院中人倒斃在彼爲巡街華捕所見立卽回報捕房捕頭飭候傳該圖地保奚坤寳速往查無屍屬報請善堂備棺收殮瘞埋○竊賊陸正標昨在法界錢均芳家竊得小車一輛拉至虹口正欲銷贓適爲石包探遇見人贓並獲解押捕房候傳失主到堂核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂紀事]  
　　浙江寗波府麗某邑人徐財林之女棄患瘋癲以致深鎖紅閨年華老大去年始經人說合許字同鄉木工葉廷順之子增壽擇吉新正十六日完姻迨迎娶過門新嫁娘忽自轎中躍出瘋狀大發見者骇然葉忿無可宣急訪媒人早已不知去向不得已另浼人向除理說徐再三謝過引咎不遑後經人婉轉調停令徐將聘禮璧還作爲罷論徐雖允之而玉鏡臺依然未返也葉遂於昨日具詞控諸公堂不知　别駕將何以判之○粤東某邑人吳子梅畜有一婢小字阿囡前日忽竊物百逃四出偵尋始知王雲甫劉殿廷二人曾與此婢相遇詰之則言謂之間支離特甚因　　扭　喧嚷不休一百八十號華捕見之一併拘入捕房告知捕頭轉送公堂别駕飭留候訊核○張高明失去其妻疑被王開順所匿向之該詢王以横被　謗誓不干休爭閙之餘經三百二十五號華捕拘去捕頭詰知顚末令卽轉送公堂别駕者分别押候訊奪○昨日女孩巧林彳亍途中哀哀啼哭纂號巡街華捕向之詢問自言隨父購物忽然失散以致迷却歸途捕遂送至公堂别駕著留候其父認領 
[法捕房瑣紀]  
　　租界本不准隨路小遺然洋涇浜沿河一帶往往有在此任意小便者近爲捕房訪聞昨克總巡面諭各包探派出探夥多名自外洋經橋起至西新橋沿浜一帶巡察見有不遵禁令任意小便者拘入捕房照章究罰○江天輪船由甬來滬停泊碼頭偷兒某甲乘搭客紛紛登岸之時竊取網籃一隻當被人贓拘獲送入捕房押候堂期解辦○甲乙二竊串偷鞋子二隻爲失主拘獲扭送捕房押候解堂究辦○寍波人某丙之妻爲某丁誘逃出外已三月矣丙來滬尋緝在八仙橋左近遇見將丁與妻扭　捕房押候堂期解訊 
 
 
 

Page 10

 
 
   
 
 

Page 11

 
 
[光緒二十三年二月十四日京報全錄]  
　　宫門抄○黔撫嵩奏爲遵查保甲完竣摺○川督鹿奏爲凱撤圑練官兵片○都統富奏留員差委片○直督王奏報已未結京控案摺○又奏爲佑修温榆河果渠村各工摺○礦務大臣唐奏代黔採辦鉛斤委員起解片○豫撫劉奏甄别府州縣各官留省補用片○内務府奏苑副武弁改爲文職懇恩賞食文俸片○東撫李奏甄别各員留省補用片○二月十四日理藩院鑾儀衛光祿寺正白旗値日無引見○召見軍機崑中党榮惠○○頭品頂戴貴州巡撫奴才嵩崑跪奏爲本年秋收後覆查保甲完竣恭摺具○奏仰祈聖鑒事竊查成豐六年十一月十八日欽奉上諭蔣霨遠奏辦保甲及民數榖數未能依限辦理一摺保甲圑練相輔而行貴州省黄教各匪勾結滋擾曾據蔣霨遠以咸豐三年以來辦理圑練頗著皮效朕方謂該撫自已將保甲章程實力經理乃復以匪徒滋擾未能淸查爲辭實屬不知體要所有該省保甲事宜著蔣霨遠督飭所屬認眞赶辦毋得視爲具文欽此又查嘉慶十九年十月二十四日欽奉上諭編查保甲一事著各直省州縣於秋後覆查責令該管道府直隷州親往抽查禀報督撫交兩司核對具詳督撫於歳底彚奏一次欽此欽遵在案伏查黔省漢苗雜處向祇編查漢民户口苗寨係責成土司稽查嗣因客民附居苗寨買當田産者漸多請查客民户口田産編入保甲不准續增每年秋收後將客民舊户遷促若干現存若干其舊户内有子孫分户另居若干覆查奏明辦理歷經按年奏報在案今據貴陽等屬具報光緒二十二年分應辦保甲各地万官循照條規曉諭村寨保長人等將户口有無遷徙增減自行逐細查明造册呈送先由地方官親往查核取具互保甘結將門牌查對鎭冩按户懸挂造册申詳由本管道府直隷州親往抽查申報至省垣重地與關廂内外人烟稠密恐有匪徒潛匿分派委員同紳士挨户覆查將人丁姓名年歳逐一登記經藩臬兩司核對各該員辦理尙無廢弛滋擾情事據貴陽等屬原報附居苗寨客民六萬五千七十一户歷年遷徙回籍者一萬三千五百四十八户今查光緒二十二年秋閭止又遷徙回籍者三十户現在實存舊户客民五萬一千四百九十三户舊户内子孫分出另居者一萬一千五百四十户今查光緒二十二年秋間止又分出另居者四十五户共分出另居者一萬一千五百八十五户又查興義府原報佃户客民四千一百三十四户舊户子孫分出另居者一千四百一十户今查光緒二十二年秋間止又分出另居者五户共分出另居者一千四百一十五户據藩臬兩司具詳前來奴才覆核無異除將光緒二十二年分查報户田細數仍照向例歸於民數榖數案内造册咨部外奴才督同兩司飭令各屬隨時稽查不准續增外來客民以杜流弊務使户口肅淸奸匪無從溷迹閭閣永得又安以期仰副聖主綏靖苗疆之至意所有光緒二十二年貴陽等屬覆查保甲完竣緣由謹恭摺具奏伏乞皇上聖鑒謹奏奉硃批知道了欽此○○鹿傳霖片再查川甘交界之打拉罩子等溝賊番勾結川番包坐等寨屢次出巢滋事當經臣會司成都將軍臣恭壽派委松潘鎭總兵夏毓秀帶隊出關剿撫平定先後奏報在案所有該鎭調派兵勇用鹽糧等项銀兩自應照例支給彚入光緒二十二年川省善後報銷案内造報性銜名數目起止月日自應先行造册咨部以便將來核銷查該鎭此次出關查辦番案共調派鎭屬各營漢土官兵圑練一千四百六十九員名自光緒二十二年四月十二日由鎭起程之日起至六月十七日全行凱撤入關止均應照例支給鹽糧銀兩此外另派隨營之文武員弁何鑑等八員均係該員等自備口糧毋庸支給兹據籌餉局司道查明造册詳請奏咨立案前來臣覆核無異除分咨查照外理合附片陳明伏乞聖鑒謹奏奉硃批該部知道欽此○○富勒銘額片再塔爾巴哈台防軍各處辦事並承辦中俄交涉通商事務以及稽察保甲均需人差遣現將應設綏靖城守中右馬步營旗都司守備各員缺並千把經制各弁缺業已揀選奏咨各在案伏查塔爾巴哈台旣與新疆爲一省事同一體自應查照新疆變通章程辦理以歸畫一奴才擬將隨營文武員弁内遴選熟悉地方情形差操得力者酌留數員以資差委查有三品銜分省歸候補班前先卽補知府王者彦五品銜在任候補直隷州知州卽選知縣許國楨分省卽補知縣陳道純儘先卽選縣主簿周維均歸部不論雙單月遇缺儘先卽選巡檢李瀾儘先卽補叅將劉世臣儘先卽補守備王大全守備銜儘先拔補千總張玉魁儘先拔補把總尙聰潘恭辰擬保拔補把總武生許世珍等文武十一員均係久役邊防熟悉地方情形之員合無仰懇天恩俯准將文職王者彦等五員武職劉世臣等六員一併留歸甘肅新疆候補仍留塔城差遣委用以期得力而裨營務之處出自逾格鴻慈除飭取該員等履歷咨部查核外謹會同甘肅新疆巡撫臣饒應祺附片具陳伏乞聖鑒訓示謹奏奉硃批該部議奏欽此○○降三級留任直隷總督臣王文韶跪奏爲查明光緒二十二年上半年已未結京控案件起數恭摺仰祈聖鑒事竊准刑部咨嗣後京控交審案件每年將已未結數目分次彚開淸單具奏並摘錄案由註明交審月日及未能審結緣由詳細咨部等因業將光緒二十一年十二月以前京控案件開單奏咨在案兹據臬司季邦楨會同藩司員鳳林詳稱光緒二十二年正月起至六月底止新舊京控各案審明結銷者五起續經審結者一起未經訊結者二起開單詳請具奏前來臣覆覈無異除詳細開單咨部外狸合繕具簡明淸單恭摺具陳伏乞皇上聖鑒敕部查照謹奏奉硃批刑部知道單併發欽此○○降三级留任直隷總督臣王文韶跪○奏爲勘估湿榆河果渠村歳修各工恭摺仰祈聖鑒事竊通州境温榆河上游果渠村壩埽關繋漕運歷經歳修兹據者通永道張蓮芬詳據訊署漕運通判顧錫鈞將光緒二十三年果渠村歳修各工擇要估報復委東路同知劉仲瑊會勘邊埽六叚殘缺卑矮並有　根空虚之處應分别拆修加培又龍門西草橋東淤灘二叚逼溜直趨埽根情形吃重頃將沙灘挑挖深通俾河流順軌該道覆勘需銀一千四百九十三兩五錢六分六厘開單詳請具奏前來臣查該工歷辦章程每銀千兩折給實銀七百五十兩今據估報需銀一千四百九十三兩五錢六分六厘應折給實銀一千一百一十兩七錢七分四厘仍在通丁字沽糧税灘地租及市平項下動文由通永道督率該廳認眞辦理務於大汛以前照估如式赶修完竣報候騐收理合照繕淸單恭呈御覽伏乞皇上聖鑒敕部知照謹奏奉硃批該部知道單併發欽此○○唐炯片再礦務公司代黔採辦丙甲白鉛五十萬黑鉛陸十萬於七月上旬全數解交貴西道委員騐收訖臣已咨照貴州撫臣由黔委員起解北上理合附片具陳伏乞聖鑒謹奏奉硃批該部知道欽此○○劉樹堂片再查勞績保歸候補班人員例應於到省一年後甄别補用兹查有候補知府黄履中陜州直隷州知州在任候補劉府黄璟祥符縣知縣在任候補知府孫督謙候補知州何金聲均試看一年期满據藩臬兩司出者遣册會詳請奏前來臣詳加察看黄履中明練篤誠黄璟才具諳練孫叔廉才　優卓何金聲心細才長均堪以原銜留省分别繁簡缺出照例補用除履歷咨竤吏部外相應附片具陳伏乞聖鑒謹奏事硃批吏部知道欽此○○世綱片再查園两六品苑副七員自嘉慶十八年仰邀聖恩由六品千總改爲文職六品苑副以來每通三年京察統入於内務府册内咨部是該員等已列文職而今仍食子　職俸未經仰邀天恩賞食文職六品俸似覺未能畫一至苑副七員内堂苑副一員總理文案苑副六目分賞園内十大處並有兼營兩處者責任均爲繁重且皆係寒　員又加以熱河近年來糧貴銀賤幾於不敷趨公奴才等目覩情形有不能不爲之請命者也計苑副七員一年文職六品俸共增銀四百二十兩合無仰懇天恩苑副七員一體賞食文職六品俸可否之處出自逾格鴻慈謹附片具陳伏乞聖鑒訓示謹奏奉硃批該部議　欽此○○李秉衡片再定章道府州縣無論何項勞績　舉人員應於到省後予限一年察看甄副去留歷經遵辦在案兹查有三品銜候補道徐金綬五品銜候補班前先卽補知縣王毓麒候補知縣湯宗幹吳增勱趙爾賁到省均满一年例應騐看甄别據藩臬兩司先後會詳治來臣逐知騐看徐金綬年富才　動於從公王毓麒動幹從公　字幹年力　强講求公事均堪以各本班留省補用除履歷清册咨部查照外謹附片陳明伏乞聖鑒謹奏奉　　　部知道欽此 
 
 

Page 12

 
 
[光緒二十三年二月十五日京報全錄]  
宫門抄○尙書榮奏爲奏聞請旨摺○陜撫魏奏爲彚報京控案片○晉撫胡奏爲留晉辦理商務局之知府飭赴浙省履任片○粤督譚奏爲照章補用鹽倅片○湖督張奏爲疏通錢弊片○又　奏爲徴收土樂税項截數開報摺○蘇撫趙奏爲籌解固本京餉摺○江督劉奏揀員請補陸路守備員缺摺○疆撫饒奏副將病故遺缺揀員請補片○二月十五日吏部翰林院正紅旗値日無引見○綿宜壽昌各續假五日召見軍機熙敬○○經筵講官頭品頂戴協辦大學士兵部尙書臣榮祿等謹奏爲請旨事查定例各省營伍分年差派大臣前往查閱兵部於每年開印後具奏請旨並將領侍衛内大臣满洲大學士都統尙書侍郎各職名開列進呈或欽點大臣前往或卽令該省總督巡撫就近查閱恭候欽定等語前於光緒二十二年輪應查閱湖北湖南雲南貴州四省臣部照例具奏奉上諭本年輪應查閱湖北湖南雲南貴州四省營伍之期湖北卽派張之洞湖南卽派陳寳箴雲南卽派崧蕃貴州卽派嵩崑認眞查閱各省營伍關係緊要國家養兵歳　鉅帑不知凡幾原以備禦侮折衝之用近來各督撫往往視爲具文並不認眞校閱以致武備日形廢弛殊屬有負委任兹特再行中諭各該督撫務當逐一簡校如有技藝生疏老弱充數及軍實不齊等弊卽將該管將弁據實嚴叅毋得稍涉瞻徇欽此欽遵在案今光緒二十三年輪應查閱福建浙江廣東廣西四省營伍之年定例福建浙江應派大臣一員廣東廣西應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡盜就近查閱恭候欽定爲此謹奏請旨○○魏光燾片再京控案件例應半年彚奏一次前有華州民人孫年兒以草茕人命等情遣抱　　氏赴京呈訴一案訊因供詞各執將犯發回該州勒限設法嚴拿逃犯鄭士秀薛倉娃務獲到案質訊詳觧俟審定後再行　例辦理又白河　　婦方賀氏以姦擄賄斃等情赴京呈訴一案當經行提被證人等到省發委審辦以上二案均已經臣上次奏明在案現除方賀氏控案已經　司督同西安府訊明礙結另案咨銷外兹查光緒二十二年七月初一日起至十二月底止尙無奉發京控案件據藩臬兩司會詳前來臣覆查　異除孫年兒一案仍飭催赶緊嚴拿匪犯鄭士秀等務獲質訊擬辦謹附片具陳伏乞聖鑒謹奏奉硃批刑部知道欽此○○胡聨之片再晉省遵旨創設商務局經臣奏調籍隷山西之刑部郎中曹中裕候選道冀以龢候選知府劉篤康來晉籌辦招商集股事宜嗣閱邸鈔别篤康已選浙江嚴州壽知府復經臣奏懇天恩敕部免其開缺暫令來晉襄辦一切俟數月之後局務議有端倪卽由臣給咨赴浙履任欽本硃批著　所請衷部知盡欽此該員劉篤康復在部呈請回籍省親假二十日於上年六月十六日到晉會同各官紳籌議設局招股事宜旋於姿赴省南查勘設文　布廠地基之便就近回原籍省親現在擬辦各事業經議有端緒一俟股本集有成數卽可次第開辦該員孫實缺知府在　已逾數月自歷由臣給咨飭令赴新履任俾員缺不致久懸其所領憑照應令到浙一併呈繳以符定章除咨部查照外理合附片陳明伏乞聖鑒謹奏奉硃批吏部知道欽此○○譚鍾麟片再廣東試用鹽大使聨益於光緒二十一年五月十五日到省試用已满一年例應甄别據廣東鹽運使美日會同廣東布政使張人駿具詳前來臣查該員聨益年壯才明堪以本班留省照章補用除咨部外謹附片具奏伏乞聖鑒謹奏奉硃批吏部知道欽此○○張之洞片再湖北省錢不價昻商民交困雖議設爐購機鼓鑄一時驟難卽有現錢供用至行用銀元本以補制錢之不足而民間持向錢店易錢每爲奸商所抑勒以致錢價仍不能平查從前各州縣解繳丁漕錢文皆在各錢店易銀上兌於是制錢專歸錢店該商遂得以擡價居奇臣等與司道熟商惟有設立官錢局製爲錢票銀元票精加刊印蓋用藩司印信及善後局關防編立密號層層檢察如有私造者照私鑄制錢銀元例嚴行懲辦通行湖北省内外此票與現錢一律通行准其完納丁漕厘税凡州縣丁漕向來以錢赴省　銀者概令由官銀局易銀上兌卽以錢供民間持現銀及官票來局換錢之需民間來局換錢者慨照市價錢票以制錢一千文爲一張銀元票　大銀元一　爲一張蓋以數少票多工精罰重則作僞者自絶當於上年夏秋間在武昌省城設局試辨派委廉謹誠實之員經理現又　漢口設一分局以資推　行之半年尙無弊端有此官錢局之錢票銀元票流播民間庶可補親錢之缺乏臣等仍當督飭司道隨時嚴加稽核　察民情與時消息行之旣久民信旣堅官票大暢則市價自平而民困可漸紓矣據湖北布政使王之春署湖北按察使漢黄德道瞿廷韶會同善後局司道詳籍具奏前來臣等覆核無異除咨部外理合附片其陳伏乞聖鑒謹奏奉硃批户部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省徴收土樂税項第六屆一年期满截數開報恭摺仰祈聖鑒事竊照光緒十六年四月欽奉諭旨孝頓土藥税項當　臣等籌定新章飭委鎭道大員在於宜昌府設立總局並於南北兩絡及襄鄖一帶擇要添設分　招募勇丁汾途堵緝繕徴　將辦理五屆期满徴收支解各欵截數分别奏報在案兹據總辦湖北土繋税務補用道喬聨寳申報自光緒二十一年七月初一日起至二十二年六月底止計十二個月第六屆一年期满共徴收土樂正耗税庫平銀二十萬一千七百九十兩二錢除開支一成半局用銀三萬二百六十八兩五錢三分又除統帶公費及弁勇口糧等銀二萬四千七百九十一兩四分外實餘銀一十四萬六千七百三十兩六錢三分業經儘數廢一槍砲局兌收供用按照奏准原撥二十萬兩之數尙不敷銀五萬三千二百六十九兩三錢七分實因本屆收數不旺未能撥解足额並無寳　良兩等情由湖北布政使王之春會同牙釐總避司道具詳請奏前來臣等覆核無　除咨部查照外謹合詞恭摺具奏伏乞皇上聖鑒　奏奉硃批户部知道欽此○○江蘇巡撫臣趙舒翹跪奏爲　解固本京餉銀兩恭摺其陳仰祈聖鑒事竊照江蘇省奉撥固本京餉分派司關各庫按月籌解自同治五年八月十十八日欽奉諭旨改歸部庫後業經陸續解至光緒二十二年秋季止在案所有二十二年冬季三個月應解前項銀一萬五千兩現由司　各庫照數籌解發交號商日昇昌存義公夫順祥匯解部庫投納據蘇州布改使聶緝榘詳請分别奏咨前來除核明給發咨批交商匯解並飭取起程日期另行咨報户部查核外理合會同兩江總督臣劉坤一恭摺且奏伏乞皇上聖鑒謹奏奉硃批户部知道欽此○○頭品頂戴兩江總督臣劉坤一跪　　　　　　陸路守備員缺恭摺仰祈聖鑒事竊常州營中軍守備朱輯瑞勒作遺缺　准　咨係陸路部誰之　應　武進士人員行令照章請輔等因查是缺守備駐紮常州府城看巡緝操防之責非精明幹練之　難期勝任兹查有改留兩江期满武進士殷開第年四十一歳江西南康府都昌縣人由武生中式武舉人光　二年丁丑科會試中式武進士　旨以營守備用欽此經部掣發湖南撫標試用是年十二月十八日到省飭獲撫標左　　准期满咨部註册留標　補十八年十二月經臣卷　以原宫改留兩江　用二十年　臣前赴山海關防次當差動奮咨准部復准予立案註册遇有應補缺出　前靄補十　　兩　兩屆江北　運出力案内經署督臣張之洞先後奏准部復加部司銜及俟補缺後以都司仍留兩江補用該員年力强壯營務愼勤現署江寗　守右營守備措　如以之請補是缺海　勝任按照武進士補缺章程應以到標期满揀　在前人員請都雖殷開第改省名次較後第係前在防營著有勞績經部覆准遇缺提前准補之員　　遵照以之請補合無　懇天恩俯准以留兩江期满武進士營用守備殷開　補綬常州營中軍守備員缺實於營務地方均有裨益如　　俞允應請敕部　給剳付令共赴任除將該員履歷　部查核外謹員同江有提營臣譚　理恭摺具陳伏乞皇上魏鑒訓示謹奏奉硃批兵部議奏欽此○○饒應祺片再臣准喀什噶爾提督張俊咨那錦　四城　　蔣同添才於光緒二十二年十月初三日在任病故咨諭核辦等因臣覆核無異相應奏明開去該救員副將實缺容臣另行　　詒補除飭將原領　付及委員承查病證婦新印甘各結咨部外會同陜甘督臣陶模　中具陳伏乞聖鹽謹奏奉硃批兵部知道欽此　　　　　 
 
