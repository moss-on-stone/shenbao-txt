# 1904 - 76 - 4911105

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部觝收九八規銀二百兩近以購者纷至故増價五十兩每部計九八規銀二百五十兩惟所存僅數十部賜顧者請速移玉帳房購取違恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[中立非可托諸空言説]  
　　天地之氣機非盈卽虚國家之運會非盛卽衰人生之學問非進卽退天下事何嘗可以中立哉雖然執此以論則又何解於兩國交戰時有局外中立之説解之者曰局外中立者不過勢無偏陂並非意存退讓嘗讀今直隷總督北洋大臣袁慰庭宫保所叙局外公法有云昔子路問强孔子告之以中立而不倚由今觀之中立者非酣熺疲茶置之不問之謂其謂巖疆設備以戒不虞也嗚呼知言哉味其意豈不以旣欲中立必須有可守中立之權力又能合其規則盡其責任乃爲確保中立之實據攷戰時公法有云不得借局外之地以備交戰之用又云不得在局外之地行其戰權又云調兵馬船隻皆屬戰事不得行於局外之地又云局外之國與二戰國均係友誼無分彼此有在其境内行戰權者卽爲干犯公法凡此皆言有戰事之國若行其戰權於局外之境内卽與公法有違比而觀之局外之國聽容有戰事之國行戰權於境内亦爲有犯公法旣犯公法卽不能確守中立之地位可知邇者俄日兩國旣開兵釁朝廷明降諭旨彼此均係友𫒗應按局外中立之例辦理外務部旣奉綸音卽電知各國駐京使臣轉逹各國政府各國政府先後電覆承認中國爲局外中立之國日俄兩國答覆　國電交亦允遵中國爲中立之國俄滿洲不在其内夫旣曰中立則全國境地均不得有戰國兵隊闌人今謂满洲不在其内揆之公法已有不符無如中國自知兵力不足不得已議定自遼河以東作爲指定戰地遼河以西仍由北洋大臣派兵駐紥以中朝發祥之區陵寢宫殿近在咫尺人民財產密若繁星任令敵國互作戰塲棄同化外如此而首中立已不完全况乎中國竭力退讓而俄國轉日思侵越也觀日昨本報所譯日本大阪某日報登東京來電云某日簡駐中國京師之美使忽詰問俄使曰貴邦詎不知中國已畫定中立區域乎奈何竟兵至遼河以西也俄使答以敝國並未聞中國宣言將遼河以西作爲局外中立之地且我俄駐遼之師未撤中國旣欲中立敝國自應以適宜之例處之無他意焉自是俄人迭用狡謀欲擴張交戰之地幸日本公使内田氏商之各國駐使竭力爭持俄人計不得成旋又白諸華政府謂遼河西岸十啓羅邁當之内華人不得安營如欲出師當至附近之處而止悍哉俄人何其得寸卽寸蔑視中國如此哉雖然俄人不足責所異者仍惟我當局之袞袞諸公耳夫俄日旣已啓釁地毬各國皆守中立中國亦何能故違然所謂中立者不過不干涉其戰務並非可自棄其戰權况東三省爲我根本所在何能任敵兵之盤踞其間卽萬一勢不能全令退出而旣已　定地界何堪令其再越雷池若今俄人所請遼河西岸十啓羅邁當之地華人不得安營倘一經允許俄人再圖擴充竟由十而百而千其將何以堪此哉然則袁宫保所謂巖疆設備以戒不虞者固不可徒托諸空言必將實見諸行事庶中立之局不致敗壤而戰禍永無波及之虞若如某督臣所奏中國宜乘此時急與日聯并約英美同心與俄一戰是則語非不壯然孤注一擲終非持重之道彼手綰疆符者或確有所見不妨慷慨建言若牖下書生未能洞明國勢固不敢輕於發議也 
[旅順難守]  
　　日本大阪某日報譯英國们豈賢斯他日報所登旅順訪事人電信云目下由旅順往返遼河及鴨緑江口未見若何便利日軍若將奉天圍困則俄人傳遞軍報之路立卽杜絶不通如欲侵入满洲大軍必進自鴨緑江將奉天攻撃俄人已洞知其計特派艦隊豫爲之防以免日軍在遼河之演驀然登岸并擬在奉天之側遼河鴨緑中間添設陸營嚴加防禦然日軍一旦突然侵入必致奉天各處隨地皆起戰端是非俄國防軍在鴨緑江邊大張其勢力不可所惜滿洲已呈極大危險之象側面兵備甚屬空虚旅順一隅其烏能保俄人亦米當不明其故先於龍巖浦盡力布置今者龍巖浦俄勢已經衰敗旅順各軍艦又大半不能轉戰於驚濤險浪之中日人如欲在陸上鏖兵當亦無所妨害至於旅順所積軍糧藥彈刻已漸漸用罄此後俄人困憊之狀益復無俟煩肓矣 
[旅順客談]  
　　日本東京某日報登中國烟臺來電云有客歸自旅順談及邇來俄人由滿洲鐵路轉運兵士堅拒華人附坐火車所到之兵暫駐徳和旅館俄人誇稱日有大隊陸軍東下實則惟見空車來往並無所謂如荼如火之軍容華人所積米糧爲數無幾而俄人輙强行攫取以致怨聲載道謂日兵若不及早攻入我輩皆有餓殍之憂矣日内船塢中除巡洋艦外有兵船名矮司誇利秃者在西港塢中營繕又有一雙烟通之戰艦艦首大砲中彈而裂方在興修黄金山砲臺損害過半靑泥窪有小船塢四處港務局四圍及華東鐡路輪船局之外大家房屋之畔類皆開掘濠溝大船塢近旁分建馬頭兩處每隔十有一尺卽埋一地雷當西歴二月二十日註卽華歴正月初五日其倫苦輪船開行時有華人八十餘名附之而出不虞被俄兵所見拘押巡捕房内閲六日始放行 
 
 

Page 2

 
 
[俄占定州]  
　　日本東京某日報云高麗平安道定州附近俄兵陸續到來近已增至一千名左右惟軍糧未易購取刻方竭盡心力四出搜求韓國官民深恐慘遭擄劫相約挈眷遷避致俄兵食物無人供給困憊幾不忍言 
[鏡城形勢]  
　　日本東京某日報云日前俄國陸營士卒已渡韓之豆滿江而扺鏡城按鏡城歸觀察使轄治户口一千三百數十四周石壁高約七諾脱頗極鞏固堅牢南北闊二百諾脱東北綿長七八百諾脱城長方式坐落東方廣野韓人以龍城之野呼之戰事旣開此間實爲北韓要塞城中商業殷盛雉堞巍峩與明川吉州不相上下云 
[美人論日]  
　　日本大阪某日報云美國名人培培利之其氏旣箸俄國人物平義復申論日本軍隊曰僕觀日本陸軍全效徳國編制之法如製機器者已達精微之處此蓋恃其特賦之才質故能使之髮憾俱無也日本軍人恰如一對時表由旋螺法條之類湊集而成雖成之頗非易易然此表機括尙不能移作彼表之用我所尤慮者日人身材雖不長大而食量却大於俄人也抑日本之於俄人可謂忍耐之至矣當西歴一千九百零一年已忍至無可再忍之地然彼時未有英日同盟之舉故依然强制於心厥彼亚東事機日迫一日高麗半島遂作戰場僕意俄若獲勝而歸必興師以侵中國英則欲踐與日同盟之約必出其强力制服俄人若日本勝俄高麗得入日人之手則中國亂事亦將接踵而起而其結局歐人必行其攫取亚東之策卽各國所謂瓜公也 
[事甚可笑]  
　　日本大阪某日報登東京來信云俄人豫防日艦侵入特於旅順口外沈下水雷數百具蓋海軍水雷團長木路埔洛之夫所定之計也特以事極秘密安設之處除木氏外絶無人知旣而木氏乘水雷工作船名愛尼息伊者從事於海口稍一疏忽悞觸所沈水雷砉然一聲船碎而沈溺斃於駭浪驚濤之内厥後人皆莫測水雷之所在卽當時所繪之圖亦由木氏庋藏刻已無從查訪遂使兵艦出入險象迭逞進退徬徨幾難自主謂非甚可笑之事而何 
[韓人向日]  
　　日本大阪某日報登高麗元山來信云俄日開戰以前韓人深憚俄國之强輙謂日本終非其敵其心遂皆傾向俄人至日本海軍戰勝以還傳聞俄海軍總統司他路苦已革職示儆韓人遂一意與日和好如郵便總局員某甲如馬山監理某乙無不接待日人異常親密向時日人出租界數里之外卽遭韓人狎侮兹則面目頓攺一意承順歡迎矣 
[物貴民窮]  
　　日本大阪某日報登高麗元山來信云戰事肇興便船寥落市中物價貴於往時目下白米一升售至韓銀二角煤油零賣每斤値韓銀二角五分鰹節註卽乾魚大者每塊値韓銀七分小者五分酒每升售韓銀六角豆腐每塊二分馬鈴薯每斤五分一切食用所需每有工人之妻在橋畔設攤求售小民貧窮困苦眞覺長安大不易居也 
[亞東列國兵船表]  
　　日本東京某日報云歐洲各國兵船之在亞東者除英法徳美俄之外意大利奥地利亚葡萄牙和蘭亦皆有一二巡洋船編作東洋艦隊今特列表如左計英國戰艦五號鐡甲巡洋艦五號巡洋艦七號砲艦九號遞信艦一號行駛内河之淺水砲艦八號逐水雷艇五號測量海道所用之船二號分泊白令峽迤南以迄新加坡東抵日本各處海岸而以香港爲海軍根本地統以提督銜副提督一員副將二員美國戰艦三號鐡甲防海艦一號巡洋艦四號砲艦十號逐水雷艇五號非獵邊砲艦七八號統以副將一員參將二員註内有一員在非獵邊一分泊印度所轄各處海洋而以馬尼刺及卡皮氣耶爲海軍根本地法國鐡甲巡洋艦三號巡洋艦三號砲艦七八號此外另有防艦若干號鐡甲防海艦一號砲艦七號逐水雷艇一號下碇之處與英國相同統以副提督一員副將一員以海防二軍港及廣州灣爲根本地德國鐡甲巡洋艦一號巡洋艦六號砲艦五號逐水雷艇一號行駛内河之淺水砲艦三號統以副提督一員副將一員以膠州灣爲海軍根本地意國鐡甲巡洋艦一號巡洋艦三號例設副將一員現方開缺尙未有人補充奥國巡洋艦二號砲艦二號葡國軍艦無多以澳門爲海軍根本地和國軍艦無多時游弋東印度諸島而以爪哇爲海軍根本地泊有砲艦及巡洋艦若干號 
[韓人伏法]  
　　日本大阪某日報登高麗元山來信云東歴二月二十五日註卽華歴正月初九日高人在元山里海濱處决重犯三名口其中二人係明火行劫之强盜濃眉巨眼厥狀猙　所可憐者有一女犯妙齡一十有九雖已橫鬢亂依然玉貎花容詢其獲罪之由曰伊本羅敷有夫祇以輕薄桃花隨風逐水去年與巡捕某甲有染鶼鶼比翼誓海盟山憎　碪如肉中刺眼中釘私購阿芙蓉置食中毒斃事敗下獄科以死刑適因荳𦸅含胎暫覊狴犴迨二月二十四日呱呱墮地隨卽夭亡遂與兇盜二名一同正法當押赴市曹之際三犯類皆沈醉如泥蓋好善者以酒餉之俾臨决不知痛苦也 
[籌餉維艱]  
　　廣州訪事人云去冬十一月初六日欽奉上諭廣東省每年派定烟酒税銀五十萬兩所屬優缺優差及房田税契每年報解銀三十五萬兩等因隨由户部電致粤省大憲内開各省籌提州縣中飽及加征烟酒爲練兵之用現値練兵籌餉需欵孔亟之時弗論如何爲難務希先籌若干赶解應用云云旋經大憲電覆云粤東艱窘情形已詳於減免解欵摺內交議必邀洞鑒州縣盈餘剛相所提已多無著迭次嚴催迄難解足若又强提自愛者必求退不肖者勢將别圖侵漁苛歛之計其烟酒兩項他省或爲大宗粵省則向無名酒名烟土製僅錐本土遠售無多自洋酒捲烟盛行土製益微前此償欵迭次加抽歲不過十萬兩若再加抽土製必因虧折歇業恐前之十萬亦不可得以上數事反覆籌思實難舉辦惟京師練兵需餉至要至急不得已會督司道重息湊借洋欵二十萬兩赶解應用乞鑒原婉逹吁庫儲支絀籌措維艱觀於此而槪可見矣 
[鄂學出轅]  
　　武昌訪事人云提督湖北學政李柳溪文宗定於二月朔日按臨德安府舉行歲試彼都人士早已塺礪以須期於文埸中一角勝負矣 
[勦梟小志]  
　　松江訪事人云金山縣境汆來廟一帶向由鹽捕營停泊砲船巡緝梟匪近以各處匪𦦨猖狂復由某某等營派出師船二十餘艘在彼會哨正月二十九日清晨驀有大帮私販將鹽售罄結隊而回登岸鳴槍以示威武時各勇有散處鎮上者突聞槍聲有奔赴船中持械向岸遙撃者有從茶肆窓櫺中開槍對撃者致梟黨一人彈中其腦立時斃命尙有三人一傷肩一傷腿一傷腕哨弁唐姓正欲由船登陸突被彈中腰際仆於血泊之中聞此項土梟卽瞎子阿雲之黨所斃者係烟墩頭人名阿四先是數日南鄉大帮梟匪運鹽數十船至蘇銷售事畢而返道經太湖緝捕水師見之發砲撃斃若干名船亦損失不少土梟聞信惶急異常 
[梟首投誠]  
　　姑蘇訪事人云浦東南帮梟首林得勝卽凌德昇現經奉賢縣主某大令會同某武弁婉言招撫林遂於正月某日詣縣投 
 
 

Page 3

 
 
誠大令據情申禀上游一面飭先繳呈洋槍一百桿再將脅從解散然後帶領來省謁見各大憲聽候施恩 
[梟勇互鬥]  
　　姑蘇訪事人云正月某日駐紥常州府屬之某營水師在江浙交界之某處河中與鹽梟互相鏖戰約歴一點鐘許被梟黨槍斃哨弁一員勇丁二名想日内卽須申禀上憲矣 
[調兵述聞]  
　　松江訪事人云正月二十九日傳聞營中封船若干艘載運提轅正副兩營兵士各一哨駛赴南郷防剿土匪然亦未知其確否也 
[鄂省官場紀事]  
　　武昌訪事人云湖北候補府楊太守鍾羲近奉兼督端午帥委辦漢口牙釐差刻已奉到憲檄擇吉二月初一日到差矣○督銷鄂岸淮鹽局總辦俞夢舟觀察瓜期已屇例須交替奉上憲留辦一年○湯鏡亭參戎明　前奉大憲札委辦理箭場河一帶緝私總卡頗稱得力刻屇瓜代之期特令留辦一年○鄖陽府許太守有麟近奉上憲委充仕學院監督所遺府篆叧委汪太守鳳池署理 
[漢皋雜志]  
　　漢口訪事人云藘漢鐵路執事洋員某某二君業已攺就萍醴鐵路之聘已於正月某日結伴啓行矣○調辦四川銀圓機器局總辦察伯浩觀察因公蒞漢假河街高陞客棧暫駐行旌勾留數日卽須逕赴川中○四川開辦學堂苦無精於法文之人主持講席去歲大吏派員赴滬聘就法文教習張君正月某日道出漢皋小作勾留取道人蜀 
[皖水寒濤]  
　　安慶訪事人云今歲雨水節後天氣和暖居民咸易裘而棉至正月十七日忽濃雲潑墨大雨傾盆十八日豐隆列缺聯轡而來霹靂一聲幾令大耳兒聞而失箸次晨天忽寒冱二十二十一等日滕六君復聨翩戾止居民重裘被體猶瑟縮如寒螿氣候無常一至於此碧翁翁眞神妙不可思議哉○安徽警察局向派武弁二員專查往來各輪船有無匪人附載近以不甚得力由臬憲濮紫泉廉訪撤差另委候補縣丞曹二尹傅霖接辦其事 
[柳堤春燕]  
　　揚州訪事人云正月十四日甘泉膏業中人聞有加捐之說邀齊同業聯名具禀縣署籲恩縣主沈大令再三開導旋復出示膮諭仍照原數輸捐於是安分守法者相與營業如常不意近有甲乙二歹人出而霸阻謂示中並未言及减免勒令每户捐錢爲賃屋議事之用大令聞之派差至舊城北門將甲乙拘案訊知事由乙倡首飭重責數百板覊禁所中○正月二十三日甘泉縣署接奉上憲公文發到首級兩顆有知其事者謂所戮者係上年縣境北鄉某案盜犯以故照例發回懸竿示衆云○十二圩運鹽河淤墊日甚鹽船來往時有膠滯之虞去冬儀棧總辦蒯禮卿觀察會商運司恩新甫都轉遴派員弁撥欵蔬通旋又查得新城以南河身淤淺者數處擬乘此興工疏濬以爲一勞永逸之舉刻已派員勘估工程矣○郡城轅門橋街有天津小販某甲設攤售各種零物正月二十五日營勇某乙向購繡貨價未論定卽欲携之而去甲不允乙怒將攤推倒致相扭毆正在喧閙時適督帶圑練兵之王弁率勇巡至乙復恃其膂力向王逞兇聲勢洶洶無可理喻於是各店鋪咸動公忿相約至參署申訴情由袁參戎立派某弁將甲乙拘至升堂詰訊乙狡辯不已參戎喝令重責軍棍數百下以兩箭貫其耳令城守孫守戎押赴六街三市遊行一遍然後革退卯名賞給洋銀數枚○安定梅花兩校士館向章必於春初舉行甄别本年監督示期二月初十日考試惟從前投考三次今則止准二次有志肄業者尙其早著先鞭愼毋觀望自誤也○正月二十六日某宦之女公子乘輿至親串某姓家時適細雨如絲泥途滑滑行至崇德巷前輿夫忽爾傾跌輿中人雖未顚出然已芳魂驚破幸經女傭向左近索沸水灌救得卽復甦回顧輿夫仍仆地上撫之已氣息全無體如冰冷矣是眞无妄之災也 
[吳下瑣譚]  
　　姑蘇訪事人云新正以來蘇州府署前東善長巷陶桂興客棧大開博場每於夜深人靜時白虎靑龍喧阑不絶正月某日横涇某姓子輸去洋銀四五百元無顔回里暫避他鄉父母訪知繕禀投元和縣署控告想縣主金大令嫉惡如仇必當有以懲　也○蘇垣各糞行所雇糞夫每名日給錢一百文邇因各物奇昻若輩以食用不敷環請行主酌加工値各行主惡其强横禀請縣主提案究懲若輩乃聚集數百人於上月二十八日繕禀投府轅候府尊許子元太守回轅時攔輿呈遞太守以其貧苦可憐許飭各行主每名增給工資二十文若輩遂叩謝而退 
[上海官場紀事]  
　　昨爲春季致祭文昌之期清晨蘇松太兵備道袁觀察提標右營參將周參戎松海防同知黄司馬及上海縣知縣汪瑤庭大令先後詣也是園文昌殿拈香行禮○昨日候選知府陸覲甫太守廣東撫轅文巡捕李端甫司馬因事來滬營詣道轅謁見蘇松太兵備道袁海觀觀察繼至上海縣署投刺拜會縣主汪瑤庭大令延入廳事中茗談片刻而别○昨日新委英美等國公共租界讞員黄耀宿司馬排導詣法總領事署拜會巨籟達君巨君倩　員魏武達君延入客廳茗談片刻而出 
[嚴查漕弊]  
　　江蘇海運滬局開兌各屬漕米以來承運各船戶往往將米攙水以致日久易於霉變總辦孫述亭太守查知分飭各委員嚴加察看如敢仍蹈前轍許卽禀候按名提究並諭令各州縣解米丁胥一體遵照 
[讞員瓜代]  
　　昨日法總領事巨籟逹君得蘇松太兵備道袁海觀觀察來文知讞員魏蒓塢大令别有差委所遺公廨讞政已委洋商租地會丈局帮辦陳楚生大令接辦昨爲法界捕房發落各案之期大令因已開去差使飭丁咨照捕房暫停發落 
[美租界捕房紀事]  
　　前晚二百零九號巡捕巡至元芳路歸善里口見有男屍一具衣衫藍樓狀類乞人因卽投報捕房捕頭令地保輔報某善堂備棺收殮○前晚高麗國人某甲深入醉鄉在虹口湯思路恣情胡閙被五百九十七號巡捕拘入捕房捕頭令押至酒醒時釋出○前日傍晚百老匯路耶松船廠放工時小工王順芝乘間行竊木板數方肩苛而出適爲二百三十六號巡捕所見連贓帶入捕房捕頭令押候解送公堂禀請新任讞員黄耀宿司馬懲辦 
[電牘照登]  
　　昨得上海萬國紅十字會同人手翰云本會昨承吕大臣鈔示商部堂憲并准唐丞堂諸公來電業已乞登貴報今將楊杏城參議所復唐丞堂諸公電稿一紙錄請貴報刊登無任感激之至上海萬國紅十字會同人謹啓擬覆商部電儉電聆悉正月初琦　已集議設法以中國向未與紅字會盟約所有會例應享權利不能同享即假其名難得實際不得已徧商在滬各國官商議定中英法德美五國合辦其名曰上海萬國紅十字會公舉中西辦事董事各自籌欵會同妥辦先後會商數次據西董稱此係權宜辦法權利實在中國應由中政府電中國駐使商請兩國政府承認此會飭下戰員知照如商不妥各西董當電其政府轉商務期允洽等語擬請一面與日俄使商一面皍電胡楊大臣商妥電復遵照中董已先籌有五萬數千金並赶辦捐册公函卽另寄呈餘函詳再在會辦事係沈敦和任錫汾會同則敬妥籌合併聲明琦等冬 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嶺南春色]  
　　廣州訪事人云本年美國聖魯伊斯舉行博覽大會粤省各商人赴會之物已由沙面新旗昌洋行載運前往日内各貨主亦須次第起程矣○新正某日督憲岑雲帥出示曉諭曰照得向來新年元月省外文武各員有進省拜年之事輕視地方崇尙虚文本屬無謂况今時事艱難尤當兢兢業業不可暫離職守故特先行示知所有省外文武均不許進省拜年致悞公事○粤省紙業向以佛山爲總匯盈千累萬實爲土產一大宗去年銷市頓疲業此者多形虧折不知今歲得有轉機否也○粤東所征緝捕經費攺爲官督商辦廣府全府認繳洋銀三百餘萬元較之惠泰公司承辦時歲増百餘萬元○前有周少岐者酬集巨欵製一輪船長二百尺闊二十五尺生氣盤十四寸餘氣盤三十二寸毎一點鐘時行十二海里業於正月初五駛抵省城隨遍請中西人士往觀督憲岑雲帥策問中所謂集鉅資與洋商爭利者此舉其一端也 
[甌海揚帆]  
　　温州訪事人云正月十七日郡城全盛信局執事人遣急足送信包至郵政局寄遞上海爲時已晚拒不肯收無奈叧交周某携帶不意中途遺失所有匯票及緊要信物均歸無何有之鄉内有茂生匯上海壽康錢莊洋銀若干元之匯票一紙幸經壽康查獲發電通知餘亦紛纷向原主止付所失尙屬無多然各家已驚惶憂急矣○客臘二十七日之夜蒲洲春記行夥收帳而回中途被劫至正月十六日永嘉縣役董福項奎在水巉頭拿獲正盜某甲一名帶回縣署縣主程大令刑訊之下供稱同夥六人面塗釜底煤攔路行劫小的實衹分得洋銀二百二十五元大令著卽釘鐐收禁賞給二役洋銀二十元責令嚴緝餘盜○府署前某甲之子生甫七齡正月二十二日啜食螺螄其殻格於喉間百計不能出閱日而殞殊可憐也 
[上海縣署瑣案]  
　　日前元和縣知縣某大令派差押解沈春泉至縣縣主汪瑤庭大令升堂研訊沈供小的係治下西南鄉人向在蘇州某木行傭工正月某日聞鄉間有梟匪大開賭場偶往與賭被差拘獲指爲同黨經縣尊大老爺訊明遞解回籍家中並無他人求恩開釋大令飭差帶去交該圖地保收管○錢小弟控流氓沈學志逞兇毆傷等情大令質訊之下錢供小的係靑浦縣人上月二十三日被沈無端扭至某廟綑縳吊打索借洋銀二十元幸經母親央人解勸付給六元勒令繕立自願酬謝筆據始得釋回叩求究辦大令諭候飭查○邱桂和控王某掯贖田畝逞兇毆傷等情前日大令升堂研訊邱供小的年六十有一家住靜安寺左近昔年將地一方扺押與王今備齊本利向贖王非惟不允反將小的腰際連踢兩脚小的年已衰老痛楚難支叩求提究大令飭仵役騐得腰旁腹上果已受傷諭令回家醫治靜候提王訊明懲治○顧土生控土棍阿五阿六糾衆行兇等情大令飭提訊究顧供小的家居漕河經前日忽被阿五阿六糾集同黨十餘人擁至家中曳出肆毆并勒詐洋銀二十元訴之董事置若罔聞叩求提究大令飭仵驗得腰背等處確受拳傷諭令靜候派差提究 
[馬路工程局紀]  
　　昨日南市江海關橋堍萬隆米店執事人陳鳳岡扭松江航船夥倪阿二至捕房訴被伊欠去洋銀一百元屢索不還請卽送局追究捕頭允之立卽解至馬路工程局總辦翁子文太守倩襄讞委員黄衡堂二尹升堂研訊陳供倪前駕航船時借去洋銀一百元事經三載分文不還求恩追給倪供小的係川沙入所得工貲甚微衹能每月拔還洋銀三元二尹命覓人保出自向行主商懇○前日戴天林向姚爲之詐取洋銀兩元事後姚心不甘服投訴捕房捕頭將戴拘解馬路工程局黄二尹研訊之下姚供小的係江北某邑人向業鋸工昨日在浦灘拾取煤屑三十餘斤售得小洋銀三放戴誣指行竊詐去洋銀兩元求恩究治戴供小的在某木行爲夥此項洋銀係木生取去事與小的無干二尹判責一百板限交木生到案訊究 
[英美租界公堂瑣案]  
　　長安輪船某洋人投案聲稱湖北人王康廷竊取某客所裝之木耳七件除在其同鄉人朱全順處查到原贓兩件外尙少五件因訴知某號西包探協同華包探陳洪德拘獲送案請卽究追新任讞員黄耀宿司馬研訊之下王供小的所竊木耳價賣與朱得洋銀四十九元實只二包並無餘賸朱供未知竊贜以致誤購司馬商之德總領事署繙譯官麥令豪君判責王二百板發押捕房三個月朱罰洋銀五十元○美界某押店主翁國瑞撫某姓子孩阿之爲螟蛉子某日竊取店中受押之對時表金約指等物而逃報由包探顧阿六拘解案下翁供訴前情并請發押以儆司馬准之判令將阿之送攺良所押禁半年○童忠義竊取永順昌洋貨店丙洋刀及零星洋貨報由包探李星福緝獲解案司馬判重責手心一百下贓給永順昌夥某甲具領○四十六號西捕禀稱王根福任意將穢水傾潑馬路中有違租界章程爲特拘案請辦王供小的所潑並非穢水司馬判罰洋銀五元○七百十五號華捕解竊取某甲家衣服之牝賊鄭王氏到案司馬飭送棲流女所留養○孫子才何根香同在某處船上執業旣而孫欠何錢若干何將船上鐵錨一具竊質洋銀十八元船主龔某報知捕房捕頭令包探劉光震將何拘案請究龔投案伸訴前情何供孫欠小的洋銀向之取索孫將鐵錨交小的抵償司馬飭將何交人保出贖還鐵錨孫之欠欵另行控追○耶松船廠執事洋人控王順芝竊取木板等情司馬飭押候研訊○偷兒邱阿大掩入元芳路五百八十一號門牌某姓家竊取烟槍一枝報由包探陳洪德拘解案下司馬判責一百板○毛阿榮混入美界卡疉路第三號房某西人家圖竊適爲房主應祥祥所見扭交包探王財星解案請究司馬判責二百板管押二月 
[江西官報]  
　　候選中書科中書唐永鍚回湖南候補府魏紹濓往上海探柬洋煤炭價値署湖口縣尹葆衰缷事回指分試用知縣汪都良布理問錢鳳藻俱禀到唐啓虞接辦課吏館繕校熊鋆陽接辦北局文案候補道周寫掖往商贑等府採辦樟樹許廷恩嚴葆　俱解餉進京指分府經洪揆禀到候補道周錫恩往金陵考察學堂章程知縣煇金堂李詩意俱由京解餉引見回署新昌縣吕敬直缷事清理交代回知府王以慜禀辦生米釐卡區諤良禀辦涂家埠釐卡署泰和縣孟慶雲缷事清理交代回指分知縣石恩森縣丞吳熾孫俱禀到知縣劉琦由籍起服來江雲南候補道翁壽籛委辦購運機噐事宜知縣吳鳴麒馮用霖俱辦撫轅文案沙昌壽委辦發審局安義縣丞王霖前經調署廬陵縣丞尙未據報到任應卽攺爲調署南豐縣丞所遺廬陵縣丞缺以未入李麟鈞署理又署樂平典史潘常經期滿調省以府照唐　虞署理宜春典史朱鍚兀撤任以孫鍚昶署瑪又委署新昌大姑司馮增耀據報病故以方楷署理 
[金陵官報]  
　　正月十七日准補淮揚道楊善後局何候補道劉能緝總統楊中恊蔣格至盡院監院葛直殷湖北知府黄仁跋均見蕪湖米厘趙辭知縣周以存到金森禀知隨王道赴滬十八日藩台黄新授江蘇梟台恩師範學堂楊候補道許藥劉錫庚謝委金陵船廠城守協陳運漕厘捐知府王詠霓辭運判譚信鈞知縣禹松齡常備右軍右營戴建寅均見叅將張學璟同知鄧文堶由蘇來候選同知申家桓仙　厘捐恩芳叩謝請補海州直隸州知縣趙興霙由徐州公幹回謝委署上元縣事並謝文圍供紷所酌委一次蕭仁復禀知起服回省管帶新勝水師各營徐寳山掘港千總閔壽田均到見知縣陳應綬傳見大勝　厘捐張善堶閣圩港厘捐安炳耀蕪湖分銷李芳均辭知州潘彥章禀知收淸方守採辦交盒榖米補十六日新授江蘇臬台運台恩到見叩謝飭知揚州認捐局知府吳炳仁到十九日支應局曾見知縣孫舉璜赴蘇見撫憲水師左營陳　禀知二十日調集炮船赴北河口督練事操府經歴潘晉縣丞李德貽均由京水到省二十日潘轅牌示淸河縣張狀彩調省另有差委遺缺查有現署泰川正任之侯紹灜飭回本任所遺泰州以准補斯缺之張會飭赴新任又准補豐縣王之全沛縣張晸均應飭赴新任糧道胡禀知高等中小學堂今日開學巡道徐准補淮揚道楊徐州道李善後局何支應局曾馬路 
 
 

Page 10

 
 
工程朱商務局劉軍械所武委辦皖岸督銷徐洋火藥局奭金陵船廠劉鍚庚禀知到差候補道黎經誥謝委農工實業格至學堂肅仁腪禀知到會辦機器局兼辦會辨營務處差蔣壽彤唐眞銓唐治堯倪世熙起服回省城守協柬首府羅揚州認捐局知府吳炳仁丙河厘捐知府凌培湖北候補道魏允恭由蘇來同知鍾祥肅通判胡子勷奉示寫履歴雨首縣陳張知縣李世田均見候補道趙　槐辭赴蘇通花布厘捐知府桂殿華到知州徐乃昌知縣葉國柱潘陛均禀知今日高等中小學堂開學同知鄧文堉吳城分銷通判朱瑞管帶新勝水陸各營徐寳山掘港千總閔　田均辭知縣畢培先奉蘇糧道委漕運京沽局提調二十一日洋務局汪湖南督銷禀辭陸師學堂錢將弁學堂陶總統楊知縣崔龍徐州利國礦務知府吳惇蔭由滬來奏派出洋游歴妻南石膏井提舉李慶恩浙江知縣黄彬均到炮台官王世綬均見候選郎中張通典禀知養正學堂開學上海海防捐局知縣朱枚到謝禾署江都縣九江分銷通判姚壽春灣邵厘捐洪德垿知縣周瑞麟奉隄工局范道委差遣均辭二十二日藩台黄准補淮揚道楊支應局曾委辦皖岸督銷徐交缷保甲局差委辦保甲巡警局龔盛際禀知到差候補道林賀峒謝委吳淞工程穆崇濱護軍營總巡查楊秀勛淮左營守備湯懹仁奉漕憲馬鎭委往金陵請領軍火鹽捕營都司彭春爾叩謝飭赴新任均見商務局劉師範學堂楊市部主事恩知府汪文綬准補泰州張水師學堂黎均禀知今日開學新授漕右營遊擊張健眞到由京來委署上元縣趙興霙辭赴蘇知縣朱芾向聯芳由江陰勘估工程回孔家涵厘捐知縣林介鏞寳應厘捐周衍齡均到澄波輪船王金相裝軍裝赴江西回 
[皖省官報]  
　　正月二十一日來安縣萬琅委辦定埠釐卡縣丞王彦成均辭廬州兼六安土藥分卡巡檢謝國書到知縣任賛廷辭奉淮北牙釐局差遣二十二日委辦蕪湖新關北卡通判兪立誠到署桐城縣敎論黄與綬禀知申繳舊印一顆知縣馬文錦辭採辦炭料二十三二十四口委辦五河厘卡直隸州曾希文專丁謝超委一次候補通判左樹璜禀知由山東工賑請獎　翎鹽提舉銜知縣宋毓衡禀知赴桐城公幹劉以信奉示考察蔡鍚元請假赴湖北探磺價二十五日頴州府同知周心培署霍邱縣王嶽崧均到委解批典史汪景　二批巡檢姚源均辭委解京棕通判龍紱祺到由廬屬查辦牙捐回巡檢張毓熙到由帮辦牙捐回二十六日委　灣沚厘卡知府梁泰亨到蕪湖新關北卡通判兪立誠辭知州張翊六辭赴皖南措資二十七日廬州兼六安土藥分卡巡檢謝國書辭委辦安徽賑捐蕪湖米厘局委員州判高愷　到署桐城縣敎諭黄與綬辭候補知縣于鳳閣謝奉行知請補懹遠縣知府許以增到由蕪湖回 
 
 
