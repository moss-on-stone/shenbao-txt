# 1925 - 315 - 4918939

 

Page 1

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *   
 
 

Page 2

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *   
 
 

Page 3

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *時評 
[魯問題（冷）]  
　　此次北方和議最不澈底者爲魯問題謂奉爲放棄耶依執政令有處理津浦之權謂奉爲不放棄耶保大旣讓於國民軍懸魯於勢力所及之外苟爲人攻奉將救歟不救歟苟其救之則今之防綫視前爲更危苟其不救是排魯張於奉系之外而聽其自生自滅也均不可也故現在之和議雖似成功而今後之戰端必將由魯問題而再起 
　　乘此和局未大定而即起歟抑俟若干時後另遇糾葛而再起歟今尚不可知然其必起而不能不起則固略明時局者所盡知也魯戰旣起則奉必不救魯奉不救魯則魯必敗多而勝少魯敗則勝魯之軍又將與奉相遇奉不再退於是和議毁而戰局又成也故曰北方和議之不澈底於魯問題見之也 
[國内專電一]  
　　北京保戰午停直軍退任邱豫軍未追馬良等當夜回（十八日下午八鐘） 
　　北京府息奉軍今午退出保定豫軍未追擊府專員申刻可到保 
　　北京樊鍾秀率二萬人由豫北上其前隊已到邯鄲（十八日下午七鐘） 
　　北京府得京漢保定站電謂奉軍向任邱方撤退保定無事鄧寳珊今日由石家莊來保馬良魏宗翰郭張楊史等今夜回京（十八日下午七鐘） 
　　北京今日郭瀛洲向國民軍代表云奉軍决讓保大毫不留戀惟運輸關係一時未能撤盡第二軍由邯鄂仍前進不已恐誤會起衝突障碍和平除已請電馮督辦去電阻止外並請諸君亦設法勸阻段今日傳見態斌令其告馮制止豫軍北上（十七日下午七鐘） 
　　北京今午奉軍辦公處郭瀛洲招待鹿鍾麟張樹聲王乃模史之照劉汝賢等郭請阻二軍急進並商組聯合辦事處辦法結果阻豫軍急進再去電至聯合辦事處候張厚琬及其他奉方全權到後再議 
　　北京府公布大名奉軍準十八撤係張樹聲與張學良所商定京衛軍並未改隸馮軍岳維峻電來得甚慢等語（十七日下午七鐘） 
　　北京張作霖銑電郭瀛洲轉張樹聲王乃模云銑電悉討直計畫京漢方面應由焕帥主持敝處代表業已赴京所有具體計畫俟决定後請卽通知以便聯絡津浦一路酌定後亦卽通知等語 
　　北京今日鹿鍾麟宴奉代表郭瀛洲馮玉祥電各代表謂直隸正式軍隊旣允讓出保大惟守備隊駐大名一帶在國民軍接防之際恐生誤會希望同由京漢沿線撤至較遠地方云云卽推楊雲峯電李景林查照（十八日上午十二鐘） 
　　北京馮代表熊斌語人馮並未提出具體條件或係代表隨意傳出擬議之辭國民三軍一家一軍旣聲明退讓不與奉軍衝突惟直豫接境處甚緊張望懸崖勒馬和平命令下後鹿部有一旅在京維持治安有人他軍無開回必要因奉軍正在撤防爲避誤會不得不愼重云（十八日上午十二鐘） 
　　北京魯張電京豫軍進駐荷澤曹縣請電豫制止（十八日上午十二鐘） 
　　北京昨府議叚謂予只要民會政策照行與各方停戰妥協關於中央任何權利均可犧牲苟有人擔保民會政策决定實行卽要予下臺予亦無所戀（十八日上午十二鐘） 
　　北京府息國民軍並未提出改組内閣條件於政府不過間接致希望之意耳添總理希望張紹曾組閣更財交希望王正廷黄郛入閣政府要人曰上項條件政府無必允義務但苟能張馮妥恊長江收兵中央事必容納實力派大部意見（十八日上午十二鐘） 
　　北京外團息蕭耀南語人馮玉祥主和政府明令長江聯軍當不堅持作戰苟能使奉軍後退則長江之信任國民軍始終如一不在一定加入戰團云云又息有人問吳中央聯孫拒君張馮聯合對君則如何吳曰予不成問題予於曹總統時予亦未嘗有過省區地盤予在洛陽練兵時所練亦僅第三師及兩個補充團從未擴充兵數增國家負擔只要奉軍退出榆關他無希冀至馮氏拒予與否 
 
 

Page 4

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *并不介意彼果能勸奉軍出關亦卽救國予亦下野云云 
　　北京今日京漢各車仍到順德府 
　　北京外部通告使團南口青龍橋一帶禁外人游歷一月（十七日下午九鐘） 
　　天津張馮合作雙方代表磋商頗有端倪保大奉軍除留地方警備隊維持治安外餘均撤退海口决公作凡在外洋或他處購買之物件雙方均可經過但須領有雙方公認機關所發之護照爲限聞國民軍方面將以鄧寳珊接保定徐永昌接大名 
　　天津趙恩臻霰（十七）午專車由津赴灤韓麟春霰晚由津專車赴奉鄭洪年王印川王家襄均嘯晨來津（以上十八日下午四鐘） 
　　奉天張樹聲王乃模郭瀛洲電頃馮督辦來電已飭前方軍隊停進本晚瀛洲樹聲等已與漢卿軍長李督商定京漢换防與鎭國聯合軍辦事處均已就緒明朝回京 
　　奉天諫（十六）張宗昌來電云正面韓莊台莊郯城之線及曹州東昌一帶穩固如常豫軍亦無殊特動作截至本日止魯省全境尚無敵人一兵一騎闌入 
　　奉天張作相所部第十九師已開抵熱河諫（十六）張赴熱視察 
　　奉天盛傳吳光新將督辦 
　　奉天張委于珍爲第八軍副軍長吳黑督爲吉黑邊防總司令（以上十七日上午十鐘） 
　　濟南篠（十七）午和平會何宗蓮夏繼泉戈奭謁張後當電天津潘潔泉吕鏡宇並和平共進會原文有效帥表示個人去就本不關懷苟能蘇息民困與權位毫無繫戀但他省亦不得以一兵一卒攔入魯境倘有藉此覬覦侵占則尺土一民不能相讓是效帥胸臆已明諸公有何高見條件如何規定雙方如何保證請即擬定辦法直向前途接洽以期便捷等語（十七日） 
　　宜昌十五混成旅旅長劉鐵珊帶三十團全部乘决川輪開漢（十七日下午八鐘） 
　　青島保安隊一營長周天錫奉令移駐青州昨夜全部出動（十八日下午四鐘） 
　　開封自二軍向豫北出發後各處星使往還不絕昨湖北派李玉麟凌家駒吳佩孚派周愛夫蔣百里等先後來汴聞均各啣重要使命蔣謁岳後卽晚專車赴徐謁孫具向種任務外間推測日内徐方聯軍將有向北移動之勢 
　　開封京漢路中斷後此間與京消息杳然有傳馮軍在京被圍說故二軍主要莫不憤急北上援助日來車站專車兵車均急如星火近聞奉軍退守順德二軍由旱路開拔至邯鄲 
　　開封岳派督署副官長牟文卿爲全站副長牟日前赴鄭佈置已有頭緒昨同十一師參謀長馬獻瑞來省報告一切旅長袁家聲昨赴歸德候令 
　　開封此間保境安民久已不成問題近又有唱用兵自衛之說或將有通電發出此電上下銜如何尚未定 
　　開封路息奉軍退時將磁州以北鐵橋三道炸毁並將鐵路一段所有枕本均付一炬（以上十七日下午二鐘） 
　　鄭州岳督委王副官長瓚緒爲第二軍運輸司令王已在鄭就職 
　　鄭州李雲龍部日來陸續由陜到洛 
　　鄭州岳咸（十五）早專車赴徐即晚回汴 
　　鄭州蔣方震代表吳佩孚來汴謁岳昨晚專車赴徐晤孫（以上十七日下午七鐘） 
　　徐州孫總司令乘輿入城訪陳儀旋騎馬出城至孟家溝視察防務聞該處係盧香亭部駐守巡查城廂現由陳光祖部擔任按陳於民元隨冷充副官與士紳較熟可無隔閡（十八日上午七鐘） 
　　蚌埠巧（十八）午滬杭甬鐵路警備第三團三營營長胡林浩率新兵一營過蚌南下（十八日下午四鐘） 
　　漢口豫軍劉焕然司令諫（十六）來電我軍先頭隊删（十五）過順德 
　　漢口劉玉春篠（十七）率卅團砲營機槍連到漢（十七日下午十鐘） 
　　漢口總部令鄂省討賊第一軍限日集中京漢路側第二軍分布劉家廟以上各站故一二兩軍近紛紛調動聞鄭州扣車甚多銑（十六）南下車未到銑晚北上車以無車輛停開 
　　漢口蕭就軍署組討賊後方籌備總司令部所有參謀副官各職員均由軍署職員兼充（以上十七日下午四鐘） 
[國内專電二]  
　　北京日本催我速商關税互惠條約甚緊（十七日下午九鐘） 
　　北京關會息皓日第二委員會將産生兩分委員會（一）爲税率分會（一）爲用途分會我擬蔡廷幹擔任税率顔惠慶擔任用途（十七日下午七鐘） 
　　北京今日關會五國分委員會討論自主條文前因此條文發生爭議故組此分會今吾仍將原案提出日代表請於條文前加數語結果吾條文未修改將日代表加數語一併通過日代表加數語與我主權並無關係故結果甚圓滿定十九日午前十時開第二委員會報告今日分會結果（十七日下午七鐘） 
　　北京王寵惠語人若關會停頓則各國司法調查會亦就此停頓 
　　北京外團息某國希望吾關會停頓俾利用熱烈民氣戰勝帝國主義爲世界革命列國因之頗有戒心對自主案表示贊同不爲條件附之認可（十八日上午十二鐘） 
　　北京法文報載東京無綫電日本只允二五且與美事前接洽日美間感情甚佳云云（十七日下午九鐘） 
　　北京王寵惠呈段擔任司法委員現正從事準備請辭關税代表俾專心司法會議事項（十七日下午九鐘） 
　　北京篠（十七）閣議内務部呈晋兼長閻錫山政績卓著决明令褒奬新隄關督李繼楨免胡龍驤繼江漢關督葉蘭彬免范子杰繼財交兩部提議援京綏新工案將一切官辦鐵路新工應用各項材料免關税其商辦鐵路不得援例魯兼長張宗昌呈黄河漫决懇賑交部核議 
　　北京英使照會外部福建抽違法之洋棚税請飭制止（十七日下午九鐘） 
　　北京吉省長電外部延吉華日警衝突請照會日使速撤日警（十七日下午九鐘） 
　　北京今日財次鍾世銘交次鄭洪年回京交長葉恭綽到津（十七日下午七鐘） 
　　青島畢庶澄在提樓宴外賓聯絡國交 
　　青島日總領事崛内謙介被召將返國職務由江增領事暫代（以上十八日下午四鐘） 
　　開封警處長張羣昨招集各界籌辦防疫處傳染醫院規模宏大咸表贊同日内即着手（十七日下午二鐘） 
　　宜昌四川國民外交代表團何星輔等四人過宜赴京各團體開會歡迎 
　　宜昌縣議會選出陳念伯蔡述仲爲正副議長（以上十七日下午八鐘） 
　　重慶關署爲美仁輪浪沉三十三師兵士槍物案向美領抗議（一）道歉（二）懲戒船主員（三）償命價及殮葬費（四）賠槍物（五）扣留美仁輪（六）禁美輪開快車又該輪槍擊三十二師兵士案美領反以自衛抗議關署電外部向美使交涉（十七日下午六鐘） 
　　長沙衡州軍政界人員在花樂寺舉行法會三日各人受戒燃燒手臂非如僧徒燒戒頭上全城禁止宰殺三日並順爲陣亡將士開一追悼會武職師旅團長文職廳長科長科員等統計佔官吏全數十分之八主持法壇者爲南嶽二學園方丈 
　　長沙鉛印工人力爭無條件復工各報館未允惟有一部明白工人以報館所提並非苛條且於工人自己有益大約日内總可恢復原狀 
　　長沙政府再向商會借欵二十萬以五角口捐作抵商會力請邀免 
　　長沙議會對政府請提徵田賦一年案有允通過意（以上十八日上午十五鐘） 
　　廣州新任港督語人云倘華工能最後退讓本人可負責磋商罷工條件港商用各邑商會聯合會名義請其正式答復 
　　廣州第四軍第二獨立團已收復中山屬灣子香洲 
　　廣州國民政府通令各機關服務文武職員不得藉故聯同罷工罷課 
　　廣州省政府致書孫科許崇清促其由滬返粤共商要政（以上十六日下午十鐘） 
　　廣州法領日前抗議界外搜查行旅交署復函略謂此爲事理問題不當以法理爲根據試問沙基案爲法理所許否等語 
　　廣州政府前派詹大悲赴贛與方本仁接洽聯防及堵擊東江陳林殘部竄贛問題昨已返省報告各事已得完滿結果 
　　廣州港商代表黄雷等六人銑（十六）日抵省與粤商代表接洽調解罷工案 
　　廣州李濟琛奉命出發南路與朱培德會攻鄧本殷軍 
　　廣州鄧本殷在海口埠宣佈戒嚴令 
　　廣州政府將委陳可鈺接充第十二師長張發奎副（以上十七日下午一鐘） 
　　香港粤路總巡周雍能分巡周熙昨被扣留謂其舞弊 
　　香港省革命青年聯會籌備聯合各界今年再爲反基督教大規模運動 
　　香港陳樹人語外報記者罷工潮解决不速係由商人自動主張政府不干涉等語 
　　香港港商會代表雷蔭孫黄季熙銑（十六）抵省再商解决工潮 
　　香港國民政府令國校敎職員不得罷課違者嚴懲聞係對市校罷課潮而發 
　　香港省罷工會佈告准華僑出洋無庸店章擔保（以上十八日下午八鐘） 
　　廈門漳州軍界息蔣介石電張毅略謂余最致不滿者爲入閩陳軍殘部對閩省絕無問題閩爲反奉粤亦然雙方表面本屬一致苟貴省令陳軍離閩境或設法銷滅之則閩粤從此互不相犯否則敝軍爲廓患計將自求根本解决之道張以電示洪兆麟並表示粤軍紀律廢弛實難相安洪允全部退贛但要求協餉萬七千元米五百包即開拔篠（十七）夜張召漳紳及各界於紫園報告接洽蔣洪情形請籌欵當塲認捐二萬二千元定巧（十八）午交清又訊蔣軍對入閩分兩步驟（一）電周蔭人請自行解决入閩陳軍本軍祇在閩邊防堵（二）不納則自入閩解决陳軍並决閩局周覆電允自决並調李生春部一團南下漳州蘇埏蔣啟鳳中止入浙蘇調汀州蔣調泉州董勝標調樟湖坂吳大洪守莆田迫陳軍出閩蔣軍迄無一卒入閩（十八日下午五鐘） 
　　廈門頃傳粤軍巧（十八）午佔漳州張軍退解尾但尚無此電訊待證張毅删（十五）在漳下戒嚴令有無論何項軍隊擾治安者槍决即對粤軍而發雙方確嚴重粤軍集南靖漳浦甚衆 
　　廈門泉訊省軍克安溪後宋趙兩營守城陳國輝駐湖頭（以上十八日下午九鐘） 
　　福州周向中行商借二十五萬以水亭三都釐税抵押該行以欵鉅電總行請示 
　　福州盧部尚在建甌吉洋嵐下等處騷擾平潭洋面及連江小澳邵武等處連日迭報刧案（以上十八日下午六鐘） 
　　江隂顧山人周剛直因抱過激主義巧（十八）晚被縣署拘獲庭訊收押（十八日下午十鐘） 
特約路透電 
[關们中國近事之外電]  
　　十七日北京電公報稱關税會議編訂關税自主及裁釐方案股員會今日午後開會商妥方案擬於十九日提交第二委員會 
　　十七日莫斯科電駐華俄大使加拉罕起程往北京其所遺外部東方科事務現由外部人員阿拉洛夫接管 
[廢潛艇問題]  
　　十八日東京電海軍大臣財部大將與路透訪員談及廢潛艇事謂渠個人視此議命意頗善惟恐難以實施蓋非各國皆允則無濟於事第恐未能全允耳前埴原在華會中曾切實聲明潛艇戰爭並不視其他攻擊軍艦之武器爲酷惟贊成不得用以轟擊商船財部不以潛艇攻擊軍艦已失其效用之意見爲然聞海陸軍界視毒氣更酷於潛艇故主張先廢之云 
[美國建造潛艇程序]  
　　十七日華盛頓電海軍總長維爾白氏謂海軍部希望請國會撥費繼續進行所議准之建造潛艇程序今兩艘業已下水兩艘正在建造中尚有三艘已准造而未開工此項潛艇爲Ｖ字式載重三千噸 
[德國對於保安公約之進行]  
　　十七日柏林電今晨德内閣諭令外長史特萊斯曼草擬實行洛迦諾條約之提案此種提案將於星期四日送聯邦各總理閱看請其同意然後即於提交國會内閣之有决議可見政府與總統皆贊成洛迦諾條約而欲於十二月四日簽定之聯邦各總理與國會對於此約定可批准政府確信洛迦諾條約爲歐洲新政治時代之起點惟報紙對於萊因地事頗不滿意以爲恊約國牒文未曾言及薩爾流域治權亦未言及修改萊因地合同或修改關於德國民事飛行業之限制 
 
 

Page 5

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *特約路透電二 
[英國之小黨爭]  
　　十七日倫敦電工黨湯姆斯稱今日在下院旋英國汎繫黨四人强取工黨報紙運送車乃檢察官竟判定具保釋出此種行爲將喪失公共對於獨立司法行政之信任請說明檢察官如此行爲之理由檢事長賀格氏答稱檢察官之意以爲此案證據不足所控强取罪名不能成立渠以此意爲然當道從未以任何政治壓力加諸檢察官不似前檢事長奉前内閣之命對於勞工週報主筆控案曾以訓令致檢察官也 
[橡皮漲價]  
　　十七日倫敦電紐約購進大批橡皮而倫敦又有投機之買進加以倫敦存主氏減至四千五百噸以致昨日橡皮市價每磅漲至四先令六便士遠期亦各漲三便士期貨交易頗多竟遠至一九二八年查一九二八年分月繳貨之成單以每磅二先令三便士至二先令四便士爲價格 
[法國之商業]  
　　十八日巴黎電一九二五年前十個月内法國入口品共值三三○○○○○○○○○佛郎以上視上年同一時期增多一四○○○○○○○○佛郎出口品共值三六○○○○○○○○○佛郎以上視上年同一時期增多二七○○○○○○○○佛郎 
[各國近事]  
　　十八日紐約電輪船里萊浦號載客二百人開往傑克森維爾中途失愼現信船中搭客均遇救 
　　十八日美國紐哇林斯電密西西譬船塢之一部分今日燬於火損失至少有美金三百萬元 
　　十八日紐約電美國銀行家與意國債務委員團現正磋商擬於一二星期内以五千萬元借欵貸與意國 
　　十七日美國威廉斯堡電但克斯觀象臺發見一新慧星以小望遠鏡可覩其光芒 
　　十七日紐約電聞美總統擬致國會之年報不欲請國會補助航業 
　　十七日開羅電叙利亞報稱法當道與特魯斯之蘇爾丹間已開始和平談判 
[公電]  
　　北京通電各省衙門均鑒臨時執政令杜錫鑒加陸軍少將銜刁鴻謨王守和均授爲陸軍步兵上校此令陸軍部呈請授蔡從龍爲陸軍步兵中校許翊爲陸軍步兵少校並加中校銜孟慶琨任玉慶爲陸軍步兵少校渠雲卿加陸軍步兵少校銜李培副加陸軍二等軍需正銜王成鱗爲陸軍三等軍醫正王克敏加陸軍三等軍醫正銜均照准此令京銑（十六）印 
　　盛京張作霖通電各報館均鑒奉執政元日電令作霖復呈一電其文曰北京執政鈞鑒奉元日電令敬悉鈞座綱維國紀止遏亂萌之至意曷勝欽仰作霖向以尊重中央擁護鈞座爲職志對於明令無不服從所有分擔制止責成及恢復駐軍原狀各事宜除與馮督辦妥商辦法再行陳報外謹先電呈伏維鈞察張作霖删等語特此奉聞張作霖篠 
　　安慶各公團電各報館曁旅外皖同鄉均鑒謹將敝省致中央曁孫馮各帥鄧查辦使宥勘冬文歌庚青元寒咸各電撮舉概要奉達清聽皖人一致推戴鄧使實由鄭重執政及各帥維護皖局至意而兼以外審趨勢内察民情舍此均非適當論賢則師出以律論親則桑梓必恭惟求協安民和衆之規並非執皖人治皖之見奉方旣聲明放棄蘇皖斷不致再興攘奪之師馨帥早主張保障東南必宜有俯順輿情之舉鄧使職兼特派羣望攸歸務祈宣告息爭力維省政勿以小讓而貽誤大局勿以軍事而重違民心固國保民即日任事惟是地方疊經呼籲輿論尤待主持用敢撮舉電文懇予援手永拜厚賜佇盼施行安徽省農會長李鴻文總商務會長程慶福張樹棻前會長蔡正律師公會長劉鼎鍾吉康敎育會委員竇延年六十縣自治聯合會長李迺璟省城地方公會懷寗縣財局長潘怡然敎育會長楊仲明慈善聯合會長陳謙城廂自治研究會長馬睿曁紳商童挹芳阮强陳淡然吳傳綺竇以珏馬伯瑶何毓琪胡鏡波張春帆王秉鉞盛鑄泉王蘭田黄冰如元開賢華維經等叩篠 
　　徐州八縣兵災善後會電戰事猝起徐當其衝蕭碭沛豐毘連皖豫睢邳宿爲淮海要隘在在受兵一無倖免砲火所及潰兵所過城市刦掠村落蕩然加以供應浩繁搜求無已本年秋雨成災正苦饑饉車牛徵發散失殆盡二麥復未能及時播種隆冬將屆數百萬被災哀鴻延頸待斃不幸潰兵土匪乘機勾煽爲害何堪設想公懇急籌賑卹以維人心而全民命迫切泣陳徐州八縣兵災善後委員會楊懋卿王浩如等叩銑 
　　清江浦馬玉仁電各報館均鑒竊玉仁謬綰軍符歷廿餘稔謹循職志服從中央耿耿此心可告天日自楊督入蘇滬上駐兵圖復工廠邢兵譁變不戮一人　蒿詭謀廢弛法律乃楊督自負爲遼東健者毅然　江北隂謀以僚屬爲寇警以江蘇爲魚肉揆諸事理豈得謂平凡有血氣莫不含憤惟有守爲虺弗摧之大戒抱得虎入穴之决心殷紂獨夫周師討賊項羽十罰劉漢興戎以古例今義無敢後是爲全省請命非有計於個人巧夜邢師渡江圖據邗上擾亂治安經劉旅長出隊迎擊潰散登陸輪轉向寗浦退却並解除武裝一部份師以曲直爲老壯事以順逆爲從違所冀同袍義憤共策進行清我中原殲此醜虜維兹劍及屨及豈獨吾蘇其蘇肅電抒忱敬候明教馬玉仁叩巧印 
　　蚌埠袁勵宸電廣仁善堂轉馮夢華世伯華洋義振會濟生會中國紅十字總辦事處總商會銀行公會錢業公會各報館鈞鑒天降鞠凶戰禍暴發腥風毒雨波及皖疆調查津浦綫受災區域内如固鎭任橋宿縣符離集夾溝一帶及全椒定遠等縣或受砲火之荼毒或經潰兵之騷擾傷亡枕藉婦孺流離餓莩布滿四郊忍餓待救赤地極數百里暴骨難收呼號之聲慘不忍聞雖經紅會分設收容所及臨時醫院多處盡力救濟而經費竭蹶募借告窮勵宸職守斯土深知疾苦因切肌膚之痛爰爲庚癸之呼際此隆冬瞬屆遍地哀鴻飢寒交迫其將何以圖存素仰台座慈善爲懷痌瘝在抱伏乞宏施匡濟廣爲協募解此倒懸俾登袵席倘蒙慨捐鉅欵固沐仁風即或惠助冬衣同徵善果多原益善自能立慶昭蘇少亦不妨將見裘成集腋寄件請逕交蚌埠總商會彙收賑放如能由尊處派員親臨散放尤所感禱竚候德賜不盡神馳安徽淮泗道尹袁勵宸叩銑印 
國外要聞 
[日本反對關税美國提案]  
　　日本大阪朝日新聞載云本月三日之關税自主委員會列國於原則上雖已承認中國關係自主權但在該委員會中迄今猶未表明態度之美國已提出與日本案及中國案相距頗遠之意見而利害關係更多於美國之英國則並未說明何等具體案而出以批評各國提案之態度此或於自主權承認問題固已爲日本着先鞭遂與美國提携以困日本亦所難料故於會議之前途似巳與以不可少之衝動從而日本當局亦以此際應將日本政府之態度表明之爲得故於四日晚間發出聲明五項查該項聲明原爲對於本月三日之第一組委員會美國代表發表之美國案表明日本政府斷然反對態度者質言之即（一）以關税增收欵項全部交總税務司信管經總務之手對於厘金案業已裁撤之地方允予該項增收以資抵補之美國案爲英美列强意欲否認獨立國之中國自主權乘此機會以行中國財政之國際共管者故日本政府根據尊重中國自主權及不干涉内政之傳統的政策而表示反對（二）美國案之暫行税率五分（百分之五）以至二分五之案外觀似於中國極爲有利惟英美輸入中國之機械類及其他精製品中國内地不能生産故高率之關税結果仍歸華人負擔馴至減殺中國之購買力阻害其經濟的發展·故由中國永久的利害之見解言之日本對於該税率應予反對（三）據美國案則於關税自主權恢復之條件之裁厘以某種之監督及審查爲必要惟查厘金之裁撤有於中國各省之利害關係最爲重大者欲期此事之實現於中國内政上誠有莫大影響是以此等問題應與中國之内政統一事業相附而行由中國政府自行解决非可由列國加以干涉監督者是故日本對於厘金之裁撤全照王正廷代表之聲明祗望中國政府可及的努力以期從速解决對於美國主張之監督及審查之類之行爲表示反對此外日本政府對於美國案大體上并認過於複雜如欲完全辦到須費多大之時日在今日中國之狀態徒令會議遷延不决長此追求或有招引意外障碍之虞故日本爲使會議可及的從速閉幕起見决計反對美國案始終固持簡單明瞭之日本案與中國政府互相提携以期圓滿解决又息美國提案中之暫行税率平均爲值百抽十其與日本案之差異大致如下（一）日本案迄厘金裁撤止附加税按照華盛頓會議之决議限定二分五爲原則如欲課二分五以上之附加税至少應將釐金之一部裁撤（所謂釐金之一部者係指膠濟鐵路津浦鐵路等幹綫鐵路之釐金及廣義的厘金之沿岸貿易税等而言）（一）美國案則不然主張進口税爲五分以上至一成二分五出口税五分以上至七分五且事實上迄厘金裁撤止一律適用該項税率由是言之若厘金不能照中國之預定於三年以内裁撤則該項新税率結局將爲半永久的而繼續實施於日本之利害影響頗大惟英國支持美國案故日本全權甚爲重視誠恐會議因此發生　　頗爲悲觀云云 
國内要聞 
[段政府努力和平之效果]  
　　馮張兩方表示互讓撤兵令發表之經過 
　　自奉國兩軍着手移防後時局漸形緊張十一日下午六時餘姚震張樹元龔心湛梁鴻志等至吉兆胡同段宅邀請章士釗湯漪曾商辦法段表贊同遂電知湯章及許世英趙爾巽賈德耀李思浩等請於十時到段宅會商屆時諸人先後到齊（段每日下午七時例須就寢是日因有人在座座座遲一小時迄八時始就寢並未與會）梁鴻志等在席諸人會商時對於時局各發表意見大致對於目前緊逼之時局仍只有希望各方勿出於决裂舉動最後决定用段祺瑞名義致電張（作霖）馮（玉祥）岳（維峻）推湯漪章士釗起草其内容（一）對張（作霖）希望其勿取積極行動（二）對馮（玉祥）岳（維峻）電文頗爲抽象不外盼其維持現狀以達主張和平之初衷電稿即席擬就在座諸人略有改正决定留俟段批閱後始拍發時巳十二時二十五分始各散去十二日上午六時段祺瑞晨興後由其子段駿良呈閱電稿段對原文認爲有須修改處遂電召原起草人章湯兩人入府對電文有所修正段對於拍發此電頗取愼重態度謂須取决於閣議正午十一時開國務會議沈瑞麟龔心湛李思浩賈德耀林建章楊庶堪章士釗莫德惠均列席段主席秘書長梁鴻志報告文件畢當將十一晚在吉兆胡同所擬致張馮岳電稿提出討論略有修改即交梁鴻志迅速發出段並謂時局漸見嚴重恐該電猶不足以申明本意且未能普遍通諭擬即日發表明令一道飭各軍顧全大局一律撤回原防各閣員一致贊成决定明令内容分爲三段首段述東南事變緣起及政府維持和平經過情形仍望各方及時悔禍停止戰爭和平解决次段述京畿地方重要不容發生戰禍並提出辦法如下（甲）京漢鐵路由馮玉祥岳維峻派兵防護（乙）京奉鐵路由張作霖李景林派兵防護（丙）京畿一帶恢復原狀其有新自他處開來之軍隊應一律撤回末段聲明此爲最後之勸告希望各方體念政府顧全大局之苦心棄嫌修好以維危局而挽刦運等語聞該項令稿當塲由梁鴻志章士釗共同起草下午五時府中復開特别會議將原稿提出略加修改并决當晚交局發表 
　　此次政府發布明令之動機緣自馮軍撤退後京畿形勢危迫萬狀日前許蘭洲郭瀛洲二人奉張之命赴包頭與馮接洽外傳二人未得有結果而返其臨行時并帶有馮氏親筆致張一函措詞頗爲嚴厲對張且加以種種責問和平二字至此大有絕望之趨勢其函曰「雨亭大哥共患難以來本期爲國共死不期吾兄迷信權利被人所誤逐孝伯於直隸同志寒心驅藴卿於山東軍人解體逼揖堂出走而得皖省迫嘉帥稱去而刦江蘇對同志如彼而對患難者如此多年舊友以軍長節制軍長至今不得微權豈非過河拆橋新進少年能花言巧語見敵即跑不加之罪而仍握大權我兄何如是之顚倒也芝老之對傅良佐雖棄湖南而逃仍加以將軍頭銜賞罰有失一敗幾乎不起我兄豈非親見之乎兹閱來電逼我宣言我在去年和平救國之役我兄知我有無宣言我兄思之未也我與吳有不並立之事實我兄思之未也宣言眞正有效與否我兄思之未也顚倒至於此極誠非我之所料及者也京畿增兵數萬是迫我宣言逼我宣言我已决定無論如何不受逼迫而宣言所謂與兄合作到底者非爲攘奪權利非爲排除異己非爲見新厭舊非爲花天酒地縱己之欲乃爲犧牲性命爲國家爲人民也如我兄認弟有合作之必要有帮忙之必要弟即來合作帮忙否則惟有靜待繳械而已惟盼兄平心靜氣思之又思尤盼爲現在之人民一思京城一首都外交所系尤盼念及弟祥啓十一日」在此十二分危急之中忽奉方突有願實行撤退近畿駐兵之表示據聞其原由係因張作霖此次實不欲戰近又經各方策士奔走接洽張乃請馮發一通電表示願與奉軍居於合作之地位且在電中嚴辭責斥吳孫則奉方即可對國民軍消除一切之疑慮近畿奉軍亦可一律撤退此奉方所認爲最重要之合作條件即日前由郭瀛洲許蘭洲二人赴包對馮面述者馮初頗不以爲然故草有前項之親筆書函後又以爲此項通電實非必要乃對許郭云我意不如由奉方催請中央對吳孫下討伐令令奉軍制止孫傳芳之前進令國民軍制止吳佩孚之活動國民軍自當遵照辦理云云郭等即以馮氏此意電告張作霖張亦表示滿意即由曾毓雋返京與中央接洽而同時吳光新又在津從中斡旋故至十二日政府對於頒布撤兵令亦表示贊可曾經閣議决定並於是晚八時交局發表但至九時復接吳光新由天津電詁報告云云張學良抵津後與國民軍代表王乃模等協商結果關於三河駐兵保大撤防各問題均已圓滿解决雙方决定實行合作國民軍擔任京漢路之安全絕對不許直系軍隊有假道過境情事其津浦一路之軍事仍由奉方自了之議定之後奉方首先撤退開入京兆區域之隊伍一面並由李景林將邯鄲磁縣一帶新增之兩師兵力一律撤回廣宗·鉅鹿·平鄉·南宫等處其在保定大名之奉軍亦經李氏電令李爽塏另擇防地分期退出將來即由國民第一軍前往塡防此爲雙方關於軍隊佈置上協商之結果一面再由張馮聯銜呈請政府對於吳（佩孚）孫（傳芳）進兵明令申斥倘無悔禍誠意則奉軍與國民軍當照上列協商辦法一向京漢路進展一向津浦路發揮務期勘定大局而後已云云吳之報告如此政府認爲張馮合作完全成功故復將前項令文撤回修改揭出吳佩孚「假借名義希圖一逞」及孫傳芳「前進不已武力是圖」責成張馮雙方實力制止該項命令政府已於十三日晚發表矣 
[馮張兩方隱忍言和之原因（舜年）]  
　　惟仍恐因山東戰事而牽動 
　　段合肥對和平之最後表示 
　　天津通信奉軍進逼京師危機間不容髮所幸雙方均不願破臉首先開釁因之尚有一線希望蓋雙方均有兩重之顧慮（一）鎭威軍因南北戰線太長兵力不易團結目下精銳均在關内以之取北京固非難事惟馮玉祥必以全力進攻熱河闞朝璽非其敵手在關内之鎭威軍勢必抽調援救屆時岳維峻之第二軍必響應於河南而進窺直省孫吳聯軍乘機北上則魯省莫保直省孤危結果似有損無利（二）馮玉祥因去秋倒戈戡亂所博國人口碑極劣一年以來無時不思恢復名譽故此時雅不願再與奉方結成仇敵况保大一帶李景林屯駐重兵而山西閻錫山與奉方確有勾結所以欲保守北京勢非增駐重兵於京兆區域不可然又恐闞朝璽由熱河出兵直搗張家口閻錫山由晋北進窺綏遠勢亦甚危此外關税會議正當開幕期間關係國家税收甚大張馮均從此着想頗欲維持北方和平靜待關會閉幕而不絕如縷之和平空氣正賴此點以維繫之也惟山東方面之戰事則恐不易停止據聞張作霖對於徐州失守深怪張宗昌之無謀現在責成郭松齡在臨城布置防禦工程裝設電雷電網前日姜登選由奉過津赴魯韓麟春前日自奉來津向各營挑選精敏勇敢之中下士二千名編爲敢死挺進團每名月餉一百元業於前夕率領乘專車馳赴德州蓋該處已决定爲奉方第三道防線兗州爲第一道防線臨城係戰線外傳爲第一道防線者非確據路局消息張學良昨夕入關沿線調動軍隊夜宿唐山今日定可到津督署已派衛隊蒞站歡迎京畿和戰問題將在張氏此行卜之矣 
　　閩浙聯軍轉戰千里現在前鋒止於韓莊大部隊集於徐州孫傳芳靜待鄂豫聯軍會合西路由曹州攻兗州正面由徐州攻臨城東路令蘇皖聯軍由海州攻台兒莊邳縣據某方宣傳岳維峻確巳打破中立而與王爲蔚陳文釗田維勤等一致行動昨日已發表各路司令蓋環境所迫非偶然也若此訊果確則張馮隱忍之和恐仍將决裂耳據北京電話段合肥前因奉軍向京畿各縣節節近逼無法制止連日在吉兆胡同召開會議最後决定發出十萬火急之文（十二）電分致張馮岳三首領電中措辭非常懇切略謂關會正當開議關係國本甚大戰端一開會必停頓如果爲祺瑞而戰則祺瑞即時下野否則忝爲元首望聽一言云云和戰關頭視此一舉惟聞馮玉祥昨已有電訓令國民軍各要人謂爲國家人民計爲將來本軍計均不應戰如果奉軍不諒不妨讓出北京其言可謂冠冕已極但奉張覆段之意旨若何則尚未可知也（十一月十三日） 
[戰訊沉寂中之三方形勢]  
　　當鎭國兩軍正弩拔弓張之際倐焉霓消日霽雙方竟撤兵聞矣使吾儕小民窺大軍閥之動定幾有孤舟入霧之概和平之由來各報雖有記載以愚所知或非盡實爰將新自各方探得隱情縷述如左要爲關心時局者所樂聞乎 
　　鎭威軍當奉軍退守徐州之初奉張原欲與國民軍合力禦直詎馮氏言甘意晦態度模稜同時復大唱其和平高調而豫岳出兵之聲又甚囂塵上加以直方團結正堅勢難輕視致使奉方攻旣不可退又不能一面又惕於直李步國民軍反戈之故事而王永江輩主和又力竟以去就爭至外間傳謂楊宇霆主和者則係捕風捉影之談也奉方環境旣呈斯象誠有戰守兩難之勢　財政一項大非昔比使就此而言和未免太覺示弱故表面遂遣張學良統兵入關示威近畿暗裏則密派使者授段以和平方策以不失奉方面子爲度益以稱兄道弟愛國恤民爲幌子而撤兵之舉遂由來矣 
　　國民軍馮玉祥之眞眞態度記者前已言之即不願與任何方面合作但此次不乘奉方新敗之餘出師逐北反亦俯首撤兵要不能令人無疑殊不知馮氏原定計 
 
 

Page 6

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *劃必須至奉直雙方聲嘶力竭時方始出兵坐收漁利今者奉方已變更計劃暫時抛棄津浦南段一面將全力對付本系使一旦果眞火拼餉械問題姑置不問而勝利屬誰亦難把握即勝恐戰後餘力萬難敵實力方充之直系卒將漁人之利反被他方取得豈馮氏所願利害旣如上述不得不暫避爭端坐待變化矧奉直旣巳破臉在奉豈肯就此不圖報復逆料再戰之興殆時間問題耳則原抱希望自必有期籌思旣熟一面即密電豫岳授以機宜試觀豫岳最近致直李一電巳足玩味矣 
　　直系軍聯軍之主動爲浙孫孫氏興師之前本豫約以達到徐州爲止今旣各方呼籲和平則亦樂得有條件的言和故於寒（十四）晚遣派代表陳某等三人分赴京津藉以轉圜一面亟遣親信部下（如二師李旅部）調回浙境本人則先返南京一俟和平成立即當凱旋武林重賞六橋三竺外傳孫氏意在督蘇殆神經過敏之推測耳 
[李景林允撤退保大防軍]  
　　十二日晚張學良到津後李景林曾向之磋商維持和平辦法已有相當結果李與張磋商後即致電警衛總司令鹿鍾麟表示願即將三河一帶駐軍及保大防軍向後撤退之意同時吳光新亦以電話通知鹿鍾麟大意謂頃與在津奉方重要人物磋商和平辦法據云奉軍實無向國民軍宣戰之意現爲免除誤會起見己星夜將京南新增防軍盡數撤退其他京東京西等處之軍隊亦巳發令着其撤退大約三日内總可完全實行乞貴總司令代爲轉告督辦以免誤會鹿鍾麟當即答稱國民軍對於奉軍實無誤會可言且因奉軍之節節進逼已將近畿軍隊撤退國民軍方面之具有維持和平决心於此已可大白此意亦望代爲轉達於前途云云奉國兩軍撤防一旦實現北方和平不難維持也兹錄李景林電如下鹿司令瑞伯兄鑒昨由王局長士卡惠函藉悉我兄愛護和平之意溢於言表欣慰莫名查國鎭兩軍去年患難相同共平大難同舟之誼刻不去懷現值國步艱虞連年災歉豈堪再有紛擾况近當關税會議開幕稍縱即逝昨已電陳雨帥停止進兵頃漢卿來津弟與晤談一切亦極同意擬即將三河一帶駐兵陸續後退並將弟保大防軍均向後方撤退以免好人造謡挑撥至東南之事自有公是公非應靜候中央明令查辦倘馨遠仍不遵令惟有請命討伐以靖國難區區愚忱諸希鑒察弟李景林叩元 
[奉方積極備戰（一微）]  
　　奉天通信近來北方和平空氣固極濃厚然而軍事情形又愈益緊張山東方面無論矣即以奉省近旬之實况言之竟無一事可目爲和平之朕兆而關於軍事之籌備日益加緊各種徵發視去年倒直時尤超過數倍以愚意窺之當軸蓋以東南問題終非空言和平所能解决最後一戰終不能免不然决不出此大舉也以鎭威軍之兵力言之自稱現在已達四十萬以奉系原有軍隊言固尚未足此數然自東南問題發生後奉吉黑直魯熱六省無不積極招募再加近日由哈爾濱招來之俄軍四十萬人似已超過近又通令三省各縣徵集保甲繼又令村鄉一律添練鄉團實亦爲將來徵發之預備若再將此兩項甲丁加入計算則爲數更鉅矣兹爲分析言之（一）戰費之準備此次戰費預定籌集四千萬元奉天一省籌三千萬吉省籌七百萬黑省籌三百萬巳經三省當軸會議决定以三省現時籌出之實欵計之已達三千萬元之譜預定本月底將四千萬元完全籌足據軍界某要人言此次大戰四千萬元之戰費足敷應用以南軍之脆弱戰期必不甚長即使延至本年年底亦不至用罄况此外又有大宗來源之接濟即戰期延至半年或一年軍隊餉項亦不至匱乏且東省官銀號之紙幣久爲商民所信用近來雖受時局影響價格稍落然而擠兌風潮在東省决不至於發現即在内地各省亦有相當之價值因奉票所到之處未幾即予兌現一般行使之商民皆無損失故尚樂用此實爲軍費上最大之補助尤可喜者今年東三省農務無一地不豐收商務無一地不興盛商民殷實則省庫充足有事時多收取之亦不足爲病云云（按所謂大宗來源接濟者實指增加商捐畝捐而言商捐已於本月八日實行增收畝捐之期殆亦不遠）（二）軍械之準備自東南問題發生後各種軍械曾有四大批到奉皆從外國所購者第一批由葫蘆島上陸運到奉天者第二批由營口上陸運到奉天者以上兩項多步槍機關槍迫擊砲機關砲及各種子彈第三批由哈爾濱運來者多爲手提機關槍水雷手槍復有鐵甲車八十餘輛爲戰鬭時無上之利器第四批由奉榆車運來者（在何處接收未詳）四批之中以此批爲最多各種軍械無不有之據軍界人言即此一批亦足爲征南之用東三省兵工廠自東南問題發生即增加工作時間並招臨時工徒六百餘人各廠之製造亦皆加班尤以槍彈砲彈兩廠爲甚槍彈每日限製五萬粒砲彈每日限製一萬枚加緊預備情形可以想見矣（三）車輛之徵集此次軍隊徵發過鉅一切軍需品需要尤夥全憑車輛運輸故於本月初即通令各縣徵集車輛一等縣徵六百輛二等縣徵五百輛三等縣徵四百輛現巳陸續到齊連同省城之轉運車計之巳達四萬輛以上每日省城八關大街爲之屯滿交通常歷數小時不通但人心尚安靜未現惶恐之象 
　　此次東省當局招募軍隊頗注意於俄人蓋東省人民鑒於前此奉直兩次大戰死傷枕藉每見運回之傷兵輒驚心慘目因此視爲畏途相率裹足不肯應募以致時下招兵至爲困難故當局計議能於短期内編制成軍者厥爲俄軍因俄人經本國十餘年來之亂離兵燹頻遭財産蕩盡中下之家類皆窮困無告流離失所轉徙於我國東北邊境或入於東省内地求食但於目前可得温飽則無事不可用命自東南問題發生後在奉俄人（以在奉有職務之俄人居多）多向當軸獻計自請回國代招軍隊當軸現正需要重兵遂多許可予以鉅欵分途北上招募截至本月十二日止先後到省者巳有五批第一批由俄人也特夫招集者計有六百七十餘人强半自携手槍並其他各項軍械蓋爲先前之白黨軍隊蟄伏中俄邊境無可歸附遂來應募第二批約三百二十餘人爲俄人闊也諾夫招集來者多半爲窮苦之民衣服破碎不堪然尚精壯第三批約五百餘人募集之俄人未詳内有百餘人携有軍械第四批不足百人全爲貧民爲俄人胡魯謨也乜夫招集來者第五批約七百餘人内中人類頗不齊貧苦者仍居多數然尚有極優秀之青年（十八九歳者）多人或長於文字或優於藝術蓋皆對於本國抱悲觀者厭俗投外以圖自樹當軸擬派通達俄國語言文字之軍官詳加考試别爲等第量加錄用有軍事學識者及受軍事敎育者畀以中下級官職普通者則充兵士甄别後即實行編制施以速成之訓練略見整齊即行南開據當事某軍官所談俄人性情慓悍最慣打仗苟有好官長指揮戰無不勝此次招募俄軍至少須達兩萬人云唯俄軍餉項較爲優厚兵士自現大洋二十元起官長自四十元起皆視東省軍隊餉項加倍以示優異（十一月十四日） 
[奉艦窺伺淞乍後之告捷電]  
　　奉天快信近日沈鴻烈所部之鎭海艦隊聯電報捷兹探錄於下（一）大帥鈞鑒庚電奉悉渥蒙鈞誨感激無似職隊砲擊吳淞後即駛至浙江洋面舟山水道藉便要擊敵艦依據連日無線電推測敵艦似尚匿處閩粤各港未能久待現開往乍浦攻擊此外近逼杭州應可稍寒敵膽結果如何待再電陳請紓廑念沈鴻烈叩蒸印（二）大帥鈞鑒虞電諒蒙鑒及職隊本日侵晨闖入長江北口銜枚潛進吳淞假子砲台連續轟擊威力頗鉅敵方未及還擊適外艦商輪自我後方經過未便多發遂由北口出海沿途平安請舒廑念又南方軍艦應瑞健康兩艘匿居滬港間聞及砲聲並接我方將運陸軍上陸之無線電極爲震恐現已通電淞滬軍事機關準備敵人後方空虚可見一斑知關廑注謹電奉聞沈鴻烈叩印（三）大帥鈞鑒職隊蒸日午後三時抵乍浦適浙江兵輪海靖超武兩艘在此備戰當懸旗令其降服不應開始攻擊海靖砲火亦猛乃集中火力於該艦約五分鐘擊沉超武亦被重創該處砲台雖經助戰未克命中查海靖係法製最新兵輪倔强敵抗徒沉海底未能帶回我軍員兵奮勇當先兼顧海陸結果只鎭海水兵輕傷十名餘均託庇無恙現浙海軍無船可守職擬運兵自乍浦吳淞登陸俾敵軍後方摇動使我前線早奏膚功庶可稍答知遇知廑謹陳沈鴻烈叩眞印 
[河南軍事要訊（籲蒼）]  
　　豫東戰機新發展吳佩孚决心入　 
　　鄭州通信奉浙戰爭起後吾豫因地勢東聯蘇皖北接魯直南通荆楚之故不但易入漩渦且有舉足輕重之勢故岳督始終持重至近日局勢益迫而岳之態度亦漸明顯日前特召駐陜李虎臣之第十一師及汴西鄧寳珊之第十師星馳來鄭預備開赴汴東歸碭（豫蘇皖交界）一帶爲軍事上之防禦此項隊伍數約二萬餘人昨今兩日均陸續由隴海西路開到鄭州現李氏設司令部於鄭州汴洛路局内鄧氏則設前敵總指揮部於大通路一切糧𥞊由地方供應李鄧兩氏今夜當可聯袂赴汴謁見岳督請示機宜後再赴汴東鄭埠自經此項大軍過境商民又羣相推測一若去年國民軍到汴時之情况據傳岳氏此次檄調各軍移防實因徐碭方面奉浙兩軍近日已有顯著之勝敗岳所處地位有箭在弦上不能不發之勢兹之召李軍東開其第一步軍事計劃即爲會合李紀才（第九師）部直進碭山而另以郭振才旅爲先鋒隊以防奉軍壓境其第二步則因軍事上有種種不能避免原因故已决定以武裝調停聞岳氏業向雙方明白表示無論何軍不許越入河南一步現隴海東路因軍運怱忙票車巳停駛兩日矣斬雲鶚氏奉吳佩孚命來豫接洽機要岳已允將舊直軍（去年改編於國民軍者）中之王爲蔚（舊直軍二十四師張福來部）陳文釗（舊直軍第十四師靳部）田玉潔（舊駐陜直軍）三師交靳統率靳氏昨日來汴即專爲面洽此事蓋岳氏因軍餉浩繁給養不易亦類願調此三四萬人離汴旣可塞吳之口表面上國民二軍亦未嘗明白敵奉計固甚得也惟吳最近曾電懇岳氏請許其進駐鄭州以便居中策劃此議巳爲岳氏堅决拒絕故岳氏現除用李虎臣酆寳珊李紀才各師東防外復電飭駐信陽州蔣世傑（字蘭亭）之國民軍十二師嚴守豫南勿令鄂軍進境此則爲岳之軍事第三步辦法也第聞鄂軍宋大霈部昨巳進駐廣水新店之間與信陽相距甚邇而宋又爲新受吳委充入豫先鋒隊者觀吳舉動似又有入豫之决心岳之東防南拒最後應付未知何如也刻又聞徐州巳於昨日失守歸德以東巳發生戰事證以今晨隴海東路貨車紛紛退鄭鐵路似已遮斷路界復傳國民軍有今晨開始進攻碭山之說岳之態度是否因之稍變亦未可知耳（十一月十二日） 
　　字林西報九日開封通信云奉方自失徐州後張宗昌之軍隊在江蘇省巳難立足現巳退至韓莊山東之兵士聞此消息軍心頗爲摇動山東第五師軍隊現駐碭山聞曾因此發生暴動不受約束肆行刦掠又聞河南軍隊已越入江蘇境内占據隴海鐵路此係河南第四師及第九師軍隊其前進之目的究安在尚未探悉現駐曹縣之山東軍隊並未發動河南軍隊若仍志在自衛則其越入江蘇省境係何用意頗難索解也河南各地今年秋收甚豐但當局對農人徵税極重有難以負擔之勢今年之落花生胡麻銷售亦不甚暢旺往年此二種食糧有大宗運赴上海市場今年則不但無車可運且路巳不能通行即有車亦無所用之因存貨積滯市價步落此全係受軍事之影響也 
[吳佩孚籌措軍費之概况]  
　　漢口通信日來聯軍出兵之計畫進行不遺餘力而籌措軍費亦非常忙碌據最近所聞聯軍軍費除已向武漢兩商會押借百萬元外又進行下列數項（一）特捐借欵鄂省所謂特捐質言之即抽收烟土税是也其征收機關爲武漢軍警督察處處長一職向爲二十五師騎兵團團長李炳煦兼任李現升任四十九旅旅長又兼充聯軍總司令部軍需總監爲吳所最信任之人物據聞此項特捐每烟土一兩向來抽收二角若實收實報年可收入三千萬元業已支配各軍月餉略無贏餘現擬加征二角即以加征之數押借現欵一百四十萬元業由當局向漢口某七家銀行商借聞銀行等已各電告總行俟得覆電即相着手商議（二）鹽商借欵聞當局計議此事已久初擬商借百萬嗣滅爲六十萬元鄂鹽商共有三百票每票攤借二千元恰爲六十萬元之數業向鹽商動議鹽商方面刻正商應付方法聞可量力承借四十萬元（三）軍需兌换劵此議初創張英華擬組勝利銀公司發行勝利券二千萬元繼又改名爲通用券嗣張因財政處與軍需處職權發生問題忽然辭職旋有王柏年舒禮鑑趙子安孫武等慫恿符定一建議改爲軍需兌换券設立軍需兌换局爲發行機關吳納其議委符爲總裁此即外傳吳將發行軍用票之所由來實則已由通用券而改名爲軍需兌换券也鄂團體及武漢報界以此券並無準備金必將牽動金融擾害地方羣起反對且對符大加攻擊而且影響及吳符因是力辭總裁改委李獻廷爲軍需兌换局局長最近各報仍力加攻擊鄂人亦多函吳反對其勢頗爲激昻總司令部爲消滅反對風潮起見遂託通信社公表其内容（見昨報）但其所舉理由並不充分如旣稱預定戰期爲三個月約需現欵千餘萬元而已籌有眉目者又足千萬之數則發行此券何啻畫蛇添足如謂便利行軍且恐吸收現欵則將籌齊之欵交存漢口各銀行而逕以銀行鈔票替代豈不簡便今一方發行此券以免現欵流出一方又派員携帶現欵分赴戰區隨時兌現豈非自相矛盾至其基金擔保均非確實可靠尤不能稍釋鄂人之疑慮預料反對空氣當日高一日矣（十一月十四日） 
[聯軍攻奉之最近消息]  
　　聯軍三路進展徐州人心安定 
　　徐州通信自浙閩蘇皖贛聯軍總司令孫傳芳氏抵徐後設總司令部於徐州車站即以徐州爲聯軍之大本營各軍皆會師於徐計現時駐徐者有第一軍司令陳儀所部第二軍司令謝鴻勛所部第三軍孫總司令所部第四軍司令盧香亭所部第五軍司令周鳳歧所部砲兵司令張國威所部此外尚有蘇軍第一支隊陳光祖所部皖軍第四混成旅高世讀所部以及滬杭甬鐵路警備隊紅十字會紅卍字會各軍之輸送隊等統計不下七八萬人刻下聯軍防境北抵韓莊西至碭山東達海州而豫軍亦開抵碭境呼應聯絡此徐州最近之情勢也十四日駐抗韓莊之聯軍奉令北攻與魯軍接觸激戰頗烈同時在碭山之豫軍亦向曹州方面進攻聞在單縣與魯軍開火而駐徐之第五軍周鳳歧部亦於十三十四兩日聯軍三路攻奉略圖 
分别陸續開拔東去往邳縣之土山一帶將由邳縣北上白寳山部亦進攻魯省之台兒莊緣聯軍對魯作戰計畫係三路包抄之計中路在韓莊攻魯軍之正面左路在單縣攻魯軍之右翼右翼在邳北攻魯軍之左翼聞三方皆有接觸惟以交通隔阻頗難得詳確訊息而韓莊正面則可知其激戰頗烈因聯軍方面十四日晚曾有傷兵運徐據傷兵言魯軍意圖刦營我軍用大砲轟擊魯軍損失頗大我軍獲勝云云徐州地面現甚安穩自聯軍抵徐之後即未下戒嚴令商業雖未能即時恢復原狀而人心則確已安定許多矣（十五日） 
[滁州快信]  
　　友人某君新自徐州來據云豫省李乾三王爲蔚部國民軍巳與奉軍在魯境曹州單縣一帶開火十五十六兩日激戰甚烈濟寗仍有奉軍扼守韓莊奉軍褚玉璞旅亦未退聯軍一時無進攻意右翼聯軍近曾派出兩支隊約兩混成團以上兵力進據郯城趨沂州擬問道出抱犢後興豫軍會師兗州 
　　皖省六安合肥一帶近到有孫品驂部國民軍甚衆槍械服裝均不甚完備稱將假道赴徐加入討奉事前未得孫傳芳同意孫氏深致不滿已電該軍停止前進否則即由皖軍酌加制止 
　　皖軍第一旅倪朝榮下令所部第二團第一營房營長率部開駐盱眙縣境馬過嘴第二團第二營范夀萱營長率部開駐盱眙縣境澗溪鎭專事剿匪所有第一團團長吳大鶴呈請以所部第一營分駐誅龍橋鎭張八嶺各二連及第二營全營留駐滁縣城内專事訓練亦經核准 
　　津浦路十六日自徐州南下三次客車後掛有高邊車數輛滿載前日自沿路拖去夫役遣歸原拖地點據各夫役云軍隊待遇厚薄不一服役時有可按時得食有竟間日不獲一飽遣歸時有給洋五六元有竟一文不名者惟尚無鞭打虐待情事 
　　津浦沿線各站均接到徐州聯軍運輸總司令部電令將所有空車從速運集徐州候用聞仍有大批浙軍將自前線運回滬浙（十一月十七日） 
[徐州籌辦兵災善後]  
　　組織委員會尅期調查賑濟 
　　國聞社徐州通信徐州今歳霪雨爲災農田收穫减損十之八九人民已不堪命加以此次兵禍聯奉兩軍雲集徐州者達數十萬人蕭碭毘連皖豫豐沛近接魯境銅邳睢宿爲淮海要隘在在受兵無一倖免損失之重不可億計徐人目擊心傷痛定思痛舊屬八縣人士特於本月十六日組織兵災善後委員會以辦理善後各事當推定楊懋卿王浩如爲正副主任張嘯雯劉虚舟趙毅齋尹聘三李召貽邵鏡人等分任總務交際經濟調查賑濟編輯各事胡敬若吳凌虚黄鎭侯等向徐州總司令部接洽備案更一面派員分赴各縣督促成立分會與調查災情一面電請南京省政當局與上海華洋義賑會撥欵賑濟（十一月十六日） 
 
 

Page 7

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *   
 
 

Page 8

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *   
 
 

Page 9

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *國内要聞二 
[聯軍要人談前方情勢]  
　　滁州快信聯軍自進據徐州後以軍略上之關係忙於佈置接洽迄未向奉軍挑戰而奉軍方面向取守勢故聯軍不發動彼惟深溝高壘逸以待勞頃有聯軍某要人於今早（十六日）由韓莊乘三次快車到滁對於兩方軍情頗爲熟悉據云孫總司令自到徐州後一面調换各軍以使勞逸平均如第一軍之第一旅第五軍之第十旅均調至徐州駐紥雲龍山等處休息易以第一軍之第三四兩團·機關槍一營（其機關槍均得自奉軍新編一營）第五軍之第九旅開駐火線又令蘇軍第一支隊退至板橋站休息蘇軍第四師之砲兩營馬一營退至茅村柳泉休息以贛軍第四師之補充團兩團加入火線（當前方軍隊調换時鄧如琢忽率所部第四師到徐請加入火線作戰故孫有此調度）又令第四軍盧香亭之一旅由徐東下經沂州郯城與鄭俊彦（第九軍）陳調元（第八軍）之師會合直趨博山以達周村横斷膠濟路進攻濟南以防張宗昌東遁另以第六軍白寳山之全部塡駐利國澤爲正面之援隊以第一軍第一支隊第二遊擊隊兩營（王子明部）杜截左翼之奉軍别動隊又派遣總司令部總參議孫繼龍至豫與岳維俊磋商進兵方法近得岳氏許可願出兵六師分六路攻魯江鍾部即逕赴德州斷張宗昌歸路此聯軍方面之情形也至奉軍方面自韓莊至德州尚有七八萬人之衆前日奉軍二十八旅旅長褚玉璞自告奮勇願以全部死守韓莊臨城等處勝則擴充成師敗則入山爲匪故褚旅已進至第一道防線而方振武許琨各旅均退至官橋滕縣各地爲褚旅援隊日前海軍司令畢庶澄率陸戰隊二千名抵濟張宗昌令畢挑選精壯編爲手提機關槍一連剥殼隊一連炸彈隊一連已經開到兗州不日即加入作戰聞奉張在東三省以兵艦四艘載陸戰隊四團由海道赴浙以擾聯軍後路又以飛機三十二架由山海關運至德州爲魯張之助惟此次戰役奉軍雖兵强器精奈張宗昌太失軍心人無鬭志勝負之數不難逆睹耳 
[陳調元擁孫傳芳督蘇電]  
　　周督辦薩省長各軍將領省議會各法團夏省長各軍將領省議會各法團方督辦李省長各將領省議會各法團王總指揮各軍將領各法團徐省長白護軍使馬護軍使鄭軍長省議會各法團均鑒慨自張作霖入關以來刦持政府蠶食中原狼子野心天人共憤馨遠聯帥不忍東南奥區蔽於胡塵約合五省奮起驅除兹者皖徐之蛇豕巳殲淮海之腥羶俱掃豈維袍澤之仇相共亦由順逆之勢昭然乃張作霖怙惡不悛仍復盤據京津刦持政府隂蓄戰備陽飾和平冀懈我軍之士氣而保全其餘毒我聯軍將士懍除惡務盡之義斷斷不受其愚惟是政府尚在張作霖刦持之手我五省軍民大政無所禀承聯軍根本之地不可不謀恊一調元軍次淮揚熟思深慮以爲前方將士統帥固不可無人然關於五省政務應如何圖維聯軍餉糈應如何籌畫以及此後大局應如何解决外交應如何應付非有威望高崇之領袖居中策應斷不足以資提携而任艱鉅調元之愚擬由我五省將領聯銜籲請馨遠聯帥開府南京以資坐鎭凡聯軍範圍内軍國大計均由馨帥與吳聯帥齊撫帥共同主張即徐州前方軍事與江蘇全省政務亦非由馨帥主持不足以收兼顧統籌之效愚見所及亟以電商諸公忠於謀國百倍調元倘荷贊同即請周方兩帥會銜合詞電請聯帥施行一俟得請調元即當提兵北上會師兗濟隨全國袍澤之後共張撻伐誓殲胡虜於中原用拯斯民於水火除電陳吳聯帥孫馨帥齊撫帥外特電奉聞伏候明教江蘇總司令兼軍長陳調元叩咸印 
[寗垣籌辦淮徐海賑撫]  
　　蘇省淮徐海各屬此次兵災之後流亡載道待振孔殷已由徐省長遴派委員分往各該處撫慰並調查狀况籌辦振濟一面酌撥欵項電商馮夢老派委向辦義振員紳次第施振惟振事繁賾正擬會商設立專辦機關以資督促進行適接陳總司令來電商擬設立振務處辦理振撫事宜接電後當即籌備組織原電探錄於後「南京徐省長勳鑒淮海被兵流亡載道勞來安集難緩須臾亟應設立振務處於南京召集全省紳商籌辦賑撫事宜以資救濟擬即遴派專員會同籌辦事關民瘼當邀贊許已電知李參謀長接洽辦理即希查照爲荷弟陳調元文印」 
[南京快信]  
　　省城戒嚴司令部以駐省軍隊無多閱於地方治安須特别注意由正副司令會商按東南西北中及下關各區擇適中地點各設聯組稽查團以各區軍警會合組織晝夜輪班梭巡用維安寗秩序此項機關刻巳一律成立 
　　前朱熙所部江蘇陸軍第二師第三混成旅於上年戰役所有殘廢官兵在寗留養者現由朱就省城東牌樓省防第一旅旅部舊址設立工藝處授以相當技藝以維將來生活 
　　清江戰後交通迄未恢復米糧來源斷絕米價每石漲至四十元尚無處購買刻由省署撥洋萬元派員在揚鎭等處購辦米糧並商用運河工程局差輪裝運前往以資救濟 
　　孫因省城各機關代表日前赴徐犒師特派專員來寗向各方答謝 
　　本埠糧價高昻瞬屆隆冬貧民飢寒可慮紅卍字會現正籌備分區設立粥廠廣利慈善會總商會亦擬籌設貸濟局以全貧户生活 
　　徐護省長以江隂常熟兩縣新漲荒沙亟待放領委陳良璐前往會同勘丈 
　　滬寗滬杭鐵路税務總局總辦高鏡昨由滬到寗謁徐報告税收不旺比額難敷情形 
　　本埠綢布業現在大競賣廉價放尺而外又用摸彩法以作贈品希望得彩者購貨非常擁擠據該業中人云交易雖云發達而實際上因競爭影響獲利殊少 
[杭州快信]  
　　十七日由滬開杭之早快車附掛軍用車九輛達杭站已在下午五時十分探係因松江站兵車擠滿且沿路各站均有停留抵筧橋復有第三旅五團馬團長所部士兵整隊下車塡駐之故 
　　昨（十七）日夜車到杭又有前方奪獲之七五山砲開花彈大小一百餘箱運到大箱十顆小箱五顆係鞏縣兵工廠所製今日已運槍局儲藏 
　　内河水上警察廳廳長徐則恂現奉孫總司令電召聞已於今日起程往徐 
　　三師參謀兪贊鼎昨由徐州行營返杭當謁夏省長及留守盛旅長報告前方軍務曁此後進展之計劃頗爲詳盡 
　　浙紳商公推王廷楊莫永貞王祖耀顧松慶李傑王錫榮赴徐犒師今（十八）日下午王莫等六人齊集總商會會議犒師品類及起程日期定十九日早車首途 
　　省垣現值戒嚴期内憲兵警察對於車站輪埠及旅館檢查頗嚴日前在某某兩旅館所獲嫌疑者數人聞巳省釋 
　　財政部篠（十七）電省敎育會省農會杭總商會律師公會云佳代電悉查本部此次配加郵費實緣郵員增加薪工不得已藉資挹注且所加僅係明信片普通信一小部分其餘與商業有關之包裹貨樣等類及書籍新聞紙之各項寄費完全不加即公衆關係之掛號費快遞費保險費亦仍照舊凡以爲便利商民計者業已周至祗此小費亦不至有困商民務希貴會共體斯旨善爲解釋是所至盼 
[贛軍過蕪時之恐慌]  
　　總商會商議購煤與行使贛票事 
　　蕪湖通信皖贛聯軍總指揮鄧如琢自過蕪下駛赴蚌後其所部軍隊皆陸續開拔赴蚌計先後過蕪者已有鄧部第一師曁附屬第三補充旅及馮紹閔所部之第三師一部曁别動隊等約有兩萬數千之衆至近日贛軍陸續過蕪下駛者仍絡繹不絕該軍抵蕪尚須换乘民船惟因河下船艘稀少乃不得不在蕪停留而停泊河下之米船因避免軍隊封差對於裝載之米皆不肯售賣致米市無形停頓而社會方面因見大軍過境人心異常恐慌不意十五日上午又有贛軍第三師馮紹閔所部第五旅第九團步兵一團由贛分乘小輪拖帶民船百餘艘抵蕪停泊江干原擬次日開赴前方助戰嗣因前方消息和緩乃决定開赴合肥暫駐靜待後命該團兵士均自由登岸購買食物並有使用江西銀行鈔票者詎至旁晚忽傳有拉夫之說於是江口及長街一帶各商店皆紛紛閉門提前收市是晚八時以後街上行人亦極稀少軍警方面特下令加緊戒嚴十時以後則不准車輛往來一時人心頗起驚慌後經調查始悉十四日夜十一時許有某軍兵士至總商會索取馬燈一盞香烟兩罐茶葉兩瓶聲言查街之用如不照辦則將該會職員帶去該會職員見其來勢洶洶當允照辦交該兵士帶去十五日午後聞又有某軍兵士持舊夾衣一件至江口億豐質舖强質銀幣兩元該質舖不允彼此言語稍有衝突後經同伴之兵士排解幸未發生事故因有以上之事商民咸有戒心此加緊戒嚴之所由來也總商會方面以此次代贛軍購辦之煤先後已達一百三十餘噸約需洋二千有奇以後贛軍過境實恐無法應付特於今日（十六）上午十時召集各商帮開聯席緊急會議並函請警察廳長趙雲龍縣知事汪開棟蒞會公同討論辦法各帮商董到四十餘人中交兩銀行亦派有代表列席公推總商會湯會長爲主席報告開會宗旨畢潘伯和崔星門等先後發言對於贛軍使用江西銀行鈔票事略有討論惟尚未議有辦法至於代辦煤炭僉謂此事固屬一時權宜之計已經擔負之欵如鄧使駐蕪江參謀（夀田）能踐約固好否則應請縣長呈請皖財政廳撥還以後如有再需煤炭及各項應需軍用品須由縣長出具正式印函到會方可代辦至拉夫封船一節應請警廳縣長與江參謀接洽以後需用船夫須由地方官代封代僱以免擾亂地方秩序全體通過遂散會並錄案函知警廳縣署查照辦理又聞贛軍第三師第五旅第九團兵士已於十六日下午由胡鑑中團長率領開赴合肥暫駐至皖軍三旅二團盛金元營曁機關槍一連前次因防堵奉軍竄擾皖邊曾由王普令調赴宣城駐防近以此間地方防務異常重要已於昨日由二團徐嶽雲團長率領由宣撤防回蕪矣（十一月十六日 
[川劉湘賴心輝對時局通電]  
　　響應王趙勸告和平 
　　近准王趙吕諸公勸息内爭通電哀恫中國垂涕而道藹然仁言誦之感泣吾國不振雖由外交失敗而内亂紛紜迄無寗歳授人口實莫可爲諱前者參戰之役博得修正關税遷延數年幾經周折始有開會希望對外權利藉可伸張戰事一起功敗垂成能無痛心又武力統一屢試屢敗法統問題愈理愈紛國號共和主權在民根本解决除開國民代表會議别無途徑可尋今各省選舉次第告成國内統一在此一舉乃人民望治甚殷而吾輩莫肯念亂其將何以自解今日對内對外爲國爲民總以息爭爲第一要義即有不平之鳴陳之中樞訴之同袍互爲諒解退讓自有餘地何必以兵戎相見即倖而獲勝循環之爭終無解决之日而國與民巳交受其害愛國軍人豈忍出此川戰甫經結束川人創鉅痛深湘等服務桑梓受父老子弟之重託惟有保境安民休養生息對於王趙吕諸公通電主張極表同情特電奉敎伏惟垂察督辦四川軍務善後事宜劉湘省長賴心輝叩三十印 
[長沙學潮平後之報潮（萍）]  
　　鉛印工人宣言復工報界同人宣言停版 
　　長沙通信此次長沙中等以上學生因長郡學生曾三等三人毆傷校長被捕入獄羣向敎育司請願開釋并提出要求敎育司長顔方珪開導無效學生又乘顔乘輿出署時攔阻堅請承認趙省長聞訊當派軍警彈壓拘去學生十一人入署詰問理由翌日學生又運動全城學校罷課又運動全城工人罷工於是鉛印活版工人於十一日下午七時突以迅雷不及掩耳之手段宣布罷工是時各報正忙於編輯手足無所措欲與工人從長計議而工人則已紛紛散去無商量餘地致欲要求印刷停刋通告而不可得故十二十三兩日均未出版惟此次罷工除鉛印工人外絕少應者學生知無能爲役即於十三日自動上課鉛印活版工人亦即時宣言恢復工作學生被押代表則具悔過狀允許開釋一時附和學生之罷工風潮遂即烟消雲散矣不料一波未平一波又起報界同人以出版自由完全操之鉛印工人之手報館不能過問類如此者不止一次且於自由停刋期中尚須要求工資損失甚大危險已極不得不謀自衛之法報界聯合會遂於十三日在通俗報館開會協商保障言論自由方法全體議决辦法如下（甲）向承印報紙各公司及工人提出條件（一）停版日期之限制陽曆年節三天隂曆年節七天五一勞動紀念一天國慶雙十紀念一天端午節一天中秋節一天此外如有停版之必要時由報界聯合會議决通告（二）如印刷公司或工人未取得報界聯合會同意自行停刋時除將印刷費或工資伙食扣除外并由公司或工人按日賠償報館實際損失（乙）推舉戴雪岑張平子熊凉公三君向各公司及工人提出上項條件交涉（丙）如上項條件不得結果時各報概不出版在停刋期内應照上項條件向各公司或工人索取賠償損失（丁）依現在經濟狀况如公司或工人提出加價或加薪條件時概不承認（戊）在各報停刋期内由報界聯合會發行特刋其組織如下（一）推舉陶綠葉朱讓枬傅君劍陳南華熊凉公五君爲特刋編輯（二）特刋份數由各報館自行認定印刷費平均負擔紙張自備（三）定名爲「湖南報界聯合會特刋」（四）各報不另行出版（五）特刋篇幅暫定爲一大張二分之一（六）恢復報界聯合會會址暫設通俗報於是十四日全城僅有一種特刋發表而神聖勞動家遂受制於莫名其妙之資本家相顧錯愕而莫可如何亦羣衆運動中之别開生面者也（十一月十四） 
地方通信 
[松江]  
　　荒田減賦之計議縣屬五庫等六市鄉螟虫成災經各該市鄉農民呈報縣署之後始批委員履勘乃時值軍興縣署辦理供應無暇及此故楊知事祗勘官紹張澤兩區而以後呈報者俱批「時屆立冬正禾稻收割之際若待省縣委勘轉多損失仰即趕緊收獲聽候彙入秋勘案内辦理毋得觀望自誤」云云各鄉鄉民見此批示即紛紛回鄉收割兹荒區鄉董以縣署對於減免漕賦究竟如何辦理尚未宣示是以昨調縣署二科主任詢問一切據稱必須從委勘入手現擬先將未勘各區派委前往一俟委員復到再行召集災區各鄉董集議辦法呈請上峯核减但鄉間禾稻固已遵照批示完全收割不知將如何查勘至於荒區微租成色前雖議定成熟者每石徵七斗五升呈報受災者徵七成然而受災較重之區尚未議定辦法故擬再行召集會議以定徵收標準 
　　判處竊盜之上訴城内佛字橋　　　主顧嘉　與棕榻店主陸張氏及學徒倪榮海因被陸張氏之　吳阿堂以毆打太岳母（即陸張氏姑）被控處刑挾嫌指該兩人於去歳兵災時竊取鄰人朱嘉　家物件而朱嘉華亦即以本年古曆二月二十四夜被該兩人竊取衣物報告到縣經邱承審調查原卷知失竊日期旣與吳阿堂所稱不符而於顧陸兩姓所搜出之衣物亦非朱姓原報失單所載迨經開庭傳朱辨認不但於案發後補報之失單不相符且其供述亦都與事實相背乃其結果竟判顧嘉麟與陸張氏各徒刑三年而陸張氏棕榻店之學徒倪榮海年僅十五以聽從陸張氏夥同行竊爲詞亦判徒刑半年倪於軍興時無夫可拉即在押所提出充當夫役現已在外身故兹顧陸兩人以寃沉海底業已向高審廳提起上訴矣 
　　請孫督蘇之文電此間各公團自電請孫馨帥督蘇昨始奉到覆電「松江縣議會諸君鑒寒電悉諸君關懷桑梓規劃大局欽佩莫名惟此間困戰之區若不佈置妥當後患堪虞俟稍稍就緒即行回寗再與諸君計議耳孫傳芳叩銑」又金山縣議員黄明璋亦於今日電請孫公督蘇原文謂「徐州孫總司令鈞鑒捷電紛馳額手稱慶特此恭賀懇請即日督蘇以孚衆望」 
[無錫]  
　　人力車夫罷工風潮解决錫邑無錫市之人力車公司共有四十二家每日放出車輛在一千左右而苦力之以拉車度日者在三千人以外近各車公司以洋價日長而橡皮胎及其他物料亦價漲倍蓰加以各項捐税原收每日車租錢六百文虧耗實甚爰集合全體議决恢復民國十二年之租價每日收小洋四角銅元二枚於十七日實行各車夫得此消息以近日生活程度日高生意清淡若再加收車租不啻絕其生機遂共同向各車公司要求仍照原價繳租不得要領遂於十七日一律停工紛組在城内外馬路各茶店集議後由普安公所交際員吳正榮向雙方竭力調停市總董錢孫卿亦出任疏解并與普安公所共同會議當經議决（一）市公所速定車價標準列表公布（一）照費四角二十文暫减收一百文至十五年二月一日收足四角二十文（一）同行不得私自減租（一）漲足原價時仍由交際員吳正榮負責辦理以上各項雙方認爲妥貼遂完全解决昨日（十八）已照舊上街恢復原狀 
　　籌借繭捐會議無結果江蘇代理省長徐鼎康派鄧範青來錫籌借絲繭捐十萬元已會同絲繭捐局長蔣汝正積極進行昨日（十七）邀同金融界與絲繭業董事在華盛頓飯店宴會席間由蔣局長聲明絲繭捐自本月份起至明年四月止計可徵收十六萬元今擬向金融界抵借十萬至少亦須八萬元保證旣極可靠而省與地方似亦雙方兼顧請諸君贊成旋經王克循·陳湛如·曾紹文等各抒意見或主金融界與絲繭商各半担任或主縮短借額如金融界不能籌集時由絲繭商認借惟絲繭業以存欵無多决無餘欵可借討論良久仍未有結果 
　　縣署函報秋收分數無錫縣公署以本年秋收分數業經查勘竣事歉熟統扯約計六成有奇除已呈報省峯備案外昨特分函鄰邑各知事文云爲咨明事案照敝縣境内本年秋禾約收分數現經親歷查勘就通境　熱牽算約計收成六分有餘除呈報並分咨外相應咨請貴　事查照 
[常州]  
　　馬公橋裕源油坊被盜武邑西門附近馬公橋之裕源油坊十七日下午七時許有盜匪六人内四人持手槍兩人執步槍各穿短衣闖入坊内將電話線削斷兩盜在外把風四盜擬刧奪財物詎該坊於一星期前停閉空無所有盜匪即相率而出此時適有路人經過被盜瞥見上前痛毆旋即呼嘯而去事後縣署得悉立派警隊馳往兜捕盜即遠颺至十一時始返 
　　延政鄉民捕獲劇盜武邑延政鄉盧家巷駿泰紗布莊十六日晚間七時許忽有盜匪二十餘人蜂擁入内翻箱倒篋將店主陳和尚連戳數刀房東盧慶元猛刺頭部受傷頗重鄉民王連元在事前到店還賬亦被毆傷腿部並中一槍倒臥於地歷半小時盜將布疋銀洋飾物綑載而出此時鄉民已在外鳴鑼集合即上前追捕遠處鄉民亦接鑼上前夾攻與盜激戰最後捕獲盜匪張全元·徐長發·劉如祺·傅廷桂四名鄉民亦間有受傷者翌晨即會同警所解縣訊辦十七日下午一時胡承審員出庭先將事主等騐明傷痕次訊盜匪張全元徐長發傅廷桂均供認行刧不諱劉如祺一名以被鄉民毆傷頗重不能言語遂命一併收押受傷事主舁赴醫院救治旋即退庭今（十八日）日上午十一時縣署特派金警佐前往盧家衖實行踏勘騐塲以憑究辦 
[鎭江]  
　　請查商會改選僞票之繼起鎭江商會前日改選會董發現僞票錢莊銀行兩業電省請求查究各節已誌本報兹悉綢緞洋貨布業油蔴糖雜貨業曁米業等又以此事關係重要各電省署請查今將各電文照錄於下（電一）南京省長實業廳長金陵道尹鈞鑒此次鎭江商會改選殊疑竇並發現同樣加蓋商會及商號僞戳之選舉票請令縣澈查另選以重選政鎭江綢緞洋貨布業全體叩（電二）分呈南京省長實業廳長金陵道尹鈞鑒鎭江商會改選開匭時發現敝業乾泰號選票兩紙一眞一僞常已函致商會澈底查究事已三日迄無答復按商會爲鎭埠全體商人法定機關選政何等重大選票旣能重複必有僞造乾泰戳印之人理合環請省長飭令澈查究辦以重選政而維商業無任感禱鎭江油蔴糖雜貨業全體公叩（電三）南京分呈省長實業廳長金陵道尹鈞鑒鎭江商會改選會董不照向章辦理開匭時發現僞票頗多疑竇應請飭令縣知事澈查另行改選以重選政鎭江米業公所叩篠 
　　第十混成旅過鎭返杭浙軍第十混成旅第二團長王友和率領砲兵二營騎兵一營及步兵三營分乘車九輛於昨晚八時許由寗乘車抵鎭當有駐站人員照料一切車停半時許即行開駛離鎭往滬轉車赴杭休養以備前敵調换 
[揚州]  
　　省防營歸朱熙節制省防營旅長張矯慶所部之一旅名稱數易成爲七軍或爲二軍或爲第二混成旅最近又改稱爲　師第三混成旅歸朱熙節制軍隊仍駐揚州旅長特偕麥謀長杜堯民於十七日赴寗謁見朱師長請示軍防事宜並悉以軍務　人帶辦已委韓孝侯充軍法科員矣 
　　發給渡江輪照又江蘇總司令陳調元據江北長途汽車公司之請給發該公司渡江輪照無論何差丨不得徵調以利交通一面行知鎭江戒嚴司令查照 
　　城内刦案迭出近來大軍雲集城内搶刦之案亦隨之俱增常府巷及五巷之案尚未破獲詎北河下報恩寺亦被盜刦損失約百十餘元而作盜者似係軍人殊可異也 
　　委代塲知事江蘇任用薦任職沈文修（質夫）刻經兩淮丁運使委代草埝塲知事十七日已謝委履新矣 
　　盧殿虎等挽留徐省長電南京徐省長鑒蘇省自軍事發生以後民政賴公維持所歷艱辛全省共見當此大局未定人心旁皇忽讀宣言羣深震駭進禮退義在公律己固嚴而風退潮平時猶有待萬望本拯溺之初志謀宏濟於艱難屬在邦人延企待命盧殿虎·田毓璠·王寳槐·周樹年·朱嘉楨·徐守增·任桂森·李惟賢洽 
[嘉善]  
　　駐禾砲兵來移連底原駐本邑砲兵第八連前以軍事開赴南京現奉令回駐嘉興所有連底該連昨派員來善雇船運去 
　　軍用民夫又有釋回十六日滬杭車到有前送軍用民夫吳某等十五名由南京釋回警所每名找給工資大洋二元四角 
[平湖]  
　　駐乍軍隊調回省垣平湖現有奉艦終止南下襲擊吳淞之說證諸奉方近狀或非無因前由省城調赴乍浦之陸軍二連約三百餘人係由緝私改編現因嘉防鞏固乍防足資策應故於十七日開回省垣乍浦現駐步砲兵三連水警四百名加外海各艦約有一千餘名平湖石部二連及第六混成旅營底若干並聞第四混成旅閩軍有調駐平乍消息 
　　泰安砲艦修葺將竣前次奉艦襲擊乍浦此間泰安砲艦未及起錨被敵艦砲彈擊穿一洞機房受損現由該艦司令督同修葺日内當可開行 
　　知事接任日期平湖知事委周鐵英代理一節已誌本報兹據縣署確息周代知事定二十日到平湖二十一日接印 
 
 

Page 10

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *敎育消息 
[專電]  
　　青島青島大學自畢部駐兵後學生己多數離校該主任林濟青竭力籌劃暫騰出宿舍十數間作敎室定皓（十九）日上課（十八日下午四鐘） 
　　長沙敎育司通電各校已與中行借欵二十萬酌發敎育費趙嚴禁各校學生加入關會遊街運動（十六日下午十鐘） 
要聞 
[私立學校註册條例已公佈]  
　　敎育部十二日公佈私立學校註册條例原文如下 
　　私立專門以上學校及學會請求註册費徵收條例（第一條）私立專門學校請求敎育部認可註册而應予呈請時隨文繳納請求註册費國幣一百元（第二條）凡各種學會請求敎育部認可註册者應於呈請時隨文繳納請求註册費二十元（第三條）凡學會於呈請認可時未經隨文繳納請求註册費者概不收受（第四條）凡學校及學會所繳請求註册費不論認可與否概不發還（第五條）本條例自公布日施行 
[修改學制案將頒布]  
　　執政府消息敎部此次修改學校系統改革會第八條之三三制爲四二制業經閣議通過法制院核准在案惟敎部十二日上呈執政請以敎令公布以符手續聞已批准日内即可發表云 
[京七校當局開會討論經費問題]  
　　十三日上午十時京國立七校當局馬君武·張貽惠·劉百昭·石志泉·陶昌善·胡敦復·孫柳溪等在法政大學開會先由某校長提出四事（一）新預算（二）關税項下撥給敎育經費（三）催撥積欠（四）冬季煤火關於第一項各校長咸謂新預算案若不成立所有由高等提升之各大學即不能進行討論結果由七校校長致函財政部敎育部迅將前次提出之新預算案交國務會議通過以便施行關於第二項某校長謂依照華府會議關税實行增加以後所有收入欵事應撥作擴充敎育交通之用現在會議已開應即分别催促遂决定由七校當局上呈執政府分函財交外三部並通告出席關會中外各代表請照案辦理關於第三項僉謂北大因獨立關係已得十六萬元約有兩個半月數目七校方面合計先後共領數目只有一個月零三成應致函財敎兩部迅速籌補以昭平允並另函財部請即撥法欵關於第四項劉百昭石志泉報告連日接洽之情形並云交通部總次長雖已出京其路政司陳司長尚肯負責現允由該部令行京漢局撥車作運煤之用應請各校速將所需煤炭數目開明以便彙交路局等語討論結果七校共需紅煤一千六百噸比擬就公函載明數目交由劉百昭石志泉向京漢路局接洽至下午一時散會 
[中華平敎會總會擴充事業]  
　　中華平民敎育促進會總會自成立以來已經兩載近於内部組織大加擴充如下（甲）添設城市敎育部前該會因經費困難祗設有鄉村敎育部而無城市敎育部近已聘請湯茂如爲城市敎育部主任計劃進行我國各大都市之平民敎育該部爲敎育城市平民起見更出版「新民」旬刋第一期已於本月六日出版（乙）添設平民文學部該會因平民讀物之缺乏添設平民文學部已聘請邱大年爲主任邱專門擔任編輯平民學校敎科書及敎授法該部並聘請裴文中擔任撰述審查現代社會通行之平民小說唱本等讀文（丙）籌備平敎師範大學該總會因辦理平敎人材缺乏現正籌備平敎師範大學招收各省人士專爲平民敎育造就人材大約明年暑假後即可開辦（丁）鄉村敎育部改組該會鄉村敎育部近添聘馮銳擔任調查研究鄉村平民生活又添聘董進時擔任鄉村函授學校事務至該部出版之農民旬刋現編輯人裴文中已辭職改聘顧各里云（戊）派員前赴包頭活動馮玉祥前託京兆尹劉驥招考平民學校敎員卅名被取諸人已定於日内赴包頭訓練兩星期即分發西北各區作大規模之平敎運動並聞訓練此項人材巳由馮派綏遠視學牛得楚來京聘請中華平民敎育促進總會人員前往敎授該總會已决定派宴陽初馮銳傅葆琛董時進諸人前往 
[鄂省學潮愈形擴大（召）]  
　　中和繼文大二中而起敎廳長二次辭職 
　　一中女中亦蠢欲動敎育會從事調停 
　　湖北省立文科大學學生在敎廳請願撤换該校校長黄海泉并要求收回開除十四名學生敎廳長范鴻泰不允學生即在該廳住宿不去現已十餘日矣此事起後僅三數日而省立第二中學學生因校監王益昶往自習室點名不應以學生談話遮路扯開認爲侮辱當夜將王逐出校外校長王劭恂出而排解無效憤而向敎廳求去學生遂含驅逐王校監之事於不問進而爲驅逐王校長之舉動復有一部分學生極力挽留校長如是校内學生分爲反王擁王兩派旬日來互相鬭鬨迄今不惟未上課亦未有解决之消息　　長　氏因該兩校學生不聽勸解辦事　手除向敎部呈舖開缺並一面呈請省長委員接替省長慰留再三辭意仍極堅决省長祗得給假十日仍勸不避勞怨勉爲其難詎此兩校學潮尚無解决辦法之際而私立中和學校前夜忽演毆學主任之事緣該校敎務兼事務主任談叔明與學生因事齟齬學生即舉爲相加談氏見來勢甚洶出門外避學生且尾而遣之談氏　操塲奔里許（該校係在公共體育塲内此塲即去歳舉行第三屆全國運動會之處塲極寬敝）卒奔不脱拳足交加傷頗重次日由軍警將此項滋事學生解用談氏除向敎廳呈請究辦外并巳向法庭提起訴訟學生亦向各校宣布驅逐談氏及舍務主任胡朗生之罪狀焉現省敎育會因學潮日見擴大日昨（十五日）特召集評幹會議議决先推陳時·吳士崇·黄秀山·藍少彌·江子麟·褚容川等六人先向二中文大兩校調查起事眞相并到敎廳勸文大學生回校俾便從事調查但文中學生困守敎育非見撤换校長及收回開除學生之明文不退而二中學生現在正組設校務維持會由學生及職敎員各出十五人組織之而職敎員之十五人亦由學生推舉被推舉之職敎員雖經學生之敦請多不肯擔任故該兩校迄今尚毫無調解辦法省敎育會之六位調解人亦覺棘手敎廳長范氏因此辭職之意愈堅乃上二次之辭呈且聞省立一中及省立女子一中亦在蠢蠢欲動之勢鄂省敎育前途頗抱悲觀而尤可怪者即敎廳長范氏自蒙省長給假後即不到廳亦未委員代拆代行而三位科長因廳長不敢到廳　中又被文大學生圍困亦相率不到廳科長如此科員更可不到廳矣堂堂一省敎育行政機關停頓如此可怪亦可悲矣（十一月十五日） 
[湖南學生上課但援助學生工潮未了]  
　　十四日長沙通訊湘垣中等以上各學校學生因長郡兌澤兩校開缺學生遞解回籍事特羣聚敎育司請願除政治上·敎育上·不良現象以爲解决學潮根本辦法提出條件十一項政府遂宣布特别戒嚴武力解散羣衆捕押請願男女代表十一人湖南工團聯合辦事處起而援助鉛印活版工會乃於十一首先罷工長沙各報十二全未出版十三日爲罷工第二日即學潮發生之五日政府方面始終認定學生舉動失當斷然取嚴厲態度於宣布全城特别戒嚴之外責令公私各校校長即日開導學生上課學生缺課者開除學生全校停課者懲戒校長解散學校一面責成公職人員誥誡子弟安心上課并出布告嚴申訓誡其文曰照得學校爲育才之地學生以勤學爲先欲求敎育之良首在學風之善邇來新說狂惑士習囂張人每恃羣衆爲名動以罷課相挾甚或受人愚弄鼓煽風潮逾越範圍擾亂社會自非預爲制止導之以正不足以端敎化而遏奸邪查近有少數痞徒敎唆青年聳動學潮供其利用本省長爲維持敎育防護安寗起見不能不嚴密拿緝執法以繩所望各家庭父兄務各訓誡其子弟毋受煽惑徒耗光隂各機關任職人員對於在學子弟尤宜從嚴約束毋予彼等以煽動之機而陷子弟於危險之地本省長言出法隨無論何人决不寬縱特申誥誡務各凛遵切切此布學生方面因政府高壓固不免憤激但多以此次動機甚微不欲因此犧牲數年學業且父兄誥誡與學校敎職員虞受停辦處分勸掖上課故趨向復課者居十之六七其餘十之二三爲復課者所牽動但希望政府將捕押代表釋放即行上課同時被捕學生因父兄勸誡自願具悔過書請求省長開釋湘趙遂於十二日晚親提寄押軍法課學生潘華國·黄青源·曹舜生·陳粹勞·鄧峨嵩·謝文希·黄厚基·周施羅·郭芳梧九名（餘二女生已釋出）訓誡後即取保開釋故各校學生十三晨十之九均照常上課十六日則一律上課偌大學潮至此告一段落附學生代表悔過文如下呈爲悔悟自新懇予恩釋以全學業事竊此次請願錯誤之處已蒙鈞座及敎育司長面諭生等聆敎之下痛不自已恨事前失察隨衆盲從貽誤至今噬臍莫及書云過而能改善莫大焉生等自今以往務當勵志攻書以副國家作育之初意而副鈞座期望之熱忱爰特具呈懇予從速恩釋不勝惶恐待命之至云云至印刷工人因援助學生全體罷工而發生反響現長沙各報經理及各印刷局以該工人等此次罷工雖係援助學生而手續上殊多不合兹由大公報編輯張平子等發起准十四日下午四時在通俗敎育報館召集報界會議共同討論取締辦法嗣後如有此項情事發生所有一切損失應歸該工人負責如不承認各報暫行停刋俟妥協後再當出報云云 
[蘇八中鮑校長到校接事]  
　　員生消極抵制 
　　揚州第八中學新校長鮑貴藻偕同省視學馮竹候來揚於十七日第二次接事兹錄情形於下 
　　校中之狀况該校聞悉鮑貴藻准十六日晚八時到校羣起恐慌訓育主任胡焕庸即將行李移住校外實行不合作主義至學生方面靜待鮑到校後再定對付方針 
　　任孟閑爲鮑奔走第五師範校長任孟閑近接敎廳胡廳長來函請爲鮑帮忙勿使八中成爲僵局任遂於十六日假附屬小學集八中敎員談話（八中敎員多半爲五師敎員）鮑請馮竹候代表任之意思請鮑到校後以最短時期請廳調任庶幾與敎員不發生惡感詎鮑否認致任之奔走又成勞而無功 
　　盧馮向各方面疎通省視學馮竹候·士紳盧殿虎於十六日爲鮑向各方面疎通俾鮑得以前途無阻惟收效甚鮮 
　　鮑蒞校之情形十七日上午十時十分鮑偕馮竹候乘人力車到校由校役導引至教務主任之室維時學生圍繞而觀若看劇然鮑馮休息片時即在接應室接職員談話由孫代校長一一介紹談　　即至校長　任事破題第一遭之函件係請各敎員帮忙 
　　敎員相率離校鮑到校後英算理化博物之各重要敎員相率離校表示不願合作一面致函於鮑棠還欠薪以期别課生活離校之敎員姓氏如下孫多項·陳後書·韋國棟·張兆祺·董惠·張揆讓·儡潤科·袁練生·徐兆棠·　敦福·薛鍾泰·沈夀山·姚技碧·王焕　·鄒森·李芷·顧鎭譁 
　　學校己停課鮑未到校之先敎員仍舊上課一聞鮑至即相率他去是以是日僅上二課學生有枯坐課堂者有散聚校内操都集議者聞將對鮑索敎員以免抛荒課業云又訊十六日鮑馮同於上午十時後驅車到校及校門雖未享以如前次到校之閉門　然進内適下第二課將上第三課時反對派見之雖第三節有課者亦不進敎室遂相邀離校聞學生預備午後齊向鮑氏索人上課鮑之如何應付屬稿時尚無所聞至前馮與鮑調之說雖未見諸享實然鮑氏設再被拒雖不與馮調恐將與向榮生調也馮或與五中之蘇簡一爲互易是否姑一併誌之 
　　校友寗會對繼長主張蘇省第八中學校友滬會昨接寗會來函謂新改組開會選出鄭開啟（現在東南大學）張通謨·江乾耀·陸爲金·朱元俊爲委員經衆公决對於母校繼任校長應合下列標準（一）品行純正學術豐富不受任何黨派操縱者（二）服務敎育界有年著有成績者（三）熟悉母校情形並有發展能力者始表歡迎云 
[問省視學蒞常查辦蘇五中情形]  
　　江蘇省立第五中學自蘇校長到校被拒後敎廳即派問省視學榮生查辦一切問於十七日下午到常惲代校長已先一日離校他去在校敎職員學生以惲有來函謂赴滬養疴不再聞問校事即紛電挽留問視學抵校後不見惲代校長即與訓育主任顧雄藻談話並查視表簿繼復召集全體敎職員詢問一切至晚間十時許始出校十八日上午問視學又至五中對於學校前途之利害及敎廳長胡慶華囑代轉告之辦法一一向敎職員說明冀使風潮平息新校長蘇訥侯仍可到校惟是否可以解决尚毫無眉目問氏擬即日回寗與胡廳長商榷再作相當之處置云 
[浙省敎育會調查各省敎費]  
　　浙江省敎育會昨函各省區敎育會云逕啟者敝省敎育界同人擬請指定税源專充敎育經費現正着手進行各省有無先例亟須切實調查貴省省敎育經費每年若干曾否劃出的欵或有無基金以及經過情形若何統希詳示俾資借鑑無任感荷 
[蘇省一中童子軍舉行大露宿預誌]  
　　江蘇省立第一中學校高級童子軍本學期三級功課行將卒業現擬於本星期五（二十日）赴無錫舉行大露宿由薛嘘雲翟華斌二君率領前往各項功課如製圖·筆記·烹飪·及野外生活等均須在營地詳加考騐並聞蘇州中國體育學校之童子軍敎練班亦已相約赴錫聯合露宿屆時定有一番盛况也 
本埠 
[敎費仍解管理處之滬海道尹函復]  
　　江蘇敎育經費委員會委員黄以霖沈恩孚袁希濤黄炎培賈豐臻楊鄂聯等致函滬海道尹請通令滬海道屬各縣將向章指充敎育費解繳敎育經費管理處之漕附屠牙各税照常解處各情已誌前報兹悉傳道尹已函復各委員謂接誦公函祇聆種切承屬一節已通令各縣遵照知注特復云云 
[上海童子軍敎練部之通告]  
　　上海童子軍會總敎練沈維楨十七日發出通告如下（一）奉董事部函知交通部南洋大學附屬小學童子軍總隊長陳虞欽君在五卅慘案中受彈身死現定本月二十一日在該校大操塲舉行追悼會同時並舉行葬禮本會除派員參與追悼會外加入本會各團體亦應表示敬禮以誌哀悼兹由敎練部規定辦法如左（甲）每團至少備輓聯（或花圈）一事預先送至該校（乙）每團至少派敎練一人隊長四人於是日上午九時齊集林蔭路（丙）每團備帶國旗一面隊長帶隊旗木棍一律制服（丁）各團有號手者亦須出隊以便吹號行敬禮一前發各團之表格尚未寄來望速塡就寄來以便彙送省會二英倫總會來函有英國童子軍數人欲與我國同志通信藉以交换智識凡各團隊員有願與該國童子軍通函者可先與經乾林先生接洽四北京清華大學張江泉函稱丹麥童子軍敎練鮑德恩君徵求我國童子軍照片及兒童畫品爲丹麥學校博物館之紀念各團如有土項作品可直接寄與張君五接董事部通告清心團體爲人數缺少暫停辦請將名義保留惟至遲須在下學期開學繼續進行六此次露宿各團費用應將人數均派每人用去若干應結算清楚報告本部藉資比較總教練沈維楨謹敬 
[省敎育會籌備二十周紀念續誌]  
　　職業敎育社等將合送實用物品 
　　江蘇省敎育會定本年十二月十二日舉行成立二十周紀念會各情已誌昨報其開會秩序昨報未經全載重錄如下十二月十二日上午九時三十分開會會塲在本會三層樓（一）行紀念禮（二）講演（由會延集名流講演）正午休息由會備便餐下午一時三十分繼續開會會塲在尚文門外迎董路職工敎育館（三）娛樂（新劇電影崑曲）（四）聚餐（下午七時在本會舉行加入者每人納餐費一元）其娛樂事項新劇托由潘仰　與戲劇協社接洽電影　章佁寅向商務印書館接洽崑曲託穆藕初代　專家蒞奏云又中華職業敎育社致江蘇獲務敎育期成會·科學名詞審查會·江蘇童子軍聯會函云敬啟者下月十二日江蘇省敎育會舉行二十周紀念典禮敎社與貴會等久在省敎育會辦事彼此關係頗深擬合送切於實用之物品表示微忱倘荷贊同即乞推代表一人會商决定云云 
[省敎育會幹事會明日仍提早舉行]  
　　江蘇省敎育會本星期五之幹事員會仍定下午二時開會昨巳通告各幹事聞須俟領到戒嚴司令部所發通行證後再行照常於五時開會云 
[中華職敎社呈請褒章之照給]  
　　斐律賓華僑陳迎來·施光銘·楊嘉種·蔡膺成·蔡德燦·林爲享當中華職業敎育社初成立時首加資助檳榔嶼中國領事戴淑原奉其先人春榮先生遺囑以及爪哇華僑黄奕住亦先後捐與該社經費又上海鉅商穆藕初·張效良·徐靜仁·劉厚生·薛龍泉·貝潤生·郭培之·鄭子彬天津鉅商袁述之等對於該社附設中華職業學校均曾慨助鉅資嗣經該社依捐資興學褒奬條例呈請政府分别奬勵即蒙照給各項褒章近該社又接到江蘇省長公署函稱因以上陳君等十七人捐資均在二千元以上由敎育部彙案呈請大總統各給　敎　　　　一方　已由該社　到分致　 
[全國國語運動大會將出會刋]  
　　上海西藏路平樂里全國國語運動大會編印全國國語運動大會會刋第一期業巳付印内容有該會的緣起·辦法·會歌·傳單招貼口號·旗號等文字以及各省敎育廳長國語名人的題字論文山西·北京·上海國語運動會的紀要等等會刋一大册陽曆十一月底可以出版聞總籌備處因會刋只印一萬册恐出版後不敷分派故已分函各地籌備會和各機關從速塡寄需要數目以便彙核支配寄發而免向隅每本郵費五分 
 
 

Page 11

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *   
 
 

Page 12

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *   
 
 

Page 13

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *本埠新聞 
[關於時局之本埠消息]  
　　聯豫兩軍會師攻魯昨據軍界方面消息北方形勢雖見和緩然孫總司令仍不改初志始終到底商經皖豫陜友軍積極進兵昨據前線報告徐北正面準備攻魯前鋒已過利國驛進逼韓莊豫陜兩軍北路已據邯鄲候命前進中路集中湯隂會攻德州東路巳抵曹州擬向濟寗前進至津浦線之聯軍右翼經台兒莊進攻前鋒已過棗莊向臨城包抄左翼皖軍繞道永城經由隴海路直趨韓莊聞各路聯軍覺有擴展之勢預料大戰在即 
　　孫傳芳電催吳齊出兵據聯軍方面接徐州消息稱五省聯軍總司令孫傳芳抵徐後即迭電吳佩孚齊燮元請其趕速出兵會攻魯直聞吳齊於本月十四日曾致電孫傳芳謂一星期中當可分途出發并請孫氏將大隊移至徐州以上（東南社） 
　　軍官述徐州近况昨有聯軍第三軍軍官自徐州來滬述徐州奉聯二軍最近狀况云聯軍自攻下徐州一二三四各軍均集中郊外其由徐北進之先鋒隊由第一四軍抽編合組爲全軍精銳刻在徐州北五十里柳泉待命進展惟孫總司令以北方局勢變化徐魯戰事之進止已迭次召集各省代表會議取决戰略孫司令又以我軍轉戰前方不無疲勞又因蘇浙地方重要爲鎭靜人心起見故抽調第三軍第一支隊李俊義部南下塡防分駐松·嘉·滬·沿滬杭路一帶以重防務至徐州聯軍兵械敷足其前方戰事將由第四軍長盧香亭擔任第一軍長陳儀則任徐州防守事宜至豫軍之發動在岳維峻抵徐晤孫總司令時即早經商定（東南社） 
　　孫傳芳今日由徐回寗寗訊聞五省聯軍總司令孫傳芳將於今日由徐乘專車返寗主持一切徐省長已飭各官廳預備歡迎寗商會及各公團亦巳籌備一切 
　　孫傳芳對督蘇態度據聯軍方面傳出消息孫傳芳近在徐州接蘇紳及各法團擁戴督蘇之電日達數起蘇浙政客又麕集孫側以此固請聞孫對督蘇問題仍不肯積極表示以徐州雖下時局變化未已在軍事行動未停止前雅不願於政治問題多所論列故孫屢向來徐之請願者云容俟返寗當與蘇省父老從長商榷總之民意所欲者余無不樂從云云又孫每與人談話極主張蘇省軍民分治云（東南社） 
　　京漢路形勢仍緊昨據聯軍方面消息京漢路十六日仍中斷正定·保定·大名·一帶之大隊奉軍因豫軍尚未停止軍事行動仍未撤退并聞豫岳决意以四五六等路由京漢路進攻一面密電請孫岳軍截攻奉軍後面（遠東社） 
　　馮玉祥删電原文馮玉祥删電已略記昨報專電兹再錄原文如次近自東南事變以來舉國騷動玉祥懼戰禍之蔓延增國人之痛苦嚴束所部篤守和平頃奉執政元日電令内開（中略）此令等因玉祥遵飭所部即日駐守京漢鐵路一帶所有該路沿線一切治安自當與岳督辦會同竭力維持以副執政責成之重與謀時局解决之方愛護和平不渝終始區區素志謹電伸聞馮玉祥叩删 
　　謝鴻勳有南回說昨據聯軍總司令部某要人由寗來滬述及聯軍攻魯决由豫鄂兩軍迎面進行浙閩聯軍爲後援并因休養起見决將浙軍調回松嘉休息同時謝鴻勳軍長亦將隨之回南將來松滬等處軍政諸務行將由謝軍長指揮惟孫總司令爲維護命令起見决不在滬設軍事機關 
[省長民選運動中消息]  
　　中國新聞社云自稽翥青范敬五等提出民選省長問題於縣議會聯合會後頗惹起一般人之注目在此軍治勢力以下倡談此議本含有許多不可能之性謂以無拳無勇之縣議會在此槍林彈雨之下能爲蘇人建設良好政府無論何人均不敢預定其必成本社記者昨特造稽翥青氏之寓所詢以對於民選省長之主張據稱余自離鄉以後將近十年對於蘇事向未過問此次來滬見蘇省迭罹兵災心酸萬狀以淮海一帶而論所受軍閥之各種蹂躪較粤桂川湘有甚萬倍中國爲中國人之中國列强之不平等條約旣應全體一致以謀取消則江蘇爲江蘇人之江蘇凡屬蘇人皆有籌謀治安之責任是以有民選省長之提議至於請願於省議會及縣議會聯合會因該會爲江蘇全省人民之合法機關捨此别無相當機關可以替代也至進行選舉之手續在余個人方面擬草一江蘇省自治草案條陳於全省六十縣人民之前其他則聽憑縣聯合會之進行及孫馨遠督辦如何處置耳至外人疑爲有黨派色彩夜行者自信非盜不能使犬無吠言畢微笑記者復至縣聯會晤該會執事于君詢以進行之手續據稱余與稽君　青素不相識本會同人所以容納彼等之意見者實因省長民選爲自治上必經之路程亦共和國家所應爾者稽君等旣爲蘇省公民當然有請願權限本會受其請願通過執行亦本會應盡之責任至於如何進行當以六十縣之公意爲斷 
[蘇浙縣聯會將開聯席會議]  
　　江蘇全省縣議會聯合會委員長李右之昨致浙江全省縣議會聯合會理事長陸啓電云杭州興武路浙江全省縣議會聯合會陸佑之先生曁諸位理事先生均鑒一年以來蘇浙三遭兵事豆萁相煎池魚無妄縱云刦數抑亦人爲去春貴會諸理事與敝會諸委員携手春申一堂晤叙魯衛兄弟之親虞虢唇齒之附殆有過之無不及也洎乎齊盧交惡蠻觸相爭吾兩省最親睦之縣聯會代表一百三十五縣之縣議會即代表一百三十五縣之人民函電交馳同申呼籲言諄諄而聽藐藐卒至俱傷兩敗重苦我民事定思之有餘痛焉然軍閥縱怙惡不悛罔知覺悟徒逞個人之意見引起兩省之糾紛試問吾兩省人民對之作何感想乎試問吾兩省人民何嘗互有違言乎學生之於學校工商之於市肆雜居錯處相愛相親壤地毘連何往而非親戚故舊其利害關係爲何如本無鬩牆之爭尤賴禦侮之助吾蘇百孔千瘡民力凋敝不同貴省之完善旣叨連枝之誼亟爲將伯之呼焦頭爛額悔禍於前亡羊補牢毋忽於後敝會與貴會同爲全省之民意機關亟應有所表示以謀自决今者馨帥出師徐方底定大江南北浙水東西吳越一家止戈可慶第大兵之後滿目瘡痍休養生息端資民治然非兩省人民共同商榷詳晰討論不足以策安全而謀久遠爲特電請貴會諸君子聯袂蒞滬先期示知以便邀集敝會諸委員開兩省縣聯會聯席會議研究省政民治諸大端以盡代表人民之責任想貴會諸君子提倡自治敦睦鄰封必能惠然肯來不我遐棄也臨頴神馳佇候明敎江蘇全省縣議會聯合會委員長李味青叩巧印 
[徐鼎康允暫維持現狀]  
　　東南通信社云江蘇省長徐鼎康前擬辭職意甚堅决現因蘇紳一再挽留徐不得已勉暫維持俟繼任有人即行卸責至徐氏所以急於求去者係因蘇省財政日陷困境本人毫無補救辦法故也 
[昨日斬决三盜犯]  
　　昨日（十八）上午九時二十四分上海縣公署執法處派淞滬警察廳游巡隊一大隊計百餘人押解斬决盜犯李二同范國文姚殿其三名至南車站交與第六連憲兵轉解北站當由南車站備專車開往北站並由華商電車公司總理（即天主敎華領袖）陸伯鴻親赴南站對該犯等分給牛肉饅頭白蘭地酒並宣讀敎語爲之祈禱 
　　又訊昨日戒嚴司令部命將李二同·范國文·姚殿其·三盜犯於上午十一時半斬决北火車站一帶圍而觀者數千人均以爲即在車站旁首執行後執法官張思永臨時改變在寳興路底舉行遊行時保衛團馬隊在先次戒嚴司令部之軍隊三犯均赤膞坐黄包車抵刑塲後仍由前次之劊子手將三犯依次斬决並將頭顱裝入木籠内帶回犯事地點示衆 
　　又訊盜犯李二同·姚殿琪·范國文奉戒嚴司令部軍法處判决死刑解經閘北斬首所有首級三顆經警廳飭探邱秉章乘坐汽車立即携往斜橋堍分别懸掛該處電桿上示衆一時觀者人山人海該管警署派警在四周照料彈壓兹將司令部佈告錄下 
　　『爲宣佈罪狀事案據淞滬警廳呈報引度盜犯李二同姚殿琪范國文等三名送請核辦等情當經發交本部軍法處訊據該李二同供認在英法兩租界迭次夥刦得贓姚殿琪范國文供認在方斜橋仁裕米店及英法兩租界夥刦得贓各不諱查該犯等迭次夥刦得贓實屬不法已極自應依照新刑律第三百七十三條第一二兩項及懲制盜匪法第二條之規定各處死刑兹於本月十八日驗明正身綁赴刑場執行死刑以昭炯戒此佈計開盜犯李二同年三十歳直隸保定人係在英法兩租界迭次刦鈔票等件並在狄思威路高副官家夥刦得贓之犯盜匪姚殿琪年二十九歳直隸青縣人係英法兩租界迭刦鈔票等件并在狄思威路高副官家及方斜路仁裕米店夥刦得贓之犯盜匪范國文二十九歳直隸大名縣人係在英租界及方斜路仁裕米店夥刦得贓之犯 
[特别戒嚴之昨訊]  
　　戒嚴鐘點巳准展緩一小時淞滬戒嚴司令部復總商會函云頃准大函誦悉一是所陳各節俱屬實情敝部爲體卹商困計戒嚴時間准予展緩一小時自上午一時起至六時止定於十一月十七日起實行巳通令軍警保衛團遵照矣相應函復即希察照爲荷此致上海總商會 
　　郵局請准郵差夜間通行上海郵務管理局昨函閘北保衛團云逕啓者郵局信差身着制服除肩章有中華郵政四字外所戴帽上亦有制定之飛鴻標識故歷來無論地方如何戒嚴信差不須證驗概能通行無阻邇聞信差夜間往來亦有中途被阻情事想係不免誤會除函請淞滬戒嚴司令部轉令軍警人等遇有身着制服之信差隨時放行以便交通而利郵遞外相應函達即希貴團查照轉告所屬一體知照爲幸 
　　警署取締南市旅館南市十六舖一帶各旅館每晚由一區警署署長知照巡官督帶長警按户搜查頗形嚴厲凡來歷不明住宿及聚賭等事概行嚴重取締並諭各該館主以後均宜遵照定章如有可疑之北音旅客形似軍籍中人者應即先行報告如敢故違一經查獲定即嚴重處罰其他如軍用品服裝等類不准寄存云 
　　遊巡三隊加撥巡邏部出巡警廳派駐浦東陸家宅遊巡第三隊隊長趙年修以轄境其昌棧一帶地勢扼要際此戒嚴時期防務不容稍懈除親率長警巡查外昨又調撥楊家宅第六派駐所巡長魏子清及五福路派駐所巡警張某等爲本隊巡邏部分班出巡以資保衛 
　　江蘇全省特别戒嚴之辦法本埠軍政各機關昨接護理江蘇省長徐鼎康訓令云本年十一月七日准江蘇總司令部咨開查省城宣布戒嚴經咨行在案兹送上臨時戒嚴辦法祈查閱除令警廳分處張貼外爲此咨行查照等因並附件到署准此合抄附件令行查照並分别咨行一體知照此令「附抄江蘇全省特别戒嚴辦法」第一條爲保衛本省完全治安預防盜匪擾亂秩序起見特爲規定特别戒嚴辦法以資警備第二條戒嚴總司令部不另組織以江寗鎭守使曁警務處人員兼充各戒嚴區域内設戒嚴司令官一員由各該地鎭守使或最高級長官兼任之各軍隊出動鎭守使或最高級長官隨軍出發時即以留守部隊之最高級軍官充任之第三條各區域戒嚴司令部均以該鎭守使或軍事最高機關兼任不另組織第四條各戒嚴區域之警備由所駐軍隊警察敎憲兵警備隊水師緝私營等分别擔任第五條各區戒嚴司令官於該區重要地點得配備軍隊駐所並督飭本區内警團等協助防務第六條在警備地域内行政及司法事務有關於軍事者該司令得監督指導之第七條各區戒嚴司令官對於所管轄區域内有執行左列各項之權（一）集會結社認爲於時機有妨碍者即時解散違者究辦（二）講演戲劇及新聞雜誌圖書告白認爲有妨碍時機及治安者勒令停止（三）凡人民所有物品可供軍需之用及關於民食者至時機必要時得禁其輸出（四）商賈行旅寄宿於警備地域内者須受檢查如有形跡可疑之人即拘留報告於所在司令官辦署（五）郵電各局往來之函電須確受稽查員之檢查（六）檢查私有槍砲彈藥兵器火具以及其他危險物品須呈報備案於時機之必要得没收或購買之（七）凡入境之輪船火車及其他舟車往來客商出入物品得檢查之如有形跡可疑之人與違禁之物即拘留報告所在司令官究辦（八）凡製造軍械或存儲彈藥之處其附近應一律嚴加防備至必要時得斷絕交通（九）凡重要機關繁盛街市及交通衝要應加派軍隊駐守以備不虞（十）城門啓閉時限由戒嚴司令官隨時斟酌情形規定之但於時機必要時得稽查出入（十一）每晚限定時刻令街市一律肅靜除衛戍巡查崗警及傳令官兵外如有行人即嚴行盤詰不准通行（如關係生命必須外出者應報告就近警察查明屬實代其處置）其時刻由司令官隨時規定佈告之（十二）在警備地域内之家宅建築物及船舶礦坑中如因時機之必要無論晝夜須受司令官所派委員之檢查（十三）入境之人民或各種團體認爲有妨碍安寗秩序者得分别拒絕之違者重懲（十四）隱藏敵人偵探間諜及俘虜而不即時報告查出從重究辦（十五）凡有聚衆滋事爲有害治安者得逮捕從嚴究辦第八條至戒嚴終止時另有解嚴命令施行解嚴第九條本辦法自奉到戒嚴命令之日施行 
[救護消息併誌]  
　　濟南紅會來電中國紅十字會總辦事處昨接濟南分會來電云（上略）敝分會前已出發徐州繼駐兗州每日治療傷兵五六十名後方醫院亦已開設每日治療數名合將出發設院各情形電請鈞處備案濟南分會叩篠 
　　南京救濟會派員來滬中國紅會總辦事處設立南京難民救濟會昨特派兪友仁來滬與總辦事處接洽即日返寗并擬分派人員出發各方施行救濟 
　　紅會致岳督電中國紅十字會總辦事處昨致河南岳督電云河南開封軍事督辦岳鑒敝分會現在各處設立辦事處組織救護隊曁婦孺收容所等項請通飭前綫各軍事長官飭屬一體妥爲保護中國紅十字會總辦事處篠 
　　河南商邱紅會來函中國紅十字會總辦字處昨接河南商邱分會快郵代電云（上略）現因時局不靖國民軍第四第五兩師紛向豫東一帶布防兹約同會何秉鈞等擬在朱集隴海路車站及夏廟站里集設立辦事處並組織救護隊六十名婦孺收容所數十處爲此電請鑒核備案並轉電豫軍事長官准予保護以便施救商邱分會叩眞該總辦事處當即電復云眞代電悉巳電請岳督飭屬一體保護總辦事處篠 
　　内黄縣楚旺鎭成立紅會中國紅十字會總辦事處昨核准河南内黄縣楚旺鎭分會成立寄去正會員徽章及證書三十分併送紀念册三十本印旗圖記救護章程及免電報費通函一件 
　　孫傳芳復濟生會電中國濟生會昨接聯軍總司令孫傳芳復電云寒電悉貴會繫念民生接濟糧食仁至義盡欽佩奚似凡糧船經過處已飭軍警妥爲保護矣此復孫傳芳篠 
　　濟生會派員赴寗中國濟生會爲蚌埠紅十字會銀行公會等團體通電乞賑昨特派由馮仰山君前往南京與該處分會接洽查賑事宜并擬派張賢清君於日内前往蚌埠賑濟云 
[松江車站昨日發現三炸彈]  
　　幸未傷人 
　　滬杭鐵路松江車站昨日（十八）上午十一時許適由杭開滬之三號特别快車將到該站中道鐵軌内發現炸彈三枚形似電燈泡式樣幸未炸裂傷人當經該站路警瞥見遂即報告王段長其時駐滬鐵路警務處王段長由滬乘四號車在松江即經王段長得報後正欲報告松江司令部適時第二師第三旅長李俊義在對面車站月台故即報告李旅長派兵士將炸彈收没以免危險 
[嚴司令禁止集會佈告在租界張貼]  
　　淞滬戒嚴司令嚴春陽於本月十四日曾出布告禁止聚衆集會嚴司令並飭書記將該項告示謄寫多份蓋印後送與公共租界工部局發交各捕房四出張貼俾租界人民一體遵照昨晨新署門外亦貼一紙其原文已見前報兹不再錄 
[納税會今日開全體臨時理事會]  
　　上海公共租界納税華人會昨通函全體理事云逕啓者本屆選舉前經理事會議决定於十一月二十二日舉行投票當經照案趕辦乃各委員所審查之名册甫於十二日送齊按照審查清單等件各項問題均有待於磋商迭經開選舉委員會到者僅止數人亦未能有所决定照前定之期投票實已不及兹特定於本月十九日下午五時特開全體臨時理事會商議展緩日期并一切進行辦法事關選舉要公務祈撥冗駕臨與議萬勿見却無任感盼云云 
[愛國募金交際員會議]  
　　限期結束募金捐册 
　　上海各路商界總聯合會愛國募金後援隊昨晚開交際委員會討論根據該會各路議董議决限期結束捐欵問題公决辦法如下（一）前發出各路之愛國募金捐册限期一星期内將捐册一律收回結束由交際員程仕勇張炳臣擔任公共租界各路張賢芳朱保羅擔任虹口各路杜春蓀余復生擔任閘北童理璋擔任法租界樂樹滋擔任南市分别接洽收束（二）將交際員辦理經過情形推張賢芳於開議董會時報告以清手續（三）討論商界總聯合會建築會所募集基本金問題决定俟愛國募金事宜完全結束後根據各路議董會討論辦法進行遂散會 
[南洋大學定期追悼陳虞欽吳恒慈]  
　　南洋大學昨發通告云敬啓者五月三十之慘役敝校同校陳君虞欽以受英捕之槍彈而死吳君恒慈以悲憤而死今敝校公議定於十一月二十一日（天雨順延一星期）上午九時在敝校大操塲舉行追悼會同日並爲陳君舉行葬禮倘蒙各界光賜誄文及參加典禮無任感激所有輓聯等件請於三日前送交敝校以便佈置此請公鑒交通部南洋大學謹啓云云 
　　附「陳君虞欽事略」陳君虞欽廣東增城人父宴棠先生南洋荷屬山口洋埠僑商也君即誕生此地曾肄業該埠中華學校及新加坡道南學校民國十年夏返國轉入本校附屬小學敏頴和靄活潑天眞師長同學英不與之相得陳君服務童子軍凡數載任總隊長成績卓越又擅運動同學均視爲後起之秀陳君讀書敏慧過人尤精算術爲全級冠君自幼生長南洋目擊僑民被壓時懷伸張民氣之志今年五月卅日爲援助工人事上海學生結隊演講遊行君奮發激昻在南京路攘臂奮呼不幸被英捕槍擊腸穿七洞醫治無效卒於五月三十一日七時長逝年僅十七又「吳君恆慈事略」吳君恆慈安徽休寗人燦如先生之冢子年十二畢業於緝熙國民小學入上海梅溪高等小學十四歳復入清心初中越二年畢業來本校附屬中學肄業少負氣節遇事不餒五卅變起吳君熱腸義膽形於言色嘗於大會時作演辭曰「國是大家的國年紀小的豈是不能愛國的麽年紀小的就不准爲國犧牲麽我們也得參與我們人小心不小」慷概激昻聆者動容嗣後同胞被殺之惡耗時有傳來吳君以是激爲瘋狂逢人便呼「愛國」「救國」後就醫求治無效七月三日卒於蘇州福音醫院年十七 
 
 

Page 14

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *[蘇紳贊成全蘇公會之函牘]  
　　蘇省公民周劍寒吳公望等爲運動蘇人治蘇事宜邀集滬上同志組織全蘇公會敦請重要紳士充任會董至昨日復函贊助者巳十數封兹略誌如下（一）施肇曾復函「敬啓者接奉台函祗承一一諸公等鑒於時局糾紛邦國殄瘁集合旅滬蘇人組織全蘇公會藉資商榷而　澄清卓識熱忱深堪佩仰辱承謬愛舉充會董聞命之下惶悚莫名弟年第識昏才庸學淺螳螂之臂豈能當車楊柳之資寗任支厦籌維再四未敢濫竽特此愷切力辭即希鑒納另舉賢能爲荷方命乞恕此復全蘇公會施肇曾啓十一月十七日」（二）稽翥青復函「敬復者接得來函敬悉一是蘇省爲文化之中樞歷受軍閥所征服黄金白刃奪我蘇人之氣節而莫可如何是可忍也孰不可忍惟爲虎作倀之徒甘於認賊爲父造作是非淆溷正義一齊人傳衆楚人咻非有規模之集合不足以資討論非有多數人之結合不足以言成事諸同志爲蘇人先覺本此宗旨積極進行水到渠成前途無限望風響應當有人在翥青忝爲蘇省份子自當振刷精神一致奮鬥董事一席謹如尊囑但蟻負一栗馬負千鈞力不能勝之處尚望諸同志不吝珠玉時加指示爲幸肅此謹復並祝公祺稽翥青上十一月十二日」 
[孫傳芳致董康電申謝推戴督蘇]  
　　蘇紳董康曾發表通電主張推孫傳芳督辦兹接孫氏覆電云綬經總長大鑒讀蒸日通電猥以芳之不敏重辱奬借感佩奚如際此時局艱難之會以芳蹇下恐未足以副左右之望容俟緩日南旋再與左右從長計議先此申謝孫傳芳寒 
[孫傳芳覆黄申錫電]  
　　下關留守處沈處長轉黄申錫先生曁貴同仁均鑒惠電誦悉至紉盛誼兹擬稍事佈置即行遄返金陵把握匪遥諸容面罄孫傳芳删 
[三公團電迎孫傳芳回寗]  
　　江蘇省政研究會等各公團昨致孫傳芳電云徐州孫聯帥鈞鑒報載鈞帥電全省縣議會聯合會文謹悉旌旆將旋東南半壁鎭攝攸資萬民額慶除推代表吳君公猛等恭迓節麾外敬此電陳藉表微悃江蘇省政研究會·江蘇聯治協會·江蘇國貨勸導會·叩巧 
[縣聯會代表已赴徐謁孫]  
　　江蘇縣議會聯合會主張請孫傳芳督蘇并推委員兪惟珏等赴寗轉車赴徐兪氏已抵南京昨日有人由寗來滬據云兪君已乘坐惠車赴徐謁孫以表推戴之意 
[各團體謁孫代表返滬]  
　　結果甚爲圓滿 
　　國民通訊社云全國學生總會·上海學生聯合會·上海市民協會·等各團體前派代表赴徐州謁晤孫傳芳請其啓封愛國團體保護愛國運動已誌前報兹聞該代表張晚柳蔣宗文李士林楊裕發等已於昨晨返滬據云余等（代表自稱）於十一晚起程翌晨抵寗因津浦車未通在寗勾留三日十五日早車赴徐晚十時始到次日午後至車站謁孫因孫之總司令部尚設車上其所居爲二等臥車投刺後不久即由其副官長接見首問我等謁孫意見並謂孫氏對於愛國運動極表同情對於青年奔走國事尤爲欣佩上海各愛國團體如工商學聯合會總工會等爲奉系軍閥所摧殘至今尚未啓封孫氏甚覺歉然蓋彼實因軍事倥偬不暇及此非有意高壓愛國團體又云諸君携來函件總司令已親閱不久定當轉令上海戒嚴司令祈有以慰諸君之望總之俟軍事略事收拾後一切均可辦到請諸君妥爲轉達各貴團體諸君云云 
[學聯會與警察交涉經過]  
　　戒嚴司令有保護學聯說 
　　日前淞滬警察第五區派警察一日間造學聯三次聲稱奉長官命令令該會駐會職員撤消會牌當由該會職員答云本會自民國八年成立至今巳六年歷來以愛國運動并保護學生本身利益爲職責自浙軍來申更努力共同反奉并無越軌行爲上海其他各種團體懸牌甚多他們撤去我們亦當照辦爲何貴署獨令敝會撤牌警察無言默思良久復又催促該會以負責人未在會爲辭警察未允昨日復有四區稽查李海峯到會探訪一切并稱戒嚴司令部無壓迫貴會意乃有人仇視貴會間接欲有所不利於貴會者午後又有五區吳巡官隨帶警兵多人至該會復迫令撤消會牌當由該會職員兪君聲明已派代表進謁嚴司令吳乃去該會代表劉雲簡君昨至戒嚴司令部晤軍法處長張思永述明來意張略云貴會旣無越軌行爲且未嘗開會當可照舊懸牌辦公并允加以保護 
[各保衛團消息]  
　　請願招募女團員之提議上　兩縣閘北保衛團昨據女子日報社副主任程席儒呈請招募女子充當保衛團員詳述具體辦法特錄之　　開心保衛團者之研究原文云呈爲請招募女子充當保衛團員以完團務而維治安事竊國家所籍以維持社會民間安寗秩序者實賴有警察故警察武裝和平之軍士也由廣義言之則代表國家行使職權由狹義言之則保安人民捍衛地方是以各國三權鼎立警察雖屬於行政然其興立法司法關鍵亦屬重要列國對於警察制度罔不設置妥善蓋其爲國家良　之所由也我國當清季末葉士大夫有識之　爭相建議始有警察之設然自民元以來垂十餘年試一考查各地方之警察成績非不足以維持社會民間安寗秩序然積習相沿未嘗稍加振刷對於捍衛地方未免時有缺憾加之連年内亂民不聊生盜竊蜂行防不勝防人民爲自身生命財産計周應有自衛之方法此鈞團之所由設乎滬上迭遭兵燹閘北地跨上寳兩縣往往首當其衝然每遇危急之際全賴鈞團之力卒能相安無事顧今我國各行省縣均有保衛團之設要其成績終無有出鈞團之右者是以聲名洋溢乎中外居民額首而慶頌不已也此皆鈞團爲公服務克盡　職有以然也竊以爲鈞團凡可以消弭匪患維護居民者必更悉心詳求以期全無瑕疵庶幾爲全國辦保衛團企業者之　挛此席需等故敢不以女流謹以管見所及備爲芻蕘之獻席儒等歷考歐美各國之警察組織莫不採用女子服役其間如美目用女子充當警長法則女子充偵探者占多數柏林德之都會也警察設立亦最完備而著名之大偵探家梵克　女士即爲其首席之偵探西曆一千九百二十一年值其國内多難之秋女士在警署中服役迭爲救濟賑災等事屢受其政府之重賞日本大正五年（即民國五年）東京警視廳首先任用女子其後神户大阪各繁邑都會均相繼招募當大正八年（即民國八年）嚴禁私娼嘗派女警員爲檢查實行取締成績頗著俄以女子充當警員固早已行之視其政府實行徵兵制並女子亦在應徵之列然則各國之女子皆能與男子分工合作我國女子豈皆全無生氣奈何設備完美如鈞團竟無一女子充當團員耶此誠席儒等私心耿耿而不能自已者也諒以我國風氣初開女子未全解放提倡乏人殊可浩歎此其不僅摇葉女子人格實爲妨碍社會國家進化之一大原因際兹時局糾紛未解干戈方興未艾滬地尤直戒嚴人心惶惶不可終日綁票巨案層見迭出轉眼寒冬又屆萑苻未靖席儒等竊以當今女子精神·體格·學識·才能·堪以充當鈞團團員者必大有人在用以檢查旅店搜索匪窟破案不難且藉以提高女子地位爲全國首倡使天下望風景仰外人見而生敬彼亦必能稱我中華文化確有發展人民不論男女均能從公服務滬地爲中外觀瞻所集如此於國家體面當亦增光不少伏維鈞座關懷地方當能不恥下問席儒等女流無似區區爲社會爲國家爲民衆盡其拳拳之愚以冀採納至於經費一層席儒等亦願自告奮勇率領姊妹向各方勸募務使鈞團不因此加負擔惟或遇不足及開辦經費則不得不仰待補助而女團員寄宿及辦公事務所必另借一地址惟隸屬鈞團而受鈞團之節制管轄俾男女有分不致與我國固有禮敎相抵觸女團員名額可暫定五十名或一百名半義務職半僱傭所着制服可即以女校新式體操服稍加改良之若用以採訪偵探則不妨即以便衣而給以執照總之協助男團員之所不及者近是耳謹乞迅賜裁奪令行祗遵實爲德便謹呈上寳區保衛團團總王具呈程席儒等 
　　閘北保衛團聘任董事陸桂山上寳兩縣閘北保衛團昨致函聘任陸桂山爲本團董事職錄其原函如下「敬啟者本團組織以保衛閭閻安寗爲職志成立迄今一切展布尤賴地方諸君熱心贊助羣策進行素稔執事急公好義爲衆推信爲特肅此函敦請擔任本團董事一席尚希慨允就職贊襄一切毋任公企」 
　　北城保衛團組織就緒北城商業聯合會組織保衛團極爲迅速一切手續咸已就緒經濟方面除發起人先行認捐外地方紳商應募捐欵者甚形踴躍如望懷堂已捐助洋一千元仰止堂振興公所及王克記等均慷慨資助該團總敎練馮潤生總隊長張盛祥編制操塲規則及出防規則並奬懲條例頗爲嚴厲董事部王增慶·鄭雲芳·施翔林·杜經成·華潤生·劉東生等擬即日召集董事會議討論團務進行事宜云 
　　董家渡保衛團第三支團將成立新西區斜橋迤西局門路一帶由各工廠發起組織保衛團即經該處各士紳開會集議積極進行各情已誌前報兹悉昨日又假座益豐廠會議選舉董事三十餘人並呈請董家渡天主堂總團加給委狀俾便尅日成立 
　　上海董家渡天主堂保衛團第一支隊主任董事包榮堂·江宣甫·曹龍田·等昨發募捐綠啟文云竊以本區居商業中心爲菁華薈萃之地北接租界東濱黄浦烟户稠密交通衝繁地面廣袤十餘里游民盜匪混跡其中值此多事之秋時有乘機竊發之虞同人等爲謀鞏固治安起見乃於去臘邀集各業代表公同議决聯絡董家渡保衛團在本區組設第一支隊成立以來規模粗具現擬擴充員額增厚防務第以需用浩繁籌措艱難事關公益端賴衆擎爲此仰祈紳商各界俯予贊助踴躍輸將庶幾集腋成裘俾免竭蹶以厚防務曷勝企盼 
　　南市保衛西區區長患病請代南市保衛團西區區長夏國樑因患目疾呈請給假一月以資調養業奉團長核准所有該區區長一職已委團副兪元爵代理云 
　　東南城商業保衛團之籌備大東門肇嘉路十五舖地方從前有商團原額四十名自民二鄭鎭守使任内將全埠商團解散舊會員均各星期嗣因邇來地方不靖淞滬地方亦係特别戒嚴防務關係重要因此該路商業聯合會迭次磋商召集舊會員並添招新團員辦法業於昨晚討論結果先從籌集經費爲入手辦法繼議推舉吳蘭蓀·吳冀臣·吳蔭槐·等與舊會員接洽預擬定名曰東南城商業保衛團額定團員八十名制服軍械俟下星期開會再行提出討論 
[改良海關出口貿易報告册之意見]  
　　總商會之會議 
　　江海關出口貿易報告造册處擬改良出口報告册前函總商會並附英文附表徵求意見昨日該會特邀素有研究之趙晋卿·鄧峙冰·兩君及出口各業公會代表嚴鼎澄等於下午二時詳密研究擬具改善各要點如次（甲）原定出口貨類爲七類擬於原有七類外加烟酒類一類其類如下（一）獸畜及獸畜産品類（二）植物類（木除外）（三）疋頭織造及衣着類（絲除外）（四）絲絲料及絲産品類（五）木燃料及紙類（六）礦砂五金礦産及製造品類（七）雜貨類（八）烟酒類（乙）每類下再分目再加號碼再加備考以筆劃多少爲先後（丙）蛋白蛋黄改列　物性飮食類 
[淞口外中國海軍近狀]  
　　海軍總司令部派駐吳淞三夾水防守砲臺之各兵艦仍如前數日情形無甚更動惟通濟砲艦則於昨晨七時起椗向口外瀏河崇明及江北等處洋面巡查海籌砲艦則於三日前晨間七時駛往口外洋面巡緝晨七時又駛返三夾水口停泊掩護砲臺 
[鮑團長巡防白龍港]  
　　駐淞鹽捕緝私營及駐淞水警第四區所屬各隊巡艇奉命調往白龍港及對岸柴沙等處嚴密巡防駐淞緝私團長鮑海籌昨並調集所屬師船多艘親自督率開駛赴白龍港一帶海濱梭巡駐淞浙軍稽查處長樓炳章因防務緊要特向救生局借用慈航救生小輪一艘經朱水澄經董應允後飭令該輪舵工人等聽候該稽查處調用 
[第三軍今晨又有一批到滬]  
　　聯軍第三軍奉命南下曾經分批回浙迭紀前報昨日（十八）該軍續有一批南下掛車十六輛昨晚七時十六分由南京江邊專車東下預計今晨三時可以抵滬轉車返杭 
[昨日之軍事運輸]  
　　前夜（十七）十時四十五分由松江車站備掛邊車十輛牲口車一輛廂車四輛係裝運浙軍第四旅營底及看守營底之兵士五十餘名由松江專車開往筧橋 
　　又浙江督辦公署軍需課因駐紥筧橋軍隊需用濟養品昨由南星橋車站裝出軍米一車柴板二車於下午三時半專車運往筧橋 
[陳調元恢復第二師]  
　　昨據南京某要人消息陳調元原有之第四師及補充旅自奉軍丁喜春之第八師被陳繳械後陳以蘇軍總司令名義即將奉軍解决之第二師所部之補充旅恢復舊觀任朱熙爲該師師長駐防南京（中國新聞社） 
[航業雜訊]  
　　日軍艦回國日本海軍省前因增防長江各埠曾派第十四艦隊内之驅逐艦江風谷風等來滬江風即開赴鎭寗谷風乃留防滬上現因東南戰事聯軍亦有主和之舉前綫各軍已在撤還故谷風號已經該國海軍省電令撤回吳軍港昨已啓椗東渡矣江風號即日亦由長江下遊開來上海 
　　寳温氏抵滬本埠公共租界總巡寳温氏Dewing前已由英至美再由舊金山搭大來郵船孟洛總統號來滬業於昨日抵申 
　　粤税司來滬廣州海關税務司愛特華第氏有因重要公務須至北京由香港轉搭蓋烟囱公司之柏曲洛克司號輪來上海同船又有從香港至申之英國陸軍中將麥克南天氏約於昨日到申聞粤税司即將轉輪北上 
　　津商市恢復戰事發生以後上海北洋各客帮即停止裝運洋布及匹頭等項至今已逾三週現本埠已接到天津來電略謂時局和平航行已無阻礙商貨亦可暢銷上海運津匹頭洋布請即開裝等語故滬上各客帮紛紛將匹頭貨開始由今日出口之景星輪趕運赴津共裝二千餘件又本埠銀錢業得津電該處洋厘大跌紙幣已可流通囑即止運現欵前往以免虧耗成本云 
　　美天文家過滬美國Ｓwarthmars大學之天文學專家臘孚林·狄恩·以及馬遼德氏等三員爲研求日蝕月蝕之原理特備帶望遠鏡以及各種應用儀器從舊金山乘船來滬預備轉搭大來公司孟洛號輪前往蘇門搭臘之佩可倫地方與各國研究天文學者在彼處共同考察蓋因本年在佩可倫之日蝕月蝕爲近數十年來最明顯之一次誠不可多得之機會故臘孚林氏等來申後聞即須前往云 
[蘇俄領事請交出俄船]  
　　上海泰晤士報云一九二二年有俄船三艘載哥薩克兵數百名抵滬今尚餘哇克化資克號泊於江南造船所外浦江中名義上雖歸中國海軍當道管轄但仍未據爲實有聞本埠蘇俄領事現正與華當道交涉請交出此船云 
[閘北市議事會常會流會]  
　　閘北市議事會昨日下午二時應開常會延至下午四時所到議員未足法定人數當由議長宣佈開茶話會討論開會時間問題結果遵守議事規則明日（今日）仍准下午二時到會續開常會遂散會 
[日軍艦磐手號昨日離滬]  
　　日海軍練習艦磐手號於昨日上午十一時拔錨離滬許交涉使·海軍司令楊樹莊·吳參謀長·及日領事矢田等均往歡送吳淞口各國軍艦并懸旗致敬 
[政府經濟討論處移京]  
　　上海方面派陳澄中爲分處主任 
　　上海經濟討論處爲政府經濟討論處駐滬分處成立到今已有數載前於上海方面刋行英文周刋外人頗加贊許現該報已移至北京發行上海方面近委定陳澄中君爲分處主任陳君在美國紐約舊金山各大銀行及出入口貿易公司實習有年歸國後曾任漢口工商銀行經理並供職於漢口銀行公會來滬以後對於内部盡力刷新並因原有辦公地點不合應用昨已遷至博物院路二十號三樓辦公並聞今後對於華商方面擬力圖便利如有工商事項委託調查均爲義務的貢獻云 
[俄難民會會長辭職]  
　　上海泰晤士報云據本埠俄文報載稱保護上海俄難民權利委員會近開會議由伊凡諾夫氏主席會長葛羅斯氏當衆提出辭職書按該會於上年戰時救濟内地俄小販頗爲出力當時有俄人若干名因嫌疑被拘槍决者頗多而賴該會營救得釋者亦實繁有徒云 
[函請訪查大英敎會失踪之書記]  
　　駐滬英總領事致江蘇特派交涉公署函云逕啓者兹據大英敎會函稱本會書記華人杜希彭原籍湖南家居本埠北四川路餘慶坊九十七號自本月八日由家外出迄未見面踪跡不明請移查訪該書記年齡約二十餘歳等因據此相應函達貴交涉員查照即祈令飭各警署予以注意訪察倘遇年齡籍貫相似之人尤應詳加詢問爲荷又據稱該書記在敎會服務業已五年矣合併聲明此頌日祉 
[四川學生在日發瘋返滬之照料]  
　　前在日本之四川學生鄒和貴因在日得患瘋症駐日汪公使擬派人陪送回國前經電知交涉公署俟該生到滬時請派員照料並送施醫院醫治等語復由外交部電知交涉公署飭爲照料兹聞該生乘長崎輪於昨晨抵滬交署即派員到埠照料並設法送院醫治 
[市公所戒烟所消息]  
　　上海市公所李總董等設立之戒烟所自上春四月間開辦至今聞已戒除烟癖者有達至四百餘人之多兼有外來客商到所戒除者亦不少該所一切戒費及飲食開支均由市經費負擔對於戒烟者分文不取所中辦事員及醫師均照護精密戒除妥速成績斐然 
[吳淞守備司令部取銷號捐之布告]  
　　帆船進出號捐刻已准令取銷昨經聯軍第一軍吳淞守備司令部第七號布告云照得本部前擬設立之查驗吳淞帆船進出掛號所雖經布告定期開辦一案旋准吳淞商會函稱似今昔情形不同不無滯碍本司令察核現在情形准予停辦合行布告仰各船户一體知悉云云 
[拖船失事之餘聞張賢淀溺斃已證實]  
　　上海拖船公司之阿木林小輪前日在淞扦船碼頭爲潮水冲翻等詳情巳紀昨報兹悉該小輪華經理張賢淀刻已證明確死於該小輪内昨午後張妻某氏携帶二小孩至淞扦船碼頭盼視江濱悲啼痛哭據該氏語人云伊夫充該公司跑街祗有一星期尚未定妥月薪若干竟遭此禍而家頗清貧遺有小孩四口最長者祗十三歳學業未成小者尚在乳哺一家數口全賴一人遽遭不測豈不痛心云云聞者悲之 
[日人來華考察衛生狀况]  
　　兼蒐集文化事業之資料 
　　日本東京帝國大學傳染病研究所技師谷口醫學博士因視察長江一帶之傳染病及公衆衛生狀態來滬該氏現寓大東旅社連日赴各方面視察預定日内先赴蘇約十日後赴漢口俟由漢回滬後再北上視察京津一帶然後回國據該氏談稱日前乘車赴杭州時行抵嘉興車頭發生障礙而該站所有車頭均運往戰地直待修理竣事始能赴杭杭州設有省立醫學專校該校敎授有三分之一出身日本學校於此次視察頗爲便利至中國之傳染病研究所較諸日本固有遜色而視察其程度幾何亦屬要務又由傳染病方面蒐集對華文化事業之參考資料亦爲此行目的之一云云 
[華商電車軌道之改良]  
　　華商電車公司查得各路軌道每遇低陷時一經天雨便有積水以致汽車或電車馳過必有泥漿飛洒行人稍不注意輙遭濺及誠非妥善現巳仿照公共租界南京路之電車軌道式在軌道旁邊下面加以水泥質瓦筒每隔數丈地位按段設置俾易洩水而杜弊害刻巳興工挨段埋設務求完備云 
[國貨呢絨准免内地釐税]  
　　中國第一毛織廠出品之邀准 
　　上海日暉港中國第一毛織廠昨奉財政部第三四五號批令云疊呈均悉查該廠所製火車三羊兩種商標毛線呢絨旣據聲稱自開辦以來迭經事變營業困難本部爲維持國貨起見應暫准其援照民國八年成案自去年十一月十五日起至十五年十一月十四日止免納海關正半各税及内地税釐一年惟崇文門落地税不在沿途税釐之例仍應照章徵收一俟一年期滿該廠應即按章納税不得再請展免所有該廠運銷貨物時應報由起運海關塡給專照以清手續除分令各廳關局遵辦外合即批仰該廠遵照可也 
[法租界商聯會糾紛之調解]  
　　法租界商界聯合會正會長貝明忠辭職發生糾紛後各商店以商聯會爲公益機關不宜有所爭論故巳有該會職員汪酲齋出任調停 
　　尚有本埠新聞轉入後頁 
 
 

Page 15

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *本埠新聞二 
[聯軍軍官之來往]  
　　第三軍三旅旅長李俊義連日僕僕松滬佈置防務前晚由松來滬已紀昨報兹悉李旅長於昨晨九時四十五分經由北站乘坐專車前赴嘉興察勘防務又十旅二團二營營長楊保太（福安）昨午由筧橋來滬公幹即經夜車返杭吳淞要塞司令林顯揚昨晚（十八）由滬乘滬寗夜快車北上晋謁孫總司令面陳要公 
[浙省長犒賞品今日過滬]  
　　浙江省長夏超曾派金百順等前往犒師兹又特派某君前往徐州慰勞并隨帶有犒賞物品甚多聞將於今日由杭乘三號早快車來滬轉乘滬寗中快車前往 
[海岸巡防處對於勞工被困之解釋]  
　　全國海岸巡防處函云逕啓者本處奉令建築東沙島無線電觀象台本年三月間經在上海中外各報招人投標包造一切工程當由士達建築公司得標包造訂立合同載明凡工人僱用供給運送均屬包造人負責辦理五月間即由金公司租僱江平輪船運載工人材料前往九月底本處忽得報告該島工人患脚氣病經派秋陽巡艦由香港馳往救濟到時風浪險惡飄洋二十鐘之久仍不能放下舳舨進島折回香港修理復派久德丸開往亦因風不能駛達又派長風巡艇由上海開一面電商北京總税務司飭令海關巡船海清號由厦門開本月二日長風到島三日海清亦到經將工人由海清運離該島查本處負海面救難之責所派艦艇係對海上巡防盡其職務至於照料工人并無負有何種義務合行解釋云云全國海岸巡防處啓 
[北站新兵繼續操練]  
　　戒嚴司令部所招之新兵已有一千餘人昨日奉令發交駐紥北站貨房内之排長切實訓練昨日午後該項新兵已在月台上操練直至午後四時許始行散去 
[警廳長消息之兩歧]  
　　國聞通信社云近日外間對於警廳長問題事頗多傳說且有謂宋雪琴行將繼任之說昨據確訊該廳長暫時當中更動宋氏并謂本人此次并未到徐對於警廳長一事尤屬無稽本人無所聞亦無此志願 
　　遠東通訊社云淞滬警察廳長一席自江政卿代理以來已有多日日前孫傳芳著江交出前廳長常之英江已不安於位今孫傳芳以江不孚衆望决意另委江自知萬難戀棧故預備交代昨日據江氏親信者言交代手續將次辦竣祗待新廳長到廳辦理惟新廳長究屬何人尚無確息但外間傳說聯軍駐滬辦事處處長宋雪琴較有希望云 
[南成都路昨晨越貨殺人案]  
　　老婦被盜勒斃 
　　住居南成都路五百六十五號門牌之六十五歳邁婦康畢氏其家祗有傭婦一人於昨晨九時許該傭婦出外購物歸家見門窗大開心知有異遂即入室當見主婦康畢氏已遭盜匪用繩勒斃所有房内衣服首飾銀洋被刦一空該傭婦祇得據情投報新閘捕房捕頭特派中西包探前往擬將屍體舁送驗屍所乃該屍屬即投捕房請求免予相驗捕頭准如所請着屍屬自行棺殮一面飭事主檢點失贓開單呈候跴緝贓盜務獲解究 
[劇匪王永江候解内地官廳訊辯]  
　　虹口東西華德路一千三百零五號門牌李連生家之六歳男孩阿和前被綁票匪擄去勒贖鉅欵日前經老閘捕房華探長陳雲忠·探　尤阿根包探嚴阿慶·邵景範·等在大通路一千二百十一號門牌屋内緝獲此案綁匪王永江一名帶回捕房詢問之下除李家一案外其麥根路某煤炭店主平耀　被架往閘北至六月三十遭匪殺害及四月二十號新閘路一百號半門牌葉阿寳家被盜持械搶去洋六百元十月三十號由海關路六百零一號門牌林焕章家被盜侵入搶刧未成等案均係該匪糾黨所爲昨晨傳同各事主將王匪解送公共公廨由閘讞員會同英馬副饒事質訊該犯供認不諱遂判令暫行收押候解内地官廳安律懲辦 
[拘獲綁票匪同黨及槍彈]  
　　上寳保衛團探訪隊隊員蘇升·丁長勝·高巨川·等前日查獲綁票匪嵊縣人史老四一名據供有同黨王姓住華盛路岐崗里一弄第四家當經帶同該犯投報四區劉署長派警探謝啟華同往該處查獲甬人李寳書一名抄出舊手槍一支子彈一百三十粒研訊之下供認此項槍珠係老王於昨日下午三時携來寄放民處餘不知情奉諭交該隊員帶回團本部訊究 
[鄧案綁票匪改期審訊]  
　　法捕房捕獲之鄧小泉綁票案内之雷應春等原定於星期一上午解堂審訊因公堂不及審訊改訂於下星期一解訊 
[擄架案解檢廳澈究]  
　　客民邵玉卿昨日投二區警署控稱原籍海州西鄉前者本鄉被匪搶刦將民妹李邵氏·邵關寳·弟媳邵方氏綁去嗣出洋三百元將關寳及方氏贖回長妹李邵氏則已無踪跡兹與弟邵海來至滬追尋查見民妹在廣園路祥生里苗寳林苗寳山弟兄處爲此請求提究孟署長以案關擄架立派探警趕往將兩苗並李邵氏以及同居王金氏一併拘署訊供各執當因情節離奇判將兩造併解地檢廳澈究 
[縣公署撤銷運猪團體]  
　　通知泰靖四縣販猪運商組織聯合會舉沈國華爲代表並向該業規定每猪扣取紥脚費五分爲該會經常費呈請省署備案旋經省署指令上海縣張知事轉函上海縣商會調查事實該會即函致猪業公所敦仁堂查得同業中並無沈國華之人對於通如泰靖猪業運輸商人組合聯合會之事亦無所聞等情即經縣商會據情復縣後上海縣張知事查核接管卷内曾有人呈請備案以有猪商欲建設該業聯合會在南市薛家浜設有事務所並向同業各猪販籌措建築費以爲數不貲經人反對奉省公署批飭將該事務所撤銷在案故已援案飭遵外又據情詳請省公署核示矣 
[冒探拆梢禁押六月]  
　　紹興人王章品（混名麻皮長炳）於本年八月十四日假冒包探名義糾黨至東棋盤街宏吉里一百二十號門牌某靛行以搜查違禁物品爲由藉端敲詐洋五千五百元被捕拘解公共公廨交保候訊在案昨由關讞員會同英領馬君提審據西探亨特華探長李星福上堂禀稱被告前在西捕頭楊君處充當調查租界内鴉片烟土之眼線其在逃同黨王文奎亦在車務處爲眼線八月十四被告冒充包探至事主家搬取貨物忽將見證鄧光帶至捕房扣留何處不明後復釋放又向拆梢五千五百元嗣經查悉當將被告扣留詰問被告初猶否認繼乃跪地哀求願將贓欵交出因往查拿王文奎詎王已聞風避去云云繼由原告代表恭思律師命見證鄧光上堂證明被告冒探搬取顔料將其逮捕拆梢各節質之王章品供係受在逃之王文奎所愚並延律師辯護請求從寬發落中西官核供磋商之下判王章品押西牢六個月期滿永遠逐出租界不准逗留 
[十一路商聯會調解加租]  
　　閘北十一路商界聯合會昨致函閘北飛星里房東云逕啟者兹據飛星里房客聯合會即敝會會員章榮成·張際海·姚德泰·凌瑞章·等三十七户函稱本里房屋落成五載已加租一次現因修葺之後乃又通告加租自十一月初一日起市房每幢加三元弄内每幢加二元因思當此地方不靖市面蕭條生意冷淡之際住客等萬難擔此重負且房屋落成以來經房東修理者僅此一次巳欲加租而各住客以前自行修補費用不知幾何不將可以據此要求減租耶尚祈力爲斡旋主持公道等語前來相應函達台端查際此時局不靖各處紛紛要求將原定房租减少惟念貴處房屋旣經修理血本攸關住客理當予以體諒而貴處尚祈時報共喻祗可酌量略加少數准於市房加二元弄内加一元自加之後非待時局平定市面恢復五年後不能再行增加一面由　會從中勸導以昭公允而息事端敬祈兪諾立候回玉 
[中興公司運煤請求保護之函復]  
　　法總領事前因中興公司擬由浦口運煤斤回滬業經函請交涉公署轉諸聯軍總司令部飭令放行曾誌前報兹聞交涉公署昨日接奉閩浙蘇皖贛聯軍總司令函復云中興公司煤片由浦口運滬我軍當然保護一體放行仰即轉行知照總司令孫感印 
[華法交界之堆砌物]  
　　西鄉徐家滙及西門外斜橋並小北門外與新開河等處近由法公董局在彼建築高大之圓形式堆砌物現已興工用水泥質堆砌以上各地皆在華法交界逼近之要口一般人民俱以此項建築高壘頗滋疑惑據聞爲防務上之手續故有此種設備云 
[私運嗎啡日人之處分分别拘留]  
　　東南通信社云日人平島保一近由大阪私運嗎啡四包來滬化名圖售因日前行經吳淞路爲人槍刧致被逮捕引渡於日總領事館警察署前日由該署判處私運嗎啡拘留二十九日詐稱姓名拘留二十日合計四十九日該日人前在天津亦曾因私運違禁品事受有處分云 
[工程學會演講升降機]  
　　中國工程學會上海分部於前晚假寗波同鄉會聚餐室開常會請茂生洋行工程師榮志惠先生演講升降機之原理及機械搆造並詳述我國各地升降機之種類及優劣末復開映美國亞鐵斯廠影片關於該廠升降機之特點如平地器電制器等等均詳晰剖解無遺至十時散會 
[培開爾路前晚火警]  
　　培開爾路五百四十三號門牌朱榮發家於前晚八時許不戒於火頓時冒穿屋頂當經各段救火會聞警立驅皮帶車到塲撲滅僅焚燬房屋一間雖未殁及隣居然亦受驚不淺事經該管捕房得悉立飭中西包探到塲彈壓 
[誘拐女孩之拘究]  
　　婦人張全氏前日在墨克登路二百二十三號門牌周天春家誘拐女孩小妹妹藏匿無踪經氏報捕派探馬長書於昨將張全氏查獲拘入捕房捕頭略詰一過諭飭轉送公廨管押候解公堂請辦 
[斥責任意便溺行兇之糾葛]  
　　福佑門内黑橋頭德興老虎灶夥韋永慶昨晨在該處小弄内便溺由居户王國滋當面斥責致起衝突韋將王左姆指折斷流血如注王子王星魁鳴警將韋拘入一區二分署傳同傷者移解地檢廳騐訊判王回去自醫韋收押候原告傷愈再行核辦 
[何時豪判處徒刑三年二月]  
　　住在高昌廟西栅口何時豪前因憤母何張氏與王品三通姦將王砍斃由警拘解地檢廳訊辦在案兹悉此案業經該廳預審明確起訴審廳辯論終結昨奉推檢各官開庭飭提何至案當庭宣判何時豪殺人罪成立因情有可原姑寬處徒刑三年又二個月以儆判畢還押候送監錮禁 
[節婦王邱氏奉准迎位入祠]  
　　已故邑紳上海縣附貢生王樹基之妻王邱氏於夫故後守節三十二年曾經伊子王雨生呈報上海徵訪局主任轉呈上海縣知事公署請爲褒揚業奉核准將節婦王邱氏栗主入祠奉昨由該家屬迎位入祠各紳董均到塲行禮以資表揚云 
[花衣來路不明]  
　　浦東塘橋鎭東首鮑福順軋莊收買劉麻子來路不明之花衣適被崗警查見將鮑·劉·二人連同花衣三十餘斤帶入三區三分署奉判罰洋六元贓花充公鮑劉斥釋 
[四區招領白皮箱]  
　　四區署長劉沛昨出佈告云照得本署於十一月十六日下午七時半據守望警李祖瑞查獲黄包車拉有手提白皮箱一具内有衣服等物當即帶署扣留據稱係坐客遺下爲此佈告仰失主來署妥保具領此佈 
[烟案三起]  
　　昨日總巡捕房車務處解請公共公廨訊辦之私戒烟土案三處（一）劉昌·何阿三·吳阿福·朱林生·陳　·等藏土地點在北蘇州路八百三十一號屋内（一）徐小白·李桂生·莊林桂·等藏土地點在揚樹浦路一千零零一號屋内（一）藏土地點在楊樹浦路一千零零六號被告爲戴竹亭·李榮金·徐廣安·等後兩案各被告延慕恩律師辯護經中西官逐一質訊之下判劉·何·各押三禮拜吳·朱·陳·各罰洋十元徐·李·各罰洋一百元莊開釋　等發控均予註銷烟土一併焚燬 
[烟案之拘究併誌]  
　　淞滬警廳偵緝隊隊員周根瑞前晚督同探員高萬生·偵探吳鋼生·孫奎元·等在小南門外東鈎玉弄查獲私售鴉片烟之陳阿狗抄出烟具烟膏等解隊押辦又經偵探符正才·顧連生·往高巷頭風箱弄查獲烟犯顧周氏·黄苗氏·二口及烟槍等件又經偵探王幹禎·余伯英·在南碼頭地方查獲烟窟當將私售之楊阿根並烟證等拘隊又經偵探馬潮生·葉榮生·在蔡陽弄查獲王小林私售鴉片又經偵探沈有根·王世祿·在紫霞殿潘順榮家查獲烟具一併解送司法科轉解地檢廳訊辦 
[俄人混用假鈔票案改期再訊]  
　　住閘北寳山路四號之俄人非貞因向武昌路三百八十九號門牌混用假鈔票被虹口捕房包探凌潤庠拘解公共公廨押候訊究已誌本報昨晨提審據凌包探上堂稟稱該俄人係將僞造中國銀行之假鈔票兜銷抄出三十元者一張五元者一張均係票據當拘獲時並在該俄人身畔抄出手槍一支子彈一百粒遂將槍彈假票逐件呈堂請察被告延律師辯護經邵襄讞與英惠副領事諭被告還押候禮拜五再訊 
[凌祖夀家兩次失竊]  
　　南洋女子師範學校校長凌祖夀（銘之）家居南公益里一三一號前曾於隂歷七月十二日夜失竊經報告閘北保衛團訪緝在案兹聞凌君家於前日（隂曆初二日）晚間凌君所臥樓房西偏房間内又被竊去懸掛衣架及藏貯櫉内之男女皮棉袍並其他絨毯皮夾鈔洋角子三十餘元昨由凌君致函保衛團請在公益里口設立崗位以維治安 
[拐賣婦女爲娼之定罪]  
　　江北拐匪蔣明鍾於十月十日將住居戈登路叉袋角婦人錢張氏之女周錢氏拐往閘北藏匿時該氏已懷有四個月孕蔣設法將其胎墮落然後串黨賣入法租界菜市街四號門牌婦人徐陳氏所開之雉妓院爲娼得身價洋三百元前日爲氏母錢張氏訪悉報告戈登路捕房派探汪竹生與西探戴步倫將一干人拘獲昨解公共公廨中西官訊明屬實判决被告押西牢二年期滿逐出租界 
[私賣彩票違章]  
　　法租界愛多亞路某彩票店主馮泰昌邇在門市銷售違禁彩票事爲包探查知以被告有違定章前往抄出彩票帶入捕房昨解法公堂請究先由捕頭禀明前情詰之被告供認私賣不諱中西官判罰洋十五元充公 
[指控騙取押櫃銀]  
　　海門人倪錫林住閘北大統路永祥里日前　沈心培·　文祥·沈黄成·　阿炳·王錫昌·陳富坤·印君富·七人介紹輪船茶葉爲由騙得押櫃洋二百零四元經沈查得並無其事扭控老閘捕房捕頭詢得案出華界移送四區經劉署長質訊解科昨奉　科員訊判押候查辦 
[瘋人候屬認領]  
　　瘋人徐阿王年二十一歳兩脚有鐵練鎖住口内裝有金牙兩只於上月十七號在法新租界徐家匯地方沿途胡鬧當被巡捕查見帶入捕房經捕頭察得該瘋子形似被家人鎖住在家私行逃出當即派探四出調查家屬無着爰於昨日解送法公堂請訊詰之徐語無倫次判送堂醫治聽候屬到案認領 
[男婦私設烟具罰鍰]  
　　王阿二陳蔣氏兩人邇在法租界地方私設烟榻容人在内吃食洋烟事爲捕頭查知飭探前往抄出烟具帶入捕房昨解法公堂請究詰之王等供認私賣燈吃中西官判以查得被告前曾罰過此次又敢復犯着各罰洋七十五元充公烟具没收 
[寰球旅行記出版]  
　　寰球旅行記一書無錫侯鴻鑑君著候君於民國十三年三月出游先美而英而法比而德而瑞士而意大利等歷時一百五十七日途中所經均有記錄極堪玩味共分九卷目次如下（一）乘桴浮海記（二）美利堅記（三）續美利堅記（四）英吉利記（五）法蘭西及比利時記（六）德意志記（七）瑞士記（八）意大利記（九）航海歸帆記書中附有揷圖多幅均甚名貴全書兩本定價二元伏售處商務書館·中華書局·世界書局 
[公共公廨訊案彙錄]  
　　昨日公共公廨訊理民事訟案併誌於下（一）通成杪號延海德禮律師訴華商紗布交易所怡隆長豐大孚泰興鼎興等將漢口棉花混充通州棉花出售請令賠償損失銀十八萬二千兩案堂諭給諭第一被告即照原告請求狀辦理（一）金振源延慕恩律師訴沈别村欠工料價銀案堂諭兩造各交審查費銀一百五十兩候諭派濬浦局司多格西人查明工程一切情形具報再訊（一）業明印刷所聲請破産案債權益記等延詹紀鳳等律師到堂訴追欠欵堂諭仰候諭派本廨理賬員薛邁羅查明實在一面登報如無人反對破産或有的確憑證詳細報告核奪特别傳票吊銷（一）周頌聲訴顧鏞（即顧韻笙）欠欵案堂諭查此案業於十月十二日判决被告始終避匿又不具呈辯訴狀殊屬藐抗仰候呈請交涉使轉致審判廳協同將原告受抵之方單地上房屋發封（一）林樂氏訴兪順梨抛棄不顧案堂諭原被均不到將案註銷（一）合興號延露雪臣律師訴繼昌祥錢莊不付票銀案被告延台維斯律師辯護堂諭被告呈出前途止付來電例不負責原告控追未便照准將案撤銷（一）周兪氏訴朱宏興木器店欠房租洋案堂諭飭令被告折半償還洋四十二元給原告具領並負堂費（一）陳德生訴黄阿囡不守婦道請求離婚案被告延甘維露律師提出反訴並請免訟費堂諭准被告暫免堂費（一）恒泰木器店訴公儀昌機器廠欠木器價洋案堂諭本案着被告修正訴狀再行排訊（一）東方商業儲蓄銀行延慕　律師訴孫　　欠銀案堂諭本案准提前仍請原審官訊理（一）程連德訴葛福廷欠借洋案堂諭案經被告承認應着償還原告洋五百二十五元九角利息照按月八釐計算付給堂費被告負擔（一）唐　如訴吳金標不曾票洋案堂諭被告應償還原告洋二百元點念無力全數清償准予限十天内付給原告五十元其餘着趕速付清勿違被告准交五十元保出外理楚 
[誌謝]  
　　昨承商務印書館惠贈「英文雜誌」第十一卷第十一號「東方雜誌」第二十二卷第十九號各一册又承銀行週報社惠贈第四百二十五號「銀行週報」一册書此併謝 
來函 
[龔匯百來函]  
　　貴報十一日本埠新聞欄内載有遠北市議會昨開臨時會議一則查是日會議時對於十二十三圖與二十八圖之爭議長溝浚河經費案固爲事實惟所稱照市鄉制第四十六條十二十三圖之議員應退席以避嫌疑乃並不退席致受旁聽人之指摘云云按當時以旁聽者無發言權且所援第四十六條亦係誤解經議長斥令退出查市鄉制第四十六條原文爲「會議事件有關係議長副議長及議員本身或其父母兄弟妻子者該員不得與議」是所謂不得與議者係指事涉議員本身及其最近之親屬而言若浚河係地方公事非議員本身私事其爲誤解顯而易見發言指摘更違旁聽規則鄙人非十二十三圖内之議員惟事關議會定制及議塲秩序未安緘默特爲解釋以免淆亂觀聽請登貴報來函爲荷此請撰安違北市議員龔滙百啟 
[殷芝齡來函]  
　　主筆先生撰席逕啟者頃閱貴報宏偉女學劉信之來函内稱敎職員大半已去職另請殷芝齡先生爲主任全行改組云云不勝駭異查宏偉女校學生與校董劉惠靈涉訟經蔣保釐先生接辦後懇托鄙人以私人資格紹介國大敎授數位前往暫任義務敎課事誠有之若謂請芝齡爲該校主任則確無其事深恐傳聞失實易滋誤會兹特鄭重聲明乞登來函欄以資更正面袪羣疑無任感禱此頌撰安殷芝齡啟十一月十八日 
[蔣保釐來函]  
　　敬啟者頃閱貴報載宏偉女學校長劉信之先生來函一則不勝駭異查鄙人於擔任宏偉女學校董之時固曾有敎職員概不調動之宣言但任事後敎員大都因前校長次薪以及他種關係不能繼續鄙人只得設法另行延聘推測該函辭意似鄙人食言而肥此應行聲明者一鄙人爲維持學生學業曾懇托殷君芝齡以私人資格介紹國大敎授數位來校暫任義務敎授但從未有另聘主任之事劉校長貿然落筆不知何所根據此應行聲明者二此函請貴報公佈以昭事實此上即頌箸祺蔣保釐敬啟十一月十八日 
 
 

Page 16

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *商業市况 
[北京專電]  
　　十七日下午二時中央公園補行整理六釐第四次還本抽籤計抽中零七·叁四·柒四·捌二·玖一·等五籤 
　　前場玖陸開盤三五八最低三五五五最高三十七元收盤三六七五成交六百六十餘萬後塲玖陸開盤三十七元最高三七零五最低三五一五收盤三五六五成交五百三十餘萬（十七日下午六鐘） 
[厘跌拆堅]  
　　昨日星期三洋厘市况早市已略趨疲計做開價爲七錢二分五厘八毫七忽五午市益見趨小改爲七錢二分五厘半較上日共跌七毫五銀拆市勢又轉堅象價較前日升起一分爲一錢九分兩市未有上落小同行做開各價多數呆滯祗廣角大七五改爲五錢六分五厘衣牌小去二文計二千四百六十七文其餘各價均與前日相同計江角仍爲六錢一分三厘銅元三百四十千文角坯一百九十二文貼水五十五文俱未變動云 
[國内匯兌市况]  
　　上海銀行十一月十八日國内滙兌行市報告云今日津銀滙　漲漢銀滙反跌計京公砝爲一千零五十二兩津行化爲一千零六十兩漢洋例爲一千零三十七兩二錢五分較昨日竟跌去二兩七錢半洋滙京津漢均未動京爲一千零十二元津爲一千零十一元漢爲一千零零一元蕪湖安慶再跌兩元蕪湖爲一千零零五元安慶爲一千零零七元大通亦跌二元爲一千零零九元烟台開價每千元貼十五元九江長沙開封概未更動九江爲一千零零五元長沙爲一千零零四元開封爲一千零十四元惟開封祗可滙少數其餘大致未動云 
[神户英美匯市電訊]  
　　昨日神户滙兌市午前電日美賣價四十二元三角七分五買價四十二元六角二分半較前日各漲一角二分半日英賣價一先令九辦士買價一先令九辦士一二五各高○六二五正午來電日美賣價又高一角二分半改爲四十二元五角買價未動日英賣價較午前又高○三一二五改爲一先令九辦士○三一二五買價反跌○六二五改爲一先令九辦士○六二五午後來電均無變動 
[日匯掛價續漲餘均穩定]  
　　昨日星期三掛牌市價於九時半開出惟東滙獨漲二五改掛五錢七分二五餘均穩定未有升降如先令仍爲三先令一辦士印匯仍爲二百○三羅比法匯仍掛一千八百六十五法郎美滙仍爲七十四元七角五香滙仍掛規元七十四兩二錢五嗬滙仍爲一百八十四盾新匯規元七十六兩半云 
[英美日三匯市况初平後疲]  
　　交易以東滙較佳惟仍有賣無買 
　　先令昨日掛價仍爲三先令一辦士未有漲落錕行内盤交易清淡價則轉疲賣買仍祗上午半日之市况下午依然休業無市計銀行做開賣出元月份價爲三先令一辦士三七五買進計三先令一辦士半後較鬆去一二五如賣價改爲三先令一辦士半買價三先令一辦士六二五收盤價又硬起○六二五計賣價爲三先令一辦士五六二五買價三先令一辦士六八七五 
　　美滙掛牌勿動仍爲七十四元七角五銀行交易寥寥價亦趨疲計上午賣出之價自七十五元半至七十五元六角二分五買進之價初爲七十五元六角二分五至七十五元七角五較上日鬆去三七五午後依然照例休息云 
　　東滙掛價揭曉續漲二五計爲五錢七分二五銀行賣買交易賣多而買鮮市價自九時半開出後亦步見趨弱頭盤賣出價格已較上日收市鬆去一二五買價亦然計賣價改爲五錢六分六二五買進爲五錢六分半後續小一二五計賣爲五錢六分半買則五錢六分三七五嗣後益見趨疲賣出祗五錢六分三七五買價五錢六分二五至五錢六分一二五實銀行乏有吸胃故賣買相差二五然尚鮮成交遠期之價亦有做開三月份賣價五錢六分半買爲五錢六分三七五收市半日市况賣出約有數十萬元午後仍然無市云 
[標金回跌二兩九錢]  
　　昨日星期三大條近遠期均勿動計近期仍爲三十一辦士九三七五遠期計三十一辦士八一二五美滙兌開盤小一二五計四十八元四角六二五收盤小○六二五爲四十八元四角六分八七五銀價大一二五掛六十八元七角五日美大二五計四十二元六角二分五日英大一二五爲一先令九辦士○六二五元月份標金開盤較漲五錢價爲二百七十九兩八錢即又升起一錢改爲二百七十九兩九錢爲全市最高之價後因賣氣稍旺故回小至二百七十八兩六錢爲先令揭曉時之價各滙開出祗東滙大二五餘均穩定各無改動後各内盤趨疲故金價祗略漲四錢後即行反跌計跌小至七兩七錢後雖得人心之佳復又好至二百七十八兩九錢而内盤做開仍弱故亦依然回跌最小價爲二百七十五兩六錢後人心稍堅買户較多故又抬高起一兩及至收盤之價則爲二百七十六兩烚赤做開價格平定仍爲三百二十二兩七錢五結價本月及十二月並補水均爲二百七十五兩惟元月份爲二百七十六兩午後各銀行均照例休息以是金價亦頗平穩無甚升降半在於人心之堅定金價開盤爲二百七十六兩一錢自始至終祗有數錢之漲落故收盤價爲二百七十六兩四錢較上日跌去二兩九錢全日最高低相差爲四兩三錢補水仍爲二百七十五兩交易不惡市勢暫又看疲蓋恐有大批抱多頭者反爲空頭也 
[公債先疲後堅市况尚暢]  
　　昨日（十一月十八日）各債市况遜於前日共計全日期貨成交總額爲四百八十三萬元九六仍旺佔三百八十二萬元整六次之計七十八萬元金融計二十一萬五千元七長仍稀祗一萬五千元現貨交易尚多共計四十四萬餘元九六較多計二十萬零二千元整六計十九萬餘元金融四萬三千元至各債市價以九六連日續漲過鉅故在前市時九六現貨回跌一元五角期貨亦跌下一元左右後市買户較多市價略堅但較前日九六現貨回跌一元三角許其近期貨略回三角遠期貨回跌七角金融整六現貨均跌下一元左右整六遠期略縮五分七長遠期回小三角金融期貨各小四五角兹分述如左 
　　金融公債金融千元票現貨價九十一元比上週末回小一元期貨十一月期價九十一元比前市略縮五分較前日回下四角十二月期價九十一元五角比前市小二角較前日回下四角半一月期價九十二元零五分與前市價同比前日亦回跌四角半 
　　整理六釐整六現貨價八十元零一角半較前市好起三角比週初時回跌八角半期貨十一月期價八十元零三角比前市漲上三角與前日價同十二月期價七十七元六角較前市前日均無變動一月期價七十八元三角比前市漲上三角半較前日略縮五分 
　　七年長期七長僅期貨十二月期於後市做開價七十二元四角比前日回小四角 
　　九六公債九六現貨價三十五元六角比前市好一角較前日則回跌一元三角半期貨十一月期價三十五元九角半比前市漲上三角半較前日回下三角十二月期價三十六元四角比前市好四角較前日回跌七角 
[紗花堅挺]  
　　期紗悉出一百六十兩關外現紗仍有二千餘包交易 
　　昨日星期三美棉始因天氣良佳及紐奥倫帮售出市况不振後因現需暢達復形回堅結果漲十一至十六磅音現貨漲十磅音英棉期貨跌八九點現貨跌六點印棉初隨美棉疲弱後因日商購進回漲計孟加拉及奥姆辣漲二羅比白羅溪未動大阪現紗二十支藍魚跌一元二十支紅財神跌四元十六支福島及三馬未動本埠紗市因美棉堅昻客帮現需甚旺同時三品向上人心益佳近遠月均出一百六十兩關外買方所希望之目的竟然達到此後能否長站關外須視老多頭了結與否及新買户奮勇與否而定棉市因外棉堅定紗市步堅亦隨之向上兹將期現紗花市况分列於後 
　　期紗紗布人鐘標準前市因美棉堅昻現銷旺盛近遠月均漲九錢至一兩六錢後市因空頭抵補三品向上買氣益旺近遠期續漲一錢至三錢全日共成交二萬九千八百包收盤價列左 
十一月期　一六０·一０　漲一·二０　二月期　一六０·八０　漲一·六０ 
十二月期　一六一·００　　一·六０　三月期　一六０·七０　　一·五０ 
一月　期　一六０·九０　　一·五０　四月期　一六０·八０　　一·六０ 
　　現紗客帮方面川帮進二十支人鐘二十五包牛莊帮進二十支仙桃·雲鵬·十六支水月·仙桃·日光等牌四百五十包天津帮進二十支宫女·十六支金虎·日光·寳光等牌二百包江西帮進二十支水月·十六支水月·聚寳盆等一百五十包漢口帮進十六支藍金魚·寳光等牌一百包汕頭帮進二十支立馬·十六支藍鳳等牌一百包内地帮進十六支日光·寳光·藍鳳·仙桃·二十支水月·豐年等牌期貨一千包其餘蕪湖廣東寗波野鷄等帮共進三百包價漲五錢至一兩厚生紗廠開出十支雙喜五十包扣佣價一百五十一兩二錢五分鴻裕紗廠開出十支寳鼎五十包扣佣價一百五十五兩五錢均同行購進餘牌市價列左 
十六支地球　一六八·五０　十六支富貴　一六五·七五　二十　支寳來　一七二·五０ 
十六支人鐘　一六０·五０　十六支鴻禧　一六二·五０　二十　支仙桃　一七五·七五 
十六支雙象　一六０·五０　十六支藍金魚一五九·００　二十　支人鐘　一七六·００ 
十六支寳光　一六六·五０　十六支鴻福　一六四·００　十　　支荷蜂　一五六·二五 
十六支仙桃　一六五·００　二十支立馬　一七八·００　十　　支飛機　一五四·００ 
十六支日光　一六三·００　二十支水月　一七五·００　十　　支嘉禾　一四五·００ 
十六支水月　一六四·五０　二十支豐年　一七五·五０　十　　支雙喜　一五０·七五 
十六支豐年　一六五·五０　二十支宫女　一七五·００　十二　支金城　一六二·００ 
十六支雙喜　一五八·五０　二十支仙桃　一七五·二五　十二　支天官　一五八·七五 
十六支雙虎　一五八·五０　二十支雲鵬　一七二·００　四十二支雙鹿　二五六·五０ 
十六支金虎　一六四·五０　二十支雙地球一七八·００ 
　　期棉通州標準前市因美印棉均漲紗市挺秀買氣甚盛近遠月均漲三錢至三錢五分後市因零户補空外商購進續漲五分至一錢五分全日共成交五萬五千四百担收盤價列左 
十一月期　三六·六０　漲·四五　二月期　三六·八五　漲·四五 
十二月期　三六·七五　　·四０　三月期　三六·八０　　·四０ 
一月　期　三六·七五　　·三五　四月期　三六·八０　　·四０ 
　　現棉公會消息陜西花到二千二百包姚花到八百包通州花到三百包南市出七萬斤北市出五萬斤收價未動市上交易仍旺市盤如左 
陜西花　三六·二五　東棉進　一００件　現貨棧交 
陜西花　三六·二五　鴻裕進　一００件　現貨送廠 
陜西花　三七·００　鴻裕進　一００件　現貨送廠 
本　花　三六·五０　鴻裕進　三００擔　現貨送廠 
九江花　三五·００　鴻裕進　五００件　現貨送廠 
陜西花　三六·七五　日華進　一００件　現貨送廠 
通州花　三八·００　董驊卿進二００包　現貨棧交 
下沙花　三五·二０　恒豐進　一００包　現貨送廠 
下沙花　三五·四０　恒豐進　一００包　現貨送廠 
下沙花　三五·五０　恒豐進　一００包　現貨送廠 
[三品頓挫告一段落（十八日大阪電）]  
　　三品自星期一以來步調本已漸趨穩健旋因滙市恢復兼以滙兌生意獲利者紛紛抛出三品遂益形頓挫然大體形勢目下跌風似已告一段落近來滙市雖續趨漲風而對華輸出仍佔優勢目下美滙尚以四十三美金爲目標倘能無大漲落棉紗交易可望進步内地需要當有相當起色惟今日生産額已達二百萬包銷胃恐不容易云 
[大阪紗市稍有起色（十八日大阪電）]  
　　棉紗現貨因期市稍漲人氣略有轉機交易亦漸有進步行情尚無變 
　　面　十六支　十一月期　二九五·○○ 
日之出　二十支　十一月期　二九九·○○ 
合　同　三十支　十一月期　四○○·○○ 
鐘　　　十六支　十一月期　三○二·○○ 
鐘　　　十四支　十一月期　三○○·○○ 
攝　津　十六支　十一月期　二九六·○○ 
[大阪布市閑散（十八日大阪電）]  
　　棉布市况因實需清淡交易極形閑散幸紗市轉堅行情得站定未動 
[洋莊絲市稍趨清淡]  
　　昨日洋莊絲市銷路轉清緣紐約美莊惟對於白廠經續有需胃計由藍樂璧洋行添進中等貨四十包價仍堅定七里白經英法各處俱乏去路僅印莊方面由三星進下等干經六包行情如舊川魯等黄廠絲均以法匯較高兼值邇來來源不繼致交易沉寂八繭灰經美莊又進臘正月期新貨三十包絲價仍無變化云 
[横濱絲市仍軟（十八日横濱電）]  
　　生絲現貨因日美匯兌續趨漲風各貨銷胃均極清淡行情跌去二十元前途仍傾向看跌方面絲屑市况亦極呆滯 
[洋莊茶市續趨暢達]  
　　昨日星期三本埠洋莊茶市續趨暢達路莊土莊兩路之貢熙綠茶俄莊新泰洋行需要仍殷昨市繼續談成千餘箱預料今日方可定盤珍眉綠茶天祥洋行亦頗多進胃人心轉呈堅穩之象全市成交珍眉·貢熙·秀眉·眉熙等綠茶及温州寗州紅茶總計一千三百箱珍眉售盤自五十兩零五錢至七十五兩貢熙售盤自二十八兩至五十一兩眉熙售盤自二十八兩至三十二兩秀眉售盤二十兩零七錢五分温紅售盤三十二兩五錢寗末售盤十二兩二錢五分市價均無漲跌云 
[現粉依然堅俏]  
　　現貨缺營粤兩帮紛起競收：期粉收市轉疲 
　　昨日期粉市面晨漲而午疲而現粉則依然堅俏緣滬上各廠存粉告罄原料又告缺乏營口與粤帮需要仍殷紛起搜羅營帮收得現期無多粤帮進萬餘包市價仍趨堅漲麥根售價二兩三錢半二號粉二兩二錢尚不能多得期粉上午開盤後套頭與投機家對於近遠期之抛購仍不稍懈廠方亦在吸收市價步漲收盤本月份價爲二兩三錢一分十一月份爲二兩二錢七分十二月份爲二兩二錢六分七五正月份爲二兩二錢八分七五各有分餘及數厘之漲度午後粉價轉疲收盤結果本月份爲二兩二錢九分半較前日收盤價計跌二厘半十一月份爲二兩二錢半十二月份爲二兩二錢五分半均較跌半分正月份爲二兩二錢七分半較跌七厘半期粉成交額上午二十九萬一千包下午二十三萬八千包收市二十萬七千包共計七十三萬六千包股票成交二十五股價由六十二兩三錢步漲至六十三兩計有七錢之漲度云 
[糖市初堅後疲]  
　　昨日糖市情况初盤甚佳十月份開六兩四錢七分五十一月份爲六兩四錢五後以大里廠盤開十元七角一萬二千包台灣新廠十元六角六千包雖如數開通而囤户方面見此情形遂無意吸進十月份十一月份乃均降至六兩三錢七分五現貨情勢較堅劃六兩四錢五兹錄各價如下 
三二五　六兩三錢　四温半　　　六兩六五　生砂赤　　四兩九錢 
三温半　六兩四錢　一號小吕青　五兩　　　九號荷赤　四兩八錢 
三七五　六兩四五　二號小吕青　四兩八錢　十號荷赤　四兩九錢 
四　温　六兩五錢　三號小吕青　四兩六錢　十一號荷赤四兩九五 
四二五　六兩五五　四號小吕青　四兩四錢 
[五金市略有漲跌]  
　　昨日五金市塲點錫銷路爲最佳因外洋來源短缺而本地現貨存底又不豐故售盤上漲嗬囒錫最高價已開至一百十四兩較上週售價提高三兩有餘寳盒錫開一百零五兩小硔提漲二兩改爲一百零三兩青鉛條亦堅俏異常每担十六兩二錢五分鐵市以半分鋼板最俏昨市已漲上二錢五分每担開五兩二錢五分三角鐵因到貨湧旺去胃有限價已下降二吋花色開三兩五錢二吋四分開三兩七錢五最低跌至三兩六錢云 
 
 

Page 17

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *自由談 
[掘井得古瓶] [  曹夢魚]  
　　友自常熟來·言該邑有李某者·因所居距河過遠·飮料不便·倩人相地·得一泉眼·從事掘井·甫數尺·獲一瓶·高約一尺五寸·瓶頸較腹僅略瘦·口徑約二寸許·有兩耳·其左已毁·古色斑爤·識爲古物·某考古家謂係諸葛瓶·乃諸葛軍用品云·未知確否· 
三言兩語[  鵑]  
　　火車站不是刑場也决不是殺頭之地但他們殺死一個罪犯爲甚麽偏要在火車站呢在現今科學昌明時代原不該再談神說鬼只是我以爲凡是行刑時看過殺頭的人以後倘若搭夜班車到這火車站上偶然記起了當時刀起頭落血花飛濺的慘象怕不免要慄慄危懼罷有人說殺頭揀在火車站决不會有鬼因爲一縷幽魂早跟着汽笛嗚嗚出遠門旅行去了還怕甚麽呢 
[萬頭攢動看三頭] [  嚴芙孫]  
　　李幼亭論斬北站後之第三日又有殺頭之繼起者本定昨午（十八）三時仍在北站西栅口執行旋以路局同人以該行刑地點適爲旅客來往要衝月臺左側遽爲殺人之場此後夜車抵站月黑風凄未免寒膽曾一度聯合要求戒嚴司令部另擇刑塲故昨午地點擇在閘北天通庵路寳通路底莫姓住宅對面之荒塲上論斬者爲李二同姚殿其范國忠三犯因迭犯刦案由公堂引渡處以極刑十二時半即由司令部雇黄包車三輛分載各犯押赴刑場沿途觀者人山人海而看殺頭三字尤不絕人口 
該處刑場係臨時布置各犯押赴後立時行刑劊子手仍爲特聘之顧桂山顧在前清時即充是業故手段異常神速號令甫發刀光一閃只見大好頭顱接二連三滾滾而下其技之神嘆觀止矣 
　　三犯體均肥碩而李二同尤爲魁梧李最後行刑戮後雙目突出如銅鈴牙根緊閉獰狰可怖李名二同其殺頭之罪雖與其他二犯相同而死後狀態實與其他二犯不同也犯屍收殮後其三個首級均置木籠内上掩蘆蓆一方任人觀看趨視者如水赴壑臨時場内一般小販麕集莫不利市三倍因殺頭而惠及貧民是亦善舉也 
　　刑場正處某巨宅之東巨宅之顔有紫氣東來四字予謂不如易爲殺氣東來較爲確切也是日場中西人不少都携有攝影具而一般愚民以饅首白巾向荒場上蘸血者尤衆據言血饅首治瘧有奇驗血巾則可鎭壓百邪其語殊荒誕可笑更有一事足述者當人頭落地時全場觀者無不拍掌歡呼以該犯靈魂經此一嚇可以飛越否則竄入人叢當之者不免死禍嗚呼人頭滾落羣衆歡呼謂非幸災樂禍豈可得乎 
　　新雨初晴刑塲泥滑觀者以殺頭爲新奇之事無不鼓勇前進一覘其異場多窟窿以致踐踏傾跌者不知其數直至五時許看頭者猶紛至沓來寳通路底素稱荒僻是午竟觀者塞途交通幾斷閘北第一段救火會忽誤傳該處火警立駛救火車二輛風馳電掣而來衝入人叢其圍頓解可謂趣事 
　　因殺頭予乃憶及一事滬諺有『出鋒頭』一語在可解不可解之間今者刑場出發刀鋒過處三頭齊飛所謂鋒頭者殆指顧桂山刀鋒所至遂及三頭乎夫殺頭至慘極酷之刑也廢久復行三犯適攖其鋒可謂大觸霉頭矣雖然近日轟傳海上者厥惟看殺頭報紙騰載者看殺頭也市衢爲塞者看殺頭也萬頭攢動看此三頭此三頭值得衆口喧騰果然來頭不小以較旬日前蚌埠車站施從濱所殺之頭昏夜授首送死無人則此頭不將愈於彼頭乎嗚呼殺頭雖小道殆亦有幸有不幸耶 
[誘惑（廿三）] [  天笑]  
　　汪小蓮又說出一番新學理來說現在男女婚姻自由父母之命媒妁之言早已可以推翻的了這種野蠻婚姻早就可以不答應他我們且慢慢兒想法沈慧英滿腹憂愁被汪小蓮三言兩語似乎又暫圖眼前的快活了兩人坐在沙發上握着手汪小蓮摸着沈慧英手指上所載的鑽戒在燈光裡一映說這鑽戒的翻頭眞好極了我那裡有個掮珠寳客人來也有一隻鑽戒大小差不多翻頭却没有你的好他要三千塊錢我想把你的這隻鑽戒給他比一比你借給我戴幾天放心嗎沈慧英道笑話身體也給你的了一隻鑽戒身外之物值得幾何說什麽放心不放心的話誰知這個當兒他們的房門忽然開了走進一個女人來你道是誰却是楊七姑原來楊七姑偵探得汪小蓮和沈慧英在這裡開房間闖入這房間裡來汪小蓮一想他怎麽會到這裡來的呢這不是機關被他弄破了嗎情急智生一時便向楊七姑道你可是來找伯濤兄的嗎我們好幾天没有見了楊七姑見他這種樣子又好氣又好笑待要說穿他吧這事關係甚大也許要喫他的眼前虧不說穿他實在心裏氣不過便立在那裏不作一語汪小連便站起來背看沈慧英暗暗的和楊七姑眉目之間懇求他不要說穿一面又說我要是看見了伯濤兄敎他馬上來看你就是了又做手勢敎他出去楊七姑究竟面嫰被他這樣一個冒頭也便不言不語的出去了沈慧英却很爲詫異怎麽突然之間來了一個女子便問汪小蓮道他是誰呀汪小蓮道這是我一個同學曹伯濤的未婚妻他們雖未結婚常相往來的這可見近來的婚姻自由不想他們常常在旅館裏幽會早被一家報館裏注目這家報館專紀載上海社會間種種黑幕的事他的報名就唤『黑幕』二字這報館裏用了不少的訪員刺取社會間種種不法的事尤注意於上海的拆白黨時時加以征伐黄大桂汪小蓮等這個八人團尤其是拆白黨裏的强有力者那個『黑幕』報館裏的總主筆名字唤做夏立民生平嫉惡如仇不畏强禦那天爲了汪小蓮這件事他們開了一個會議據外勤記者的報告有怎麽怎麽一回事可憐那個被引誘的閨女自巳還没有知道 
[餐櫻廡漫筆] [  蕙風]  
　　領略菊花香氣宜雨後宜斜陽時 
　　諸花之香淡者彌永菊花之香不必淡而亦永 
　　靜坐聞菊花香如與金石專家深談有得 
　　夏之菡蓞秋之芙蓉冬春閒之梅花水仙設令作花於濃春妍暖時亦復宜稱唯菊花則斷不相宜是生成與霜爲緣者故唐花亦無菊花 
　　蕙風未癖詞時詠海棠句云妙氣清微别有香海棠之香若爲我所獨有何以故他人未必領會得到又有句云頗覺黄花比我肥 
　　蘇州周宣靈王廟在閶門内專諸巷（今譌穿珠巷）稍東南寳林寺前創建無考吳門表隱云神姓周名雄新城人一作姓繆名宣宋淳祐元年始封王爵相傳爲古之孝子乃至治玉之工函珠懷寳之商奉爲先師開祖則尤未詳所本矣每歳九月之望值王誕辰檀熏麝蠟豐犧華樂（吳人士工崑曲者率會唱以侑神分庭接席絲竹盈耳）式表虔襟洗爵奠斝帣韝扶服先後奔奏璘璘玢玢如也庭楹堂廡之間瓌貨山積懸黎垂棘玫瑰碧琳琅玕珕珋藏山隱海之靈物駢坒雜臿士女佇眙不可得而名焉王冠之珠鉅如龍眼摩尼宵朗殆蔑以加其直以萬億計矣尤有神船締造精絕外而檣帆麾蓋内而屏箔巵匜靡不具備其屈靈均所云蓀橈蘭枻騁騖江臯者乎按常熟縣志嘉靖間海邊有人貢租入京貲盡不得還日伺張家灣謀附舟一晚見官舫南下乃竊語長年求附長年曰但匿後艙毋令上官知也二人市酒脯下船啖之纔就睡長年遽促之起云家近矣時天未犁明强之登岸蓋閶門也抵家心疑是周神詣祠下拜謝梁間所懸畫舫猶溼其長年即所見者所餘肉骨尚在艙中云云据此則神船之設由來巳久其昭昭之靈皆其庸德之行貫古今而不敝者也 
[外人口中之上海風俗] [  蔚文]  
　　某大學敎授德摩氏（Demokrit）以數學名於時其對於上海風俗異常熟悉兹轉譯其言如下 
　　上海商店物無定價主客之間必齦齦久之始能成交然有一簡捷之法即所出之價彼不見允乃趨而出作顧而之他之狀彼必欣然售矣彼視可貴之時間較黄金爲賤也 
　　上海商店於秋冬二季减價賤售者必較春夏爲多實因農人秋收已畢錢囊已滿喜貪便宜貨矣 
　　滬人重視衣裝若式不合時外觀不雅則到處吃虧受人欺侮 
　　上海人除少數早起早眠外大都日高三丈酣睡正濃更鼓催殘猶未入夢看戲游玩者無論矣 
　　上海之清晨可謂之濁晨倒便桶者挨家比户穢氣四布充塞街弄無法改良也 
　　上海人居室狹小數間之屋住以多家親友投宿無地可容而左右鄰居不相聞問能羣居而不能團結 
　　上海婦女多不作事産兒之外玩弄麻雀（牌名）以消遣吸紙烟者比比皆是 
　　上海兒童讀報上之戲名如濟公活佛狸貓换太子等其進步較讀英文爲速 
[女子笑的研究] [  濤]  
　　女子的笑有四種 
　　（一）情笑是女子的眞笑亦是電影上所謂内心表現的笑笑時口微啓腮現小凹點眼微花或頭微俯這種笑是專對於心愛的男子的笑 
　　（二）驕笑是鄙視的笑面部作用並非内心表現笑時口微歪帶笑以眼上下量人這種笑是對於厭惡的男子或丈夫的笑 
　　（三）假笑亦名妖笑是奸淫女子常使的技術是電影上所謂做作的笑笑時口啓眼花頭微斜這種笑是妓女對嫖客的笑亦是女拆白的笑 
　　（四）心笑是眞的内心表現但是面部完全不笑目不能見的一種笑這種笑是家中死了人忽來了情人面上還有眼淚試問面部如何可笑祗好心笑或在大衆宴會時忽然來了數年未會的情人當衆難以對之作情笑所以祗好心笑 
[疑問] [  絜廬]  
　　自民國成立以來十有四年擾攘無有已時盱衡時局者迂則謂聖君賢相未出新則謂非至於蘇俄不止實則均屬嘗言稍有常識者誰則信之惟一國之統一斷不能一蹴而幾一代嬗蜕之交輒有數十百年之俶擾故今日一䣊一系之興替軍閥縱猖獗恣睢實皆螳螂黄鵠之類耳自相殘殺更迭起仆獨疑擾攘靡已之民國究在何時而得謳歌昇平耶 
 
 

Page 18

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * * 
[蘋壽補記] [  世昌]  
　　任矜蘋君三十慶觴各報皆有紀載兹擇他人所未道者摭述一二 
　　是日游藝本定三時起以表演者多未蒞止乃先奏跳舞之樂顧時尚早擅舞之小姐們正理裝閨中先生們無以爲偶脚欲動而懷中空空琴聲雖起妙舞不來碧眼兒手撥指彈聳肩踏脚一似極全力以拉攏者然卒空奏兩塲至第三次樂起王吉亭君始扶耐梅來作狐步之舞洪深君見之望場興嘆正不勝惆悵之際忽睹織雲入即挾之登場乃成兩對嗣後魏秀寳·趙靜霞·黎明暉諸女星·及吉亭夫人王元龍·王雪厂·王獻齋諸男星·與六指夀翁均連翩而入於是履舄交錯漸入佳境矣 
　　是日各女星衣飾咸極艷麗炫奇鬭勝各盡其妙而尤以鞋爲最講究鞋均緞面色皆淺淡其結果均爲人踏汚蓋當舞酣時諸人狀似沈醉或忘其所以則足下雙趾不覺相鬭以黎明暉之白緞面革履染泥最多舞亦伊最上勁也宣景琳王漢倫到最晏而舞最少尚未吃虧次則魏秀寳之大紅繡花鞋以色深占便宜矣 
　　游藝以邵莊林之口技爲眞實功夫初上臺時彼謂將學一「漫」呌衆咸愕然不知漫爲何物繼見其掩扇遮面而作咪嗚聲始知係貓呌蓋邵甬人讀貓爲「漫」也 
　　魏秀寳在慶頂珠中扮桂英兒在練習時見其做工念白均甚老到不料一上臺即現羞澀之態活現一小姑娘神氣念白聲細不可聞而做工反見佳蓋小姑娘做小姑娘其本來面目也 
　　顧肯夫在空城計中扮探子完全放出其平日之拆爛汚面孔來故博得調和彩聲不少出場加『老夫顧肯夫來到丞相府』居然有碰頭好 
　　楊耐梅在二本虹霓關中打顧肯夫屁股時台下爲肯夫大呌不肯其實耐梅是日不唱黑頭肯夫無須不肯故耐梅欲打肯夫大肯四十板子吃得非常適意也 
　　夫人莫不好生而畏死除匪厭世者誰有視死如歸者乎然人性畏死而喜睡亦一奇事夫睡眠者小死也一枕黄粱與死曷異然世多貪睡晏起之徒而無視死如歸之人寗匪奇事邪說人死而能復活且每月或每年必須死去一次猶如每日必須睡眠者然則人生不復畏死而可彌無窮之闕憾矣夫動植物皆有冬眠如桃梅梧桐之屬至冬木葉盡脱狀類枯死龜蛇蝙蝠之類冬日不動不食厥狀如死是謂『冬眠』一屆春日又皆欣欣向榮蠕蠕行動矣若人類無死而有冬眠豈匪天地間之美事哉雖然吾不知何人而能發明此術也 
　　人生無不疼愛其所生之子女究竟是否出於天性蒙嘗引爲疑問何以言之譬如某甲生一子疼愛愈恒人云此天性也吾人皆有子女矣誰有不疼愛者乎設某甲之妻不貞其子實非所出而某甲固蒙然不知其愛子若掌珠者豈亦如俗所謂親生塊肉疼愛出於天性乎然則人之愛子果否出於天性抑人類心理上之别一問題非一疑問乎世不乏心理學專家其一討論之 
游藝消息 
　　但二春傑作『小公子』開映但二春爲中國電影小明星之鼻祖主演各影片到處歡迎兹又新出一片名「小公子」情節極淺寓意極深表演之逼眞實爲無上上乘配演亦皆電影界有名人物相得益彰全劇共十本仍由但杜宇君導演昨日起在中央大戲院連映五日夜愛觀國産上等影片者必以先覩爲快也 
　　友聯新片出版消息友聯第一片秋扇怨已於昨日完全接成當晚即在該公司放映余被邀先往快覩覺光線背景堪稱雙絕劇情表演亦極匀貼細膩實爲近來國産片中之佳作不日當擇地正式試映發柬請各界參觀云[  歸燕]  
　　寰球學生會日校游藝會卡德路寰球中國學生會日校定本星期六（二十一日）下午二時假座寗波同鄉會舉行游藝會表演劇目爲「葡萄仙子」新編之「亡國恨」「麻雀與小孩」愛國新劇之「關天培」「雙簧」歌曲如「可憐的秋香」「木蘭詩」趣劇如「頑童」等等現已預演純熟屆時必有一番盛况也[  無爲]  
　　神洲開攝新片神洲影片公司前曾出一影片名「空門之子」一時頗受社會之歡迎現聞該公司又攝一片名「道義之交」宗旨在指示正當之友誼間更緯以愛情於莊嚴之中雜以哀豔慷慨悲歌裘馬喧赫兼而有之現正從事攝製年内當能攝竣開映云[  國]  
　　滬江影片公司之成立電影家錢雪颿及實業家陳可桂劉亮蟬謝一夢諸君近組織一影片公司定名「滬江」籌備巳久現已完備即日成立地址在狄思威路昆明里六號下月即可攝製影片云[  曹秀琳]  
　　西湖商塲娛園之近訊西湖商塲附設之娛園自中秋節開幕後營業尚稱發達乃於隂曆上月底忽受時局影響以之一落千丈每日祗售門票洋百數十角故半月以來虧耗不貲前日起已改爲拆帳聞如再無起色行將改組大戲院云[  ] 阿雲） 
　　杭州第一影片公司近訊杭垣第一影片公司係由宋敏者等發起設籌備處於新市塲興武路夏曆本月二十九日爲停止收欵之期聞其第一次出品爲滑稽片「小將軍」約十月底即可攝製云[  春風]  
 
 

Page 19

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *[天氣報告]  
　　徐家匯天文台昨日下午四時三十分氣象預報云天曇本埠有霧黄海及東海上有自東北至西北之微風又昨日下午三時前二十四小時内本埠氣温最高六四·四最低四五·六去年同日最高七五·五最低五一·三 
[本刋啓事]  
　　本刋年例每逢冬至發行七日刋内容分七種今年所有編制仍照向例内有數種徵求讀者投稿無論文字圖畫均所歡迎 
　　（一）起居 
　　（二）飮食 
　　（三）衣服（本欄如蒙女界投稿尤所歡迎） 
　　（四）娛樂 
　　（五）儲蓄 
　　（六）修飾（本欄如蒙女界投稿尤所歡迎） 
　　本來件請書明「本埠增刋冬至七日刋部」收以免混雜 
[自然色影戲之原理應用ＳＳ]  
　　在用三色法而製自然色電影之諸法中而三種已完全成功而實行矣且得優美之效果多爲法國發明品而以發明人之姓稱之一稱郭蒙Ｇavmont法二稱沃第敗Andibert法三稱加台敗K.D.B法K.D.B爲KellerDoyanBerthon三字之縮寫今按法國音譯之而加台敗法之方法則與前述二者不同今先將郭蒙法述之法將於同一之一卷影片底片上同時將對象攝成三張影片而每張影片之攝取各有一鏡頭及遮以一張單色之透光玻片故應用此法之攝影機經裝有三個相連之小鏡頭同時作用而攝得三張照片其中之對象之位置完全相同每一攝影鏡頭之後而在軟片之前遮以一塊染色透光玻片以備分析色彩之用其用法如上述所有三個鏡頭直排聯成一竪用時同時開閉而所攝得之三張照片必含對象之同一動作故在鏡頭之後以軟片摇攝之速度要比平常攝取黑白影片之速度加快三倍因平時吾人多知每次祗攝一張而今則須一次攝取動作相同之三張照片矣旣知上述之法内一次要攝三張而其摇攝之速度平均每秒要十六次故軟片摇轉之速度非常快大速度旣大則軟片常有破斷之危今爲避免此等危險起見設法減少軟片摇轉之速度至維持對象動作之常態故於攝影時對於細小景物時其高度則减至十四個千分之一米突然在攝取普通之黑白影片時則照相之標準高度常爲十八個千分之一米突如此攝得之照相比諸平時者常見長於方形中此種底片旣如上法攝取而在此底片中所有色彩已如上述原理分析遂用普通方法將底片顯影定影洗滌晒乾等手續然後依製普通黑白影片之法翻印出映演之影片影片旣成然後裝在一特别映射機上而映時每張影圖之前遮着一塊適應之有色透光玻片而映演機因配裝得宜適以三張代表對象同一部分動作之影片每張影片遮一塊與影片同色有之有色透光玻片映演在同一之銀幕上又以相疊而成爲一影而此孤影即有所照人物之一切本來色彩矣但此映演時必留意於三影之重疊整齊故遇有三個單色影子重疊時之參差不齊即三影不能疊成一影而其參差之處適成有色邊沿之贅物務必設法除去故在郭蒙法最初實行時在銀幕旁置一觀察員先見銀幕上之參差不齊而在其後面之觀象則較後見此觀察員與映射處有電話相通故遇有色彩參差處即報告映片人而行改過使三影完全併爲一影但今之觀察員在其膝上有一小機器與映演機用電直接相連通故其可直接改正色彩之參差不齊無映片人干預之必要此法於工程方法頗見成效在映演中遇有施用之必要則色彩之重壘整齊即極速而極準確之成功然郭蒙法之成績旣見奇效但須用一特製之映演機及一特製之攝影機以見諸實行遂成極大之阻礙而其營業及普及遂大見阻礙矣 
　　沃第紋法由里昻工科大學敎授屠萬里ＴhovertＮ之助見諸實行其原理則與郭蒙法完全相同即應用三張色影分析之照片含對象同一部分之動作然上述之郭蒙法中三張單色照片是直連成竪相連成帶而下在沃第紋法三張單色影片之相連則爲左右而連成一排而非上下相連故在此法之影片較普通影片爲闊其比例爲五三與二四五片上照相之比例與普通黑白影片相同惟片之面積則見狹小使三片並立一起不至極大論至攝影方面則用相連成排之三張影片由三個相列成排之鏡頭内去攝同一對象之三張照片然因鏡頭與影片之地位不同故攝影點各異於是攝得之三張照片不能完全一致相同而在映演時則三影不能重疊整齊必有參差不齊而色彩邊沿而此弊病易見消除法在三個鏡頭之前方裝一塊平凸之鏡片對象係此玻片而成一像再由此像經過三個鏡頭而由特製有色透光玻片之阻隔給三個單色照相於軟片上由此攝得之三張照片在映演時三影重疊整齊異常盡去不齊之弊病但此法之弊病與郭蒙法相同蓋因須用特製攝影機及特製映演機今爲挽救此弊起見沃第紋已造成一機器與前述者稍異可容三張照片並連一起之影片於是沃第紋法即可在現今電影界中施用所改祗有攝影鏡頭及映演鏡頭其餘一切多可不改 
　　吾人最後講述加台敗法此法之立意及一切多與上述二法不同發明者本爲白爾東Ｒodolyhe-Berthon後由加台敗及其助手盡力合作始見實行其原理如下在一副照相鏡頭中間揷入一塊色彩分析玻片片上染成青紅藍三帶原色如將一極小之透光片放在攝影鏡頭之中心而在此光體之前及近距離之内再放一塊不透明玻片在此試驗中吾人能見由此小透光片之能力將三色色彩分析玻片之全像射于不透明玻片上然此像之成因與包含色彩分析玻片之鏡頭造像完全無關進一步言在不透明玻片前置一片小透光片之集合體今爲簡易故例如鏡頭攝製一藍色對象之照相故有對象發出之藍色光綫祗由色彩分析玻片中之藍色部分透過而置近不透明玻片之小透光片祗以藍色光及射於不透明玻片上至於彩色分析玻片上紅青二部祗與不透明玻片上之暗處相對應如將上述之不透明玻片代以感覺一切色彩之攝影軟片而設法將此軟片光感由鏡頭供給而遇透光片之物像向所有物像上之藍色部分祗有軟片上現出黑色部分底片旣經攝得即翻成影片所有感光部分多見透明其餘紅色青色部分即影片上黑暗之區後將此種影片開映用同樣之鏡頭及經過同樣之集合片及明亮之白光但白光祗能透過影片之透明處及微暗處又按光線進行定律所有透光片中之每個小透光片多能指導透過透明處之光線祗向色彩分析玻片之藍色部分於是在銀幕上即得藍色對象之本色之重造矣原理旣如上述故用此法以重造外界雜色對象於銀幕上則亦容易例如一個黄色之對象放出紅青附合之光綫於是色彩分析玻片上的紅色帶及青色帶多見透過例如紫色則由藍色帶及紅色帶吸收而過其餘可推類及之於是紅青藍三帶能選擇光綫而透過一切矣聞加台敗法造成之影片之面積與普通相同其所給之影像亦與普通無異而現已製成諸多自然色影中可以裝在普通攝影機及影演機上應用祇須揷入一塊色彩分析玻片足矣且影片不染色彩故可映演成黑白二色或自然色加以影片祗是單一巳足影成完全自然色電影便利極矣故加台敗法不獨於機械之奇異且於應用上祗須將今之所用之映層機變更即可映演自然色電影矣 
　　總觀上述則知自然色電影已見成功而實行按電影界中之評論自然色電影亦爲年來電影中之一種且經全球承認電影一物已成爲近代生活中一部分故公衆極醉心於電影極醉心於電影藝術家未識電影能應公衆之需要乎公衆旣渴望新事物故電影界人物極力擴張及改革電影劇本表現及主義等等以造新頴事物且多能成功未識將來能成功乎由此觀之吾人可以定電影上商業發達之動力爲新然電影仍屬幼稚時代而有聲電影及主體電影尚在研究之中也 
[絲綿沈廷凱]  
　　昨讀逸僧君談絲綿一則不禁見獵心喜爰再談之 
　　絲綿爲禦寒妙品價廉而物美南人重視皮革北方人則視絲綿如珍品也 
　　浙省雖産絲綿但不普及如寗·紹·台·嚴·衢·一帶用者寥寥杭·嘉·湖·一帶比比皆是 
　　絲綿翻成之被褥宜於冬季取其輕而且暖不同草棉木棉被褥之笨重也 
　　絲綿之長袍甚風行於杭嘉湖而罕見於海上或有詢於予曰海上冬日多巨風絲綿衣殊太輕飄予對曰若内穿絲綿長袍外罩大衣恐皮袍之不若耳 
　　皖省需絲綿甚夥因風俗上之關係凡人亡後必須絲綿裹其身也浙省杭嘉等處亦有此俗 
　　絲綿禦寒力較皮衣有過之無不及且價甚低廉一衣之值十餘元足矣　指綢衣而言若布衣則尚不到十元） 
團體消息 
[光華大學消息一束]  
　　（一）學生組織敎育學會光華大學敎育系學生爲增進課外敎育學識及實施敎學方法起見特在校内發起組織敎育學會該會巳於前日成立加入者均爲該校以敎育爲主系或輔系及曾在他校修過兩敎育學程以上之學生據該會所定工作範圍計有八項（一）討論敎育問題（二）調查敎育行政（三）參觀學校（四）實施敎學方法（五）參與校外敎育運動及會議（六）組織敎育叢書流動圖書館（七）敦請名人演講（八）提出敎育論文兹錄該會職員名單如下正會長蕭伯嚴副會長張祖培中文書記王靈根英文書記沈振夏會計祝鑫幹事方嘉禾·賈豫 
　　（二）童子軍團成立光大童子軍團自組織以來即注重實際工作每星期除有各項操演外並有野外實習兹聞該團將於兩星期後舉行成立典禮地點雖未定奪但總不外下列兩處之一即霞飛路大學校舍或大西路基地兹錄該團職員名單如下總敎練潘志傑·敎練阮篤成·徐良輔·郭增榮·蔡顯敏專科敎練兪佩德·張永礽·戚潤卿·盧承書總隊長陶慕淵軍需陳瑞麕會計阮篤成書記徐良輔·吳寳源 
　　（三）附中敎職員會附中除每星期一有敎職員代表會討論一週事宜外每月更舉行全體敎職員連席會議一次昨日（十七）爲第三次常會期當時有陸士寅主席到會敎職員有張磐孫·洪北平等二十餘人討論（一）月考問題（二）分數主張採用新敎育之MormalCurve制（三）注意學生無故曠課（四）補考問題 
　　（四）附中報告會附中每星期二聚集全體學生演講會事巳兩誌前報昨日因報告事務繁多故演講會改爲報告會首由敎務處張磐孫先生代表陸主任報告校務事宜繼由大學部自治會委員長張祖培君報告自治會事（一）學校已進行向北京敎育部註册（二）新校舍將開始建築（三）上海總商會將有四萬兩之捐助（四）將加入華東大學運動會（三）鼓勵中學部同學快組織向外募捐（六）促中學自治會成立 
　　（五）附中辯論會附中課外作業委員顧藎丞·施復昌·張磐孫等發起中學各級辯論比賽及初次比賽結果已誌前報昨夜爲該會第二次預賽之期加入者爲初中三與高中二辯題爲「中山墓之建築不宜宏麗」初三主正高二主反當時由施復昌主席洪北平·潘序祖·胡昭望·爲評判員結果反面勝勝利屬於高二云聞不日將有高二與高三最後勝利之比賽辯題已選定爲「今日中國子女婚姻不宜父母作主」 
[國民大學國學研究會開會]  
　　本月十七日國民大學國學系及國學專修科所組織之國學研究會在該校第三敎室開會並請該校國學主任胡樸安先生指導方法當由發起人譚禪生主席報告宗旨及計畫進行方法公推四人起草擬本星期四下午八時决定分别研究云 
[上大劇團公開表演]  
　　上大劇團自成立以來一切事宜均積極進行前該校開三週紀念大會曾加入表現近聞定於本星期日（二十二號）七時在該校作第二次之公演劇本爲「可憐閨裡月」曹雪松君飾女主角婉仙陳懷璞君飾婉仙之夫該劇團爲絕對公開起見不用入場劵無論何人均歡迎參觀云 
[羣大女生之新發明]  
　　上海羣治大學生張懿女士曾在長沙工業學校應化科卒業凿於各科頗富研究除已發明愛野牙粉去垢肥皂無落毛巾等件外兹又本其理想之所得新發明一種「鵬飛霜」品質香美價錢便宜聞發行處在該校學生商店云 
[南洋中學校友會開五部聯席會議]  
　　南洋中學校友會昨日開五部聯席會議公開選舉選定職員姓氏如次會長吳藴齋校董錢新之評議席裕昌·于基泰·王佐·（以上留任）·柯成懋·陸冠春（以上新選）·幹事李柳溪·金祥鳳·張定澄（以上留任）施照青·莊俊（新選）·編輯王家焕·余昌之·鄭初年（以上留任）·郭步陶·胡寄塵（新選）·建築校友廳委員吳藴齋·于基恭·錢福渠·金祥鳳·顧振新·莊俊·王仲甫（以上均留任）催收捐欵委員趙師復·朱少屏·王孟年·陳祖年·馬小硯（以上均留任）·繼討論會務校友廳業已於雙十節開工一切工程由南洋建築公司工程司該會會員金祥鳳打樣包工·承造當可無慮而該會以校友廳爲各會員數年來聚精彙神之建築物理當格外愼重辦理當推工程司該會會員莊俊察勘工程並請莊工程司雇員監工大約六個月後可以落成計造價二萬五千八百元聞校友之認繳之欵已實收四千元未繳者可即日送交上海交通銀行張定澄君凡捐欵者將來均勒碑紀名以昭大信云 
[東吳法科學生編譯法學叢書]  
　　東吳法科高級學生鑒於中國法學書籍之缺乏擬刋行法學叢書十餘種以爲修訂法典改良司法之借鏡已組織法學叢書編譯會有會員十餘人多已着手編譯並選定梁鋆立·孫祖荃·端木愷·三君爲委員延請該校敎授吳經熊陳霆銳二博士爲顧問云 
[少年團募欵會賢本隊消息]  
　　中華路少年宣講團爲發展服務事業舉行十四屆募欵會由陳賢本君擔任賢本隊隊長當陳君邀請團中熱心同志襄助進行龔繼昌君汪龍起君願任副隊長鄭鎭昌君願任參謀並爲擴充募欵範起見組織支隊隊長均係重要團員負責如陳秋心·柏少瑞·顧君梅·陳賢賡許夢麟·阮當尹·丁福保·黄鳳崗·戴顯裕·張伯瀘·姜蓉初·柏堅·朱殿元·等聞開募以來不及旬日第一次揭曉已達一千零三十五分成績之佳爲各隊所不及兹聞陳賢本五百五十分龔繼昌二百分陳賢賡一百分丁福保陸十分許夢麟五十分黄鳴伍十分顧君梅二 
 
 

Page 20

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *十五分近各隊續報到募得分數者爲數頗鉅該隊募欵員擬於下次揭曉時與各隊競爭云云 
[書家訂潤]  
　　婁村書家沈日升君二十年前即得北海神味不願藉書爲生涯嗣以求者日衆不得已規定潤例寄件處在雲南路育仁里五百八十號山水專家黄素莽君交 
[醫訊]  
　　淞滬警察廳長江政卿日昨發第九十一號證狀聘任神州醫學總會編輯部主任陳无咎（名白浙人）爲常年咨議以備衛生行政有所咨詢 
　　盆湯弄橋北堍西德安里幼科周子愉君爲嘉定十六代世傳名醫月前有大綸綢莊王培卿子甫生七月曾患風温痰喘壯熱咳嗆鼻煽肢冷病勢危篤請周君診治先服丸藥氣平喘止後服湯劑熱退肢和漸次痊愈得慶更生王君特製匾額一方題以功深再造四字以 
[琴琶睞瑪與魯意斯東合演之新影劇]  
　　美國女明星琶琶睞瑪善演淫毒而含有神秘性質之女子魯意斯東善演風流自賞之老人最近爲第一國家影片公司合演「蒙脱馬脱利之女子」一劇圖爲斯劇之一幕 
表感謝 
[紹興旅滬同學會之組織]  
　　紹興旅滬學生徐世堪陳在釭·馬述援等鑒於在滬同學無同鄉之誼故發起同學會現該會擬於本星期日（二十二日）上午十時在寳昌路蒲柏路南洋醫科大學第二院開成立大會凡紹興旅滬同學均可加入凡欲報名者請即投函寳昌路蒲柏路南洋醫科大學徐世堪君或四川路青年會智育部馬述援君接洽 
[顧宅舉殯記]  
　　本月十六日即夏曆十月初一日爲嘉定顧維鈞氏唐夫人舉殯之期是日全城鬨動僉謂如此大出喪須行大十字街（城南北東西大街交叉成十字形）人均倚門靜候冀飽眼福豈料全隊儀仗祗由西門顧宅行至南門聖廟前匯龍潭而下船於是人多失望不止下柩碼頭設於學宫前之匯龍潭架一牌坊墓地在邑之馬陸鎭故雇船約八只以運柩載送喪人也船中之最大一艘係載靈柩前供一桌陳祭品及花園正中置夫人遺容後則商隊及巡警荷槍護衛又船一艘軍樂抑揚據云係滬上孤兒院送喪者餘船則均執紼者開行時分列成行軍樂前導旂傘飄動徐徐而馳宛如龍舟之出岡一時匯龍潭之四周人山人海途爲之塞熱鬧異常一如前歳端午競渡之時也儀仗應有盡有花圈甚多中有特製之銜牌長約三尺闊五寸許之木牌朱地金字（約二十餘塊）有書曰特任國務總理駐美全權公使升任英吉利全權公使出席國際聯盟會議全權代表疊任外交部總長等每人手持一塊列隊而行頗爲特式有王寵惠之表旌曰前國務總理特任國際聯盟會議全權代表外交總長顧君維鈞之德配顧嫂唐夫人之銘旌夫人遺像置於香亭中年約三十餘目架眼鏡氣宇昻昻一望知爲新派人物也（係唐紹儀女公子）柩較尋常爲小而方外披緞彩未見内容親友送喪者多乘二人肩輿均係官轎約數十頂是日顧君親自送行隨有僕人執洋傘照於前顧君態度從容衣褐色長袍元團龍廠緞馬褂頭戴呢帽足登長統革鞋手持司的克云（惕若） 
[青年會會員同樂會預誌]  
　　四川路青年會定於二十一日（星期六）晚八時舉行本月會員同樂大會並歡迎各會員之家屬屆時有韓鏡湖君表演家庭游戲及各種饒有興趣之游藝並放活動電影「怎樣可算好妻子」以娛來賓會員憑證入場非會員概不招待云 
[基督敎牧師聯合會]  
　　基督敎牧師聯合會於昨日（十一月十六日）下午三時循例舉行於城内石皮弄聖公會天恩堂先由會長陳金鏞主席開會次唱詩·祈禱·讀經·演講·誦讀上次紀錄無誤衆允接受次提議事件議畢散會 
商塲消息 
[聯益貿易公司今日開幕]  
　　聯益貿易公司現由勞合路遷至南京路Ｐ四九五號（山西路西首）擇於今日正式開幕各貨大廉價一月如縫紉機·打字機·銀箱·文房用品·以及該公司創製之聯益箋莫不克已並贈送物品以示優待來賓前往參觀亦有贈品分送云 
[中國新新烟公司聚餐會]  
　　中國新新烟公司爲本埠錢業及捲烟業中人所發起籌備以來已將五月現已就緒不日出貨特於昨日在北京路德豐里該公司總發行所聚餐到者十餘人席間由籌備主任施鞠二君報告經過賓主盡歡而散 
[雅聲花紙廉售]  
　　望平街二百二十號雅聲花紙公司鑒於年節將屆各界須用花紙佈置房間·會客室·寫字間等用一經糊飾非常美觀聞自即日起特别廉價至陽曆年底爲止云 
[綺華公司新到雀毛圍巾]  
　　南京路虹廟對面綺華公司乃發售花邊及婦女飾品專門商店兹由法國定到大批雀毛圍巾羽毛豐滿色式俱全爲冬令婦女界禦寒必需品又由瑞士國運到時式繡花邊甚多定價從廉並在此月内凡持有該公司優待劵購貨者可得九折之特别權利云 
[五洲經售辟癆精]  
　　辟癆精係治肺癆聖品在美國銷行已二十五年聞該藥現歸四馬路五洲大藥房獨家經理大批運送到滬減價每瓶一元五角批發從廉云 
[卡梅洋行洋酒廉價]  
　　四川路卡梅洋行向有卜内斯丁本牌·紅白葡萄酒·白蘭地酒·等多種行銷各國均得優奬當有甜葡萄酒一種可補血養精各酒均由著名醫師化驗覌因由華經理汪南山君接辦特廉價一月以資優待云 
[華南印書社新字出世]  
　　華南印書社近爲供應社會需求起見已請擅長北魏書法之易大厂居士採取各魏碑寫成端楷萬字並請楊龢父君寫成漢隸全副製爲銅模翻成新鉛字呈部註册專利承印各界印件精美無匹尤以印刷古書詩文集壽啓訃聞及名片等爲更雅馴云 
[亞米茄錶廠在滬設分行]  
　　瑞士最有名之錶廠...總經理爲諾司君CNorth瑞士亞米茄錶廠所出亞米茄（又名火車錶）Omega時間準確舉世公認中國各鐵路車站及各交通機關職員欲無分秒遲快之弊者無不備用該廠時表因此最準確三字成爲該廠之定論遠東方面向由洋行經理定貨頗感不便近來中國境内銷路日廣邊僻省分亦定辦該廠出品故有設立分行之必要以便顧客直接定購免多耗費該廠乃派諾司君來華在愛多亞路九號三樓設立分行並特經理最著名時表鐵數·米度·兩種來申行銷該數種時表非滬上普通行銷之品可比特點有四（一）機器堅固不易損壞（二）報時極準不差分秒（三）價格低廉人人有購備之可能（四）瑞士本爲世界著名之製錶工業國而該廠在本國行銷百有餘年亦無能舉出缺點信用之厚固無間中外也 
出版界消息 
[「國定之文」將出版]  
　　南方大學生劉君國定曾實地考察中外敎育情形頗有成績兹本其所得著『國定之文』一書關於内政·外交·敎育·實業·軍事·旅行皆有紀錄他如法蘭西之共和美利堅之獨立德意志之革命俄羅斯之再建亦爲詳論就中著述多曾披露日本南洋北京上海各雜誌及報章一月左右可以出版約十萬餘言各地如購預約券者（每部僅收印資一元）可逕向上海寰球學生會遊學招待部或羣治大學黎升岫處接洽不誤 
[中國畫報改良編式之先聲]  
　　中國畫報自出版以來雖以戰事影響曾停刋數期然該報辦事員仍不見挫今日爲該報二十九期出版之日編製格式與前出諸期完全不同排式爲横長形對摺如書本式凡定閱三月者可裝訂成册該報爲優待閱者起見凡定閱三個月者滿期後無論本外埠概贈以書面一張俾閱者自行裝訂如欲該館代訂者則寄費須由閱者自理報價仍照舊凡每期能購五十份以上者連寄費每份僅取一分六厘云 
[青年年刋出版]  
　　四川路青年會中學所編之「青年年刋」本定於七月底出版後因五卅慘案發生印刷工人罷工故遲至昨日始克出版該年刋係用道林紙印就内容詩詞筆記小說約計五十餘篇並有銅圖多幀云 
[明星賀年片第二批將出版]  
　　望平街二百二十號雅聲公司發行明星賀年片頗受各界歡迎第一批已售完現趕印第二批不日出版仍有贈品云 
電影界消息 
[中央大戲院近訊雲]  
　　近日滬上各影片公司之最新出品其藝較爲優美者第一次開映必在中央大戲院是以觀衆咸認中央大戲院爲專映國産佳片之影戲院最近上海影戲公司攝製之「小公子」爲但二春主演而由但杜宇君導演者前次在該公司試映時深得觀者之讚美認爲該公司最有美術思想之作品已於昨日起在中央大戲院開映此片　完後即須换映明星公司張石川君導演之「可憐的　　」此片劇本述上海拆白之殘忍手段及婦女被誘之痛苦等繪形繪色不啻一揭破拆白之秘密史今明星公司編成電影映諸銀幕定能警惕無數之青年男女造福社會殊無限量故此片誠一針砭世俗之警世佳片也 
[愛普廬將映滑稽片]  
　　北四川路愛普廬影戲院定於本星期五起日夜開映寰球影片公司一九二五年最大之滑稽片「香檳爭榮」但尼主演劇中汽車比賽一幕特製汽車百餘輛最後脱險一段復加入豺狼虎豹獅象等獸與劇中人作有意味之動作該院院主特以重價租得其開映權以饗愛觀佳片者聞星期六及星期日下午三時尚加映日戲一次云 
[本刋啟事]  
　　投稿諸君請注意下列各事 
　　（一）文字用洋紙抄寫者勿書兩面以免排版時有錯誤 
　　（二）圖畫及文字中之附圖勿用鉛筆及藍墨水繪因不能製版也 
　　（三）文稿引用英文原文者可省則省逢萬不得已須用原名及原句時請先用中文譯名或譯義·後附原文不易明瞭者可再加以註釋務使讀者一見即能了解無沈悶之患 
 
 

Page 21

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * *藝術界 
[影戲中决鬥之風俗] [  心因]  
　　西洋民族之天性好勇善戰欲解决難决之問題者往往訴之武力影戲中海盜之掠奪船隻男子之爭愛人恒以白刃從事其古代風俗如此近時亦餘此習可知吾人所渴望之和平尚在夢想之中也 
　　客有言在某國之留學生甲戀一當地女子同時此女復戀一本國男子乙兩雄相遇乙曰此三角戀愛終不能决無己請與君决鬥我死君生則女屬君否則屬我蓋西人視男子必以武勇而得妻美人嫁英雄亦猶中國之才子配佳人也故在求婚時必曰「我愛我以我之劍與心奉獻於汝前」且以决鬥爲公平之爭婚判斷不料甲聞此言報之以微笑且曰我終將愛之若决鬥則恕不能奉陪也乙聞言不勝其恚遂并絕女意爲從不見男子有如此不爭氣者不屑再計較也蓋西人視男子不能决鬥爲無上之恥辱雖明知其不敵决不能規避否則將永無在社會上立足之地若不敵而死爲不失爲失敗之英雄或能博得旁人之歎惜也此種風俗在西洋文藝作品中恒見之不過影戲的表演之事實爲我國人所易見耳姑舉數例以概之 
　　最近數星期前中華大戲院開演琵琶睞瑪之「風流債」影片叙一劍客與某公爵爭愛若在中國以公侯之尊儘可以其雷霆萬鈞之力處以姦誘之罪而以一平民亦斷無敢覬覦公爵夫人者所謂「侯門一入深如海從此蕭郎是路人」正描寫此種風俗者也西人雖以貴族若藉勢而得妻視爲無能之輩必以自己之勇敢能克强敵始足以當丈夫之名而無媿故此公爵見劍客與妻有暖昧且明知此劍客爲國中第一手仍毅然致書約其决鬥邀集證人立生死書但卒創於劍客之手在中國人視之此公爵眞笨漢已 
　　又西人因决鬥而死者對於其敵雖恨之然至死佩服之也英雄惜英雄好漢惜好漢如中國戲劇中之「白水灘」青面虎爲十一郎所戰敗伏地時尚奬之曰「好孩子」如出一轍不過此種精神中國僅一二見而在西洋則數見不鮮如法年卡爾登演「續盧宫秘史」劇中亦有刺客爲國中第一劍手行刺英人僞飾之盧王拔刃决鬥爲王所敗臨死倒地大呼曰「陛下萬歳眞一國之主也」讀者思之此語爲何種意義乎 
　　西班牙·荷蘭·英吉利地均濱海人民習海上生活描寫英雄故事多以海盜表現之能刦奪船隻即爲船主船主英文爲卡必登飄洋過海之船無不有船主中國商家僅知商船大班爲卡必登不知卡必登亦即中國之所謂寨主或代王也一人之力足以克服一船則衆俯首聽命若有二人勢均力敵亦必相約决鬥勝者爲主此皆中國不常見之事實也 
[俄羅斯近時之音樂] [  甫天]  
　　俄國的民衆音樂古來已經是非常的發達所有歌曲均帶着狠深的趣味並且俄國的宗敎乃是舊敎（屬於正敎會）故一般國民時常聽聞一種高尚的古式複音宗敎樂長此訓練下去故此對於聲樂尤爲進步但是在當時尚未曾顯著在歐洲的音樂界裡及至十九世紀的中葉方纔被認爲世界的音樂並且超到世界音樂的第一位 
　　所以能夠造成俄國音樂進步的先驅者爲顧令加氏（MichaelGlinba一八○三·一八五七）氏有『俄國音樂之父』的稱初時在約翰非勞特（英國鋼琴名家）處學鋼琴後至意大利熱心研究古樂曲及意式歌謡其後漫遊法·德·西班牙等國他所做的歌劇與聲樂多用俄式的旋律而成其著名的歌劇有二兹介紹如次 
　　『對皇帝之生命』（一八三六年） 
　　『盧司蘭與奴特米拿』 
　　其餘所作浪漫曲序曲及大小管絃樂曲甚多 
　　顧氏之外能成俄國音樂之確固基礎者爲盧濱司典（ＡnfonＲubinstein一八三○·一九七四）氏幼時已具鋼琴天才初就學於衛古郎氏九歳即演奏鋼琴於莫斯科公衆之前後至巴黎遇（匈牙利鋼琴作曲家）李司特（FranzLiszt）從而學之其後挾技漫遊英·荷·德·瑞典·奥大利等處從事作曲及演奏並於俄都建立音樂學校受俄皇之勳章並列爲貴族其傑作如次歌劇『惡魔』（一八七五年）瑪加啤奴（一八七五年）『呢露』（一八七○年） 
　　神曲『巴啤奴之塔』一八七○年）『失樂園』（一八七五年）『摩些司』（一八八七年） 
　　交響樂六首其有名者爲『太洋交響樂』鋼琴司伴奏五首其餘歌謡百餘首 
　　大概俄國音樂之能如此發達者多非眞正之音樂家而爲從事於其他職業的人因此輩在餘暇之中能盡力研究音樂其有名者列舉如次 
　　些渣奴基CesarAntonovichCui工科敎授 
　　波羅典Ｂorodin醫生 
　　棵奴灑棵夫ＲimskyKorsakoff海軍士官 
　　毋梳奴克司技Ｍoussorgsky公使館隨員 
　　蔡哥士技Ｔschaikowsky法律家 
　　蔡哥士技爲俄國樂派中之最大天才者一八○四年生於烏蘭山之麓在俄都習法律至二十二歳時始入俄都音樂學校後爲莫斯科音樂學校敎師十一年曾遊歐美各國所至均受熱烈之歡迎又受英國劍橋大學贈與音樂博士之　號所作之曲涉於器樂管絃樂聲樂歌劇等甚多氏初時極崇拜意大利之音樂又愛摩渣奴（Mozart）曲中美麗的旋律故其作曲亦受其影響變俄國音樂爲一種深沈憂鬱的風味且對於管絃樂亦有極巧妙之用法但其音色之配合仍帶俄國粗野之風總之其樂風爲折衷的含有西歐的樂味能自成一派故受各國人所了解被認爲世界的音樂其傑作數種如次 
　　『第四五交響樂』『悲痛的交響樂』『司拉夫之進行曲』『幻想序曲』羅蜜歐與周立葉』『序曲一八一二年』（此曲描出拿破崙於一八一二年占奪莫斯科以至大敗歸國的事實有一種自然的描寫有戰爭與槍砲等聲 
　　蔡哥士技以後俄國音樂界中又出一天才者苦　 
 
 

Page 22

 
 
1;第一萬八千九百三十九號;中華民國十四年 西曆一千九百二十五年十一月十九號
星期四 * * 
[薔薇之精]  
　　俄國跳舞在各國跳舞中居重要地位上圖爲俄國舞之一種名「薔薇之精」爲小篇牧歌讚美薔薇花者意示女子胸揷薔薇花取而吻之追想歡樂沈沈入夢忽見花精與之跳舞樂甚而疲轉瞬之間復化爲花女復取而吻之大致如此 
　　造奴（AlexanderGlazounow一八六五）生於俄之首府至十三歳時始試作曲一八八二年在巴黎大博覽會演奏作有交響樂六首及其他小曲甚多均帶俄國特有風味 
　　尚有拿哈瑪尼奴夫（ＳergeiＲacbamaninoff一八七三）入俄都及莫斯科音樂學校專攻鋼琴十年其後在本國爲一度的演奏旅行旋受聘爲音樂學校教授又至德國專埋頭於作曲所作管絃樂鋼琴曲室樂歌劇歌謡等曲甚夥其得意之作爲交響樂詩『死之島』至樂三重奏（紀念蔡哥士技而作用鋼琴三絃琴些羅三種所奏）歌劇『貪慾之將』等 
　　俄國音樂之發達以上述之數人爲中堅其餘尚有作家數人但無關重要恕不論列 
[記安其羅之「最後審判」]  
　　世界名畫及其作家（四） 
　　「最後審判」乃意大利（文藝復興時代）四大名家之一安其羅MicbaelAngelo所創作者也現存於意大利羅馬之雪斯丁敎堂（SistineChapel）乃此敎堂祭壇上之壁畫也高凡六十英尺闊爲三十英尺國中以耶蘇爲中心人物馬利亞則跪在彼之膝下其四週有無數天人圍繞每人手中持有其德行之標識似以耶蘇爲天上之領袖者在此圍之下乃審判之仙人以號筒指向下之深處左方則有死人正在醒起右方爲許多犯罪者正竭力爬上而爲魔鬼等所推下圖之右左邊則爲觀衆在爲神所選而得永生者之上則爲幸福者翺翔於天際甚爲得意乃此圖之大略也 
[安其羅小傳（上）]  
　　安其羅乃西洋美術之太祖皇帝也較拉裴耳更上之且爲最偉大之雕刻家建築家今乘此機會作一較詳之小傳亦一篇極有趣味之小說也望讀者勿嫌言之過長則幸甚 
　　安其羅（MichaelAngelo）人稱米趣耳安其羅蓋以其姓氏之聯合也今以節省起見故用今名安其羅乃意大利佛羅倫斯文藝復興時代之中心人物祖出皇族安其羅曾語人謂彼之曾祖乃意大利某皇太子也但其後權威漸落至十五世紀之中葉族中遺下之財産亦所存無幾至安其羅之父時則財産之所入尚不足以供養全家安之父當時爲弗羅倫斯之下等鄉紳而猶如今日中國之紳士擺其虚場面父名羅杜維可（LudovicoBuoraroti）母名尼賴（FrancescadeiNeri）亦某鄉紳之女也安之父經弗羅倫斯某貴族之提拔得仕官職曾爲意大利某省兩小鎭之縣長在一千四百七十四年秋季得卡潑里斯（Caprese）地方市長之職即於此地之翌年三月六日生安其羅係爲次子生安後在一千四百七十六年返弗羅倫斯而安則寄養於散底格湼羅（Settignano）地方某大理石匠之妻處由是觀之可知其母之身體巳漸衰弱而不能顧養此孩矣 
　　安母生三子後即逝世安其羅在石匠家内日受藝術之融化於是有將來成藝術家之願望彼曾自謂每日爲其養母之乳所浸但其父則願其將來成一學者然安其羅八九歳已如成人不從父訓十四歳時即致力於彼夙向之志願因其天才得進當時弗羅倫斯地方上最有名之畫家裘倫但喬（Ghirladajo）所設立之畫室安其羅在裘之教授下居凡三年裘並時供給安之資用在此三年中彼之創作最著者則爲彼以德國著名畫家興果（MartinSchongauer）所畫之「聖安查萊之迷惑」（TemptationofStAndong）將其放大其師極贊美此畫而安極謙許或恐超過於其師更於此處建設二十年後所畫垂名千古之壁畫之基礎彼亦如當時一班弗羅倫斯之畫家時至當地極有名之白朗卡西Ｂrancaccl敎堂研習堂中之各名畫堂内皆宗敎畫其中尤以馬薩西奥（Masaccio）土壁畫爲最著此種壁畫作於安之誕生前六十年但安其羅對之極受影響一日在堂中安其羅因受同學之謗駡忍無可忍忿而擊之反受同學之重擊適中鼻部遂成一生傷痕焉安其羅幼時雖對於畫極爲致力但經其養母之敎化以致對於雕刻亦有一種天然之傾向 
　　在彼與裘倫但喬所訂約滿期之日經友人介紹得進米地西族之羅能查所建造之桑馬哥（SanMarco）别墅（米地西Midici）乃意大利某大族之名羅能查乃族中某代之子孫也彼等世居弗羅倫斯對於地方上一切之行政商業文藝等極有影響猶如我國昔時各地方之郡王也）墅中滿貯羅倫查所收集之名畫名雕刻品及有名之古董等物安其羅之得進此者實於彼之成世界上最偉大畫家最有關係安其羅進此後朝夕刻苦研究其中繪畫及雕刻等以其所得者模仿而試作之初至時因墅中人數衆多以故羅倫查不知有安在一日安其羅正在雕刻牧野神之頭（此種牧野神名Faun乃具人類之形而有尖銳之耳細小之角有時並有山羊之尾或半羊半人之狀）羅倫查正踱步而來立安旁觀其雕刻喜謂安曰『此神年巳老其牙應稀落』安其羅聽此不假思索以刀刮去一牙而此神口之張開狀反極自然極肖年老龍鍾脱牙之狀羅能查乃識安其羅之天才矣趨前抱而吻之並親携安至彼之大厦中安此時不過十餘歳而已至羅家後羅親問安之家世相談之下不禁惻然憐之乃慷慨提拔安父入政界並留安常居其家羅待安極爲愛惜在此園内安其羅所創作者大半爲意大利古神之雕刻像而對但丁極爲崇拜居三年在一千四百九十二年羅能查忽逝世而安平安之工作亦以告終 
[讀者通信]  
　　前徵求民九北大出版之音樂雜誌已蒙商務印書館王安祥君寄來第一號至第八號數册現尚缺第九·十·十一·十二號各數册如蒙同志割愛當以中華書局出版之音樂叢刋爲交换通訊處滬城邑廟東龍興園弄二號張若谷收） 
 
 
