# 1890 - 136 - 4906137

 

Page 1

 
 
[請速領彩] [  申報館恊振所啓]  
　　集腋社恊振彩票開彩以後所有賑物經諸君子陸續領去尙有四五彩及其餘小彩約百餘號未經領去務希得彩者速來持領俾本恊振所經手事件得以早日了結無任翹盼專此布逹鵠候移玉 
[賑物求售] [  申報館恊振所啓]  
　　本館開辦賑捐以來蒙海内諸同仁撫助答種貴號早已製成彩票售完矣茲又承陸續助下七俠五義卅部隸有五十部吴都法乘一部石印小號石齋畫諸廿部東洋漆水錦匣一具内裝感應編巧色瑪瑙搬指一个未及編入彩物之中是以另行求售諸君子有情殷匡救者請臨本舘遜購庶幾裘成築號飢民得早慶來蘇乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論花叢覓死事]  
　　滬瀆雖彈丸地然女閭星布娃館雲運夜月樓臺家家把酒香風簾　處處聞歌較之珠江畫舫漢水明璫邗上歌裙秦淮燈火殆有甚焉烟館妖姬若藥义之變相私街流妓如野雉之亂飛固爲有識所譏等諸自　以下至如東西棋盤街之么二三四馬路清和坊一帶之長三書寓户密於鱗人多於鯽其數已不可以僂指計良以滬上爲通商大埠富商豪客麕聚於斯　悶遣愁追歡買笑永朝永夕其樂靡窮至於交結賓客非酒不足以盡歡而尋常酒肆如聚豐復新中和等肴非不精也酒非不洌也然無花枝無綴其間則四座爲之减色於是盛筵之設不於酒肆而於妓寮一若非此不足以敬客也有相沿旣久幾若有成例可援彼贈此答習以爲常高樓一夕酒窮户半年糧有心世道者不能無慨焉其在殷實之輩囊資充牣雖日日徵歌夜夜置酒如九年之亡一毛尙無大損間有金玉其外敗絮其中者平日雖裝大老官橈樣一至三節則藏頭縮尾匿影銷聲入山惟恐不深八林惟恐不密故浴有批杷黄小姐慌娘姨忙嫖客藏之諺嗚呼貿易中人沈溺其中以致失業蕩産者正復不少至於學業生徒少年纨　以嬉游誤事者更不必論矣宋時以杭州爲銷金窩以今日之滬瀆比之不且遠勝十倍耶近年以來各處災祲屢告闤闠經營未能生色而楚館秦樓之歌舞花晨月夕之遨遊仍不减於曩時日中則昃月滿則虧天時人事往復相因此明理審勢之君子所以盱衡時變而不得不爲賈生之長太息也如昨報所載花護覓死一則其事頗屬新奇其情實堪憫惻朱吕二人之自揚來滬也下榻逆旅賈醉花叢始而打茶圍繼而吃便飯藉以消遣旅愁勾引逸興此固人情之常不料酒肴乍撤烟霧初噴談笑未終面色忽變雛婢私語龜奴道驚黑夜呼車中途殞命是亦慘矣其因何尋死之故雖未詳悉而據外人傳言謂因生意虧本所致揆度情事諒非無因人生斯世無論士農工賈但當盡人事以聽大命處富不驕處貧不怨　是聖賢克已工夫卽使境遇不順一蹶之下尙可復振溝瀆自經乃匹夫匹婦之所爲有志之士斷不肯出此下策二人之吞烟覓死其計不已左乎且大絃管雜奏非惡聲也脂粉盈前非苦境也三杯耳熱非腸斷之時也一榻燈明非訣别之地也奈何預萌死念陰擇死地不死於寂寞之處而死於歡樂之塲嗚呼二人之心苦而其爲計乃愈左矣雖曰以憂死不如以情死以苦死不如以樂死牡丹花下死做鬼也風流然而鴉左毒發腸胃絞裂顔色慘變則不死於情轉死於痛不死於樂轉死於苦矣死者長已矣家中眷屬盼望音書歸期暗卜庸詎知天涯游子魂魄渺渺已入枉死城中噩耗遥傳正不知若何悲痛死者有知其能瞑目耶古之人安樂則同享患難則同死漢之張耳陳餘誓爲刎頸交然患難同死則得其正以生意虧本之故而同死則不知其正况欲在妓寮覔死尤山常情之外總之此二人者年紀尙輕血氣未定識見未純故遇不如意事卽視死如歸不暇審思熟處此則閲歴未深之故也未在醫院療冶倘獲痊愈固是萬幸但願自此以後力改前轍有志　新則雖小受折磨而此後年華正富精力方强失之東隅者何不可收之桑榆耶論者嘗謂滬上費用之浩繁二二於他處就每日而計酒肆茶寮烟館馬車以及青樓之夜合資合之便成巨欵以有限之貲財供無窮之慾壑其不能不出於傾覆　勢使然也遠方之人心羡繁華成願腰纒十萬騎鶴來游然而薪桂米珠居大不易酒塲舞榭願有難償若不及早回頭便致噬臍無及嗟乎富不如貧少美游不如惡歸少年旅客尙慎旃哉 
[本館接奉電音]  
　　昨接任京友人電傳上諭二道敬謹譯登○四月初三日奉上諭張家口監督宜烈奏差滿回京齎交盈餘銀兩並請减成賠繳屬短盈餘銀兩一摺所得盈餘銀一千九百八十四兩零着交廣儲司其所請减成賠繳之處着户部核議具奏欽此同日奉上諭前兵部尙書彭玉麟忠清亮直卓著勳勤以諸生從戎轉戰東南各省所向有功會同原任大學士曾國藩創立長江水帥籌畫精詳規模悉備歴受先朝知遇由知府洊摧封圻内陟卿貳迨粤匪蕩平蒙穆宗毅皇帝眷念勳勞賞給一等輕車都尉世職並加太子少保銜朕御極後擢任兵部尙書嗣因患病迭次陳請開缺降旨允准仍派巡閲長江水師十餘年來力疾從公不辭勞怨復因病勢增劇請開差使當經寛子假期並准其回籍養病頒賜人參万兾調理就痊長資倚卑兹聞溘逝悼惜殊深彭玉麟着追贈太子太保銜照尙書例賜恤任内一切處分悉十開復應得恤典該衙門查例具奏加恩予謚並於立功省分建立專祠其生平戰功事蹟宣付國史舘立傳伊孫候選員外郎彭見紳着以郎中選用彭見粹均着由吏部帶領引見用示篤念藎臣至意欽此 
宫保彭大司馬在籍仙逝本報早經紀載兹奉恩綸帥終典禮可謂至優極渥惟諭中似脫去數字想因電碼傳抄所悮也接到邸抄再行恭校[  本館謹誌]  
[天津屢火]  
　　直隷督轅馬棚在署之東偏中掛煤油燈上月二十六日天未黎明燈忽爆裂煤油瀉落稻草堆中遺火延燒炎炎上熾圉人不識煤油性裂掃以帚而火卽四散上透承塵馬棚係用竹木架成加以草料皆爲引火之 
 
 

Page 2

 
 
物瞬卽火光熊熊上徹霄漢闔城司道府縣曁鎮軍城守營等印委又武各員聞係督署馬棚失慎一律到塲彈壓而火會人等亦陸續　到一面救火一面保護督轅除燬馬棚矮屋十餘間外餘未殃及人馬亦無傷死者説者謂火會之力也傳相以火會救災不遺餘力深堪嘉尙賞給津錢四百千點心數十斤爲勤能者勸火會謝賞收拾餘燼止擬偃旗息鼓而歸而河東鹽關廰後又報火災火會不分畛域趨救如前比日之方中始經訖事火會人等方擬早餐而兩點鐘許海大道旁之姚一草廠又火姚一草廠先在先農壇側嗣遷於海大道旁於二十四日方從村落運草到津廠内計存葦子一垜秫稭一垛乾草又一垛不期是午火從草中發作擢枯泣朽頃刻全燒該廠雖四無鄰居然所有已成灰燼火會愛莫能助徒嘆奈何而已按日來火警頻仍而草廠之被災尤層見疉出其中火種不知何自而來説者謂係匪徒縱火諒非虚語安得懲一以儆百耶又聞同　虹橋地方亦燬烟館茶館各一間而小洋鋪之剃頭鋪則失慎未成一日之間火凡五見洵足駭人聞見傳聞津城當道擬禁用煤油爲曲突徙薪之計不知確否 
[津河水勢]  
　　津郡海河之攔江沙不知何自而來更不知何自而去日前淤積其最甚處水祗四尺有奇西人持玉尺而量幾有曾不容刁之慨日夾又輕刷退其淺處水約七尺深處八尺有咫若逢潮汐長水尺許順和普濟等輪船當可入津矣不禁跂予望之 
[宴客述餘]  
　　傳相於三月二十五日筵宴西國官商於水師營務處經列前報是日與宴者除駐津各國領事並曁工部局董津海新關稅務司德璀璘外並有著名西商陪客則津城司道府縣及水帥營務處羅稷臣觀祭等傳相於五點餘鐘命駕騶從經紫竹林北失慎地方於輿中瞻顧色頗不懌比到水師營務處闔城可道已師師濟濟鵠立恭　　後西國官商絡繹而前傳相仍以火災爲問比九下餘鐘始各散歸 
[詳究命案]  
　　前紀三月十七日皖省黄家山地方黄某之子威逼地保馬祥之妻因傷服毒慘斃一案兹悉首縣范映泉明府於十九日親詣相騐據仵作報稱屍首上身受傷三處　係致命填具屍格明府尙令騐下身而馬祥之母堅求免騐一面飭屍夫領屍一面嚴辦兇手并飭黄某備具棺木成殮屍夫馬祥不肯領棺其棺經明府粘上封條飭差恊保看管聞堂訊黄某之子供出伊之師在塲帮打明府甫聞供之下立飭差將伊師災某拘獲歸案審辦未識將來如何定案容俟續聞 
[袁江雜録]  
　　三月二十日項書巢分轉之太夫人壽誕分轉稱觴祝嘏以鈴轅爲海屋借華袞作萊衣曲奏琅璈不數瑶池之宴筵陳水陸爭飛玉座之觴此固宦海之美談亦天倫之樂事也○翁笠漁大令因朱大令業已回著遂於三月二十一日接印視事○特邑尊示諭鄉農如有蝗蝻生長准其撲捉携來縣中或就近處所按斤給價庶不致延禍無已時也○私鑄之盛至今已極李廉捕前雖出示嚴禁仍未盡絶特邑尊檢查譚漕憲案卷遍張告示限十日内准擺小錢攤者送錢赴署鎔化銅斤擲還不得置若罔聞致干罪戾○督憲因漕河無輪船以備緩急之用爰將小輪船名普慶者移贈漕憲駕駛人員悉仍舊嗣後漕河有事往較前靈便矣 
[袁江官報]  
　　翰林院庶吉士唐召皆庶常於上月初一日過浦自籍赴都漕標中營都司吴寳祺奉漕憲委淮城巡查初六日漕轅牌示太倉衛簡缺以遵海防報　遇缺卽補衛守備黄英題補江西贑州所領運千總麟筠自任赴部引　見於十二日過浦領咨江西安福所千總田宗榮於十四日赴漕轅叩謝奉札留淮差遣委署揚州同知鄧復昌於二十日赴漕轅禀辭赴任候補同知周道先奉漕憲委辦藏家碼頭厘捐候補遊擊邵安邦奉漕憲委分帶水師正營 
[船户凶横]  
　　水仙宫路頭有擺渡小船往來於鼓浪嶼厦門一帶日間則鼓浪嶼衆姓之船皆可欖載夜間則惟吴姓船隻得停泊於水仙宫攬客若鼓浪嶼之船只能來厦不准回嶼此吴姓持强私立之例也如違此例則械鬥隨之矣某晚有客擬至嶼會友悮上他船船户未敢遽行客强之者再適旁有吴姓船卽大言曰爾何人斯敢亂吾之規例乎呶呶詈罵不已客憤甚起與爭衡吴卽揮衆毆客客不支准卡練兵與客熟稔見之代抱不平向前相助奈寡不敵衆被吴姓鐵鈎將頭顱扎成一孔頃刻血流倒於艙面吴姓恐勢不隹一哄而散後經覔渡之客將兵抬回傷勢甚重不知有無性命之憂也按吴姓船户如此兇横實爲商旅之害不知爲民上者亦有所聞否耶 
[鐵甕譚資]  
　　朱某者開設飯歇於西城外小碼頭闔家桀驁性成寓客恒遭欺侮故咸呼之爲黑点去歲朱病殁其弟與二姪仍安舊業而暴横逾加不啻虎加冠者近有丹陽人某甲夫婦往維揚投親道過京江天色已晚不能北渡遂投朱萬宿焉翌晨甲先起提壺出外買水其妻尙在黑甜詎朱叔姪乘婦熟睡將其布裙腰裙各一條及紅布三尺錫針一支竊取比甲入室見諸物俱不翼而飛亟乎婦起遍尋不得駭極以爲在寓失竊理當索賠於主人朱等反肆咆哮謂爾自不小心何得反來訛詐延至午後掘强如前甲以惡龍難鬥地頭蛇遂　敢與較只得挈婦恨恨而去鄰右之知其事者咸抱不平然而天網恢恢　而不漏適有小竊五阿大寓於店中行竊某僧寺銀洋衣物甚多當經寺僧扣獲送請水利廳葉少尹訊究阿大供認住朱寓内尙有物件寄存少尹大怒親率差役至寓搜責朱曰本廳已出示不准客棧容隐匪徒爾竟敢窩頓賊贓乎喝令重責三百板以儆論者猶次爲未足蔽辜然已大快人心矣○水利廳葉佐清少尹下車以來興利除弊諸事認真每交冬令不避雨雪風霜視率差役通夜梭巡不遑居處而嫉惡尤嚴凡青皮無賴一經逮案輕則枷責重者送縣究懲以此匪徒歛跡不敢公然以身試法居民賴以安謐説者謂居官盡如葉少尹何憂地方不治哉○山巷後一帶茅檐蔀屋風景蕭條僦居者多外籍流民而侉民居半大都藉惟小車做小工以爲活近有甲乙二人因工資分拆不匀兩下争論繼以揮拳甲力弱爲乙按倒跨其身向面上狠咬一口眼珠幾於迸穿甲痛急隨手挣乙腎囊用力過猛以致皮破血流各帶重傷方纔釋手旋經某翁出爲調停其事遂寢 
[甌城近事]  
　　玉環踈錫榮副戎反定奉調艋舺參將現已交卸晉郡禀辭鎮軍暫駐在朔門大生堂藥鋪於上月十九日携眷雇寗之港下船遄回珂里小作勾留約俟榴花紅後擬乘輪船赴艋舺履新也○新任温州附經歴袁少尹培於上月廿六日由陸抵甌聞擇於本月初四日接鈐任事前署温州府經廳仕少　少尹交卸後約在月初定須趣裝晉省也○承嘉縣離城三十里嶺极地方葉志魁家於三月初六晚被隣村地痞搶奪食榖日有餘擔搗門毁壁狼藉不堪當於初七晨赴縣呈報寗邑尊聞報之下隨卽輕輿减從前往履勘立飭查辦詎痞惡等嘯聚未散胆敢於勘後復行糾搶可謂愍不畏法者矣○永嘉縣寗琯香明府因永邑民情好訟每以微嬚率請存案其名爲思患預防其實則預埋訟柄兹於上月望後大書硃諭黏貼宅門諭飭各代書嗣後遇有備存呈詞毋許混濫盖戳並洞揭值役串搭之弊賢有司虚堂懸鏡燭照無遺治深得使民無訟之旨歟○瑞安縣典史陳玉堂少尉慶芳因責押營兵某甲以致兵丁不平聚衆滋閙閧堂塞署勢不可下現聞陳少尉瀝禀道府憲詳請查辦未知作何辦理 
[風雹爲災]  
　　富陽紫落山人許卓仁自毗陵郵書本館云上月初十日接家書言富陽西南鄉於初四日驟遭風災雜以氷雹人口房屋倒斃無數云云僕欵信參半竊以吾邑去秋蛟水爲災曾冡各大憲曁滬上各善士悉心籌畫設法賑撫方冀此日春花有望豈可復罹巨災乎乃前　兩口迭接家書較爲詳盡謂三月初四日申刻驟起狂風雜以冰雹大如石磴小如鵝卵程墳蛇清凌何上下沙東梓關南北兩岸所有春花 
 
 

Page 3

 
 
俱遭捐壞果木粲枝　存秃榦適是日壞山土榖廟演戱富冰雹時廟宇坍倒壓斃男女百餘人受傷者四十餘人又馬山之顛有馬山廟者被擊片瓦無存又地名蛇浦在江之北本勝境也董文恭董文恪二公之墓俱在相離不過白步許過之者無不登臨而追慕焉此次墓前之石牌坊飛入大江尤可奇者長丈二之翁仲四仆真三高八尺之石馬二倒其一　御牌亭幸猶無恙至山前後之大松樹百餘株竟連根拔起云比皆事後目睹者也其災象可想而知矣至人畜之傷亡船隻之漂投民房之倒壤尤難枚舉此誠千百年未見之奇災也伏望滬上各大善士俯賜矜全急往施救此則吾邑千萬災黎所禱祀者耳 
[華婁特題]  
　　華　可也未若　婁　子曰武王周公　華亭招覆二十四名婁縣招覆三十名准於初四日出正案 
[憲族來滬]  
　　昨早八點蹱本埠官塲接到蘇州來電云撫憲剛大中丞今辰由蘇開船赴南翔看藴藻河工卽由吴淞港來灑回蘇同時又接金陵來電云新任江寗藩憲瑞方伯明晨乘登瀛兵輪來滬等語是則滬上印委各官又當忙碌一番矣 
[滬濵瑣拾]  
　　某兵艦水手前日與别船水手口角遂致爭毆刃傷二人其因何起釁尙未詳悉也○陳和者浦東人向以耕種度日前日偶至爛泥渡播姓烟館領略烟霞風味俄而神色頓異潘見之知患急症赶急卽倩醫診視則已不可救樂旋卽氣絶通知家屬備棺收殮晨露未晞浮生遽逝良可浩歎 
[信船被刧]  
　　聞説永義昶信局划船於三月三十晚在白鶴江至黄渡半途青龍江地方被盜刧去銀洋等物何盜風之熾耶 
[訂期再訊]  
　　僞表一案迭紀報章昨晨又逢堂訊王包探禀今將搜得慣造僞牌之戴裕甫家所藏戳表鐵印三個内中只有一個明係播喊字樣餘二個已經糊塗復將司謀之同成店主劉旭齋綽號爲騷娘姨者傳到請究播喴中西人亦投案請追根底同轉問曰作僞之物已經搜來爾還有何辨且問爾比鐵印從何得來戴供印在豫園出洋一元向鐫字人買來目下其人他適矣問用過幾次共自去年七月起至九月正僅做得表四五隻耳問每表可圖利若干供不過得洋二三角問做去如何　取原來無字之表加以戳印問表壳之印何來答將真壳換去其中物件問共有幾家囑爾假做供同成曾託做過二三隻同轉卽將該洋人由表上取下之僞　一塊給戴比看戴稱小的所做與鐫卜之樣不同問爾本在家内私做如何被外人得知此外究竟遠有幾家能做者爾堂直供答小的向與同業中人不相聞問此印旣然買來諒必另有人做問鐫刻之人究在何處答無處可尋同傳卽將僞印與真表之印比較復詰之劉旭齋曰戴所供之言爾聽見否劉卽易名爲阿三供稱陳省三本在吾店爲夥因虧欠停歇生意故比挾怨誣訴同轉曰戴裕甫均已供明無用狡賴　稱小的如有冒牌日前包探來查如何不曾查得同轉復問戴曰壳上牌子是否僞製答壳上係原來牌子所僞者不過内中器具而已問壳上已係播喴無用用造僞牌答稱大老爺明鑒單播喴賈廉雙潘威則價貴作僞卽爲比也問同成主如何知爾能做答由陳省三向説問爾與别家僞做其價若干答祗做同成每表連裝好計　三角同轉因顧劉王何如劉又稱小的每日出外買貨至晚方回此等事可向夥計是問同轉曰事雖夥計所爲工資是爾所給劉仍供不知遂傳陳省三至案問爾如何知戴能做僞表如何囑做可從直供答去年在同成店持曾經手囑伊做過問此種僞做之表由何處買是新貨抑是舊物答均係新表由店主在公司船上買來問何國公司每次買龜若干答不知何國公司每次所買一二三打不等問爲何樣式之表答大八件天窓等類問來表育牌子否答並無牌子問據爾所見幾時買得最多答十月十二月不記日期買過五打問交戴做者一次約有多少答時常有之或計半打做好再做問一匣如何有六只答内中小匣每匣二只大匣每匣六只同轉又問劉曰爾還有何言去冬賣表之悵現在何處劉卽在袖内檢出帳簿兩本呈案同轉命陳一一檢視陳稱　簿乃新造非舊物記得舊簿上並無紅紙同轉卽飭郁包探帶陳往同成查吊原簿少頃將舊簿吊來呈閲陳復稱　上由同成付鈞泰店英洋七十八元卽係計表一打之價同轉卽問劉曰鈞泰是何等樣店答外國酒店開在三洋涇橋堍店主唯朱同轉卽飭李包探往鈞泰傳朱來案俄將該店學徒徐元茂傳到並檢得售表簿一本同轉詰徐曰二月廿四帳收同成英洋五十元是否表價徐稱小的不　其細正在查間之際鈞泰店主朱逹天偕大昌鍾表店洋人投案聲稱此種表均由大昌洋人託銷問簿上由爾店付同居英洋七十八元寫係七角項名目是何物陳稱七角項卽七朶梅花之表又問朱曰爾由大昌轉賣之表可有牌印否答稱來路均未戳印問同成所買最多有若干之數答稱多一打一次同轉卽將起到之僞表樣給朱觀看問此表是　爾處轉售否答表係相同其牌子係另外加上同轉謂邰播譯曰此案不能不細究須另爲定期研訊方可祁君允之訂於下禮拜一下午二點半鐘再行會訊同轉着劉暫爲交保求仍押捕房鈞泰將簿據留存陳與播喴中西人等一同退下 
[縣案彚録]  
　　鋪東廿四保十七圖人夏榮桂赴縣署控胞弟兆桂偷竊高才之耕牛一頭裴邑尊庭訊之下以兩造各執一詞旋派委下鄉訪查情形此皆見諸前報前晚邑尊升　大堂　訊夏榮桂供我弟兆桂向來不安本分現竊高之耕牛不知藏匿何處叩求究追兆桂供向爲成衣業現在耕田度日十四歲時父親棄世傳下耕牛一頭此次因兄欠高才才之錢三十千文欲將牛作抵小的聞知不允致兄投案誣控求請明察該圖地保李根寳供小的不知兩造猜事惟聞得夏姓有祖傳耕牛一頭邑尊廉得其情以夏兆桂藉辭抵賴殊屬不合着笞一百下　號將牛交出地保李根保辦理不善薄責示儆並着差保于次日下鄉將牛交還具結完案○魯周氏偕子桂松投縣减控親家錢炳兩圖賴伊媳賞經邑柆訊明屬實將錢及地保張　玉一併枷責限交錢氏到案已登本報前晚邑尊升堂提訊錢炳炳張老玉均俯首求恩旋據魯周氏投案供稱現憑親友調處償還小婦人洋三十五元叩求銷案邑尊問洋可曾收到答如數收到邑尊當將錢張兩犯開辦着具改過結備查○沈周氏控謀奪行業之吴文通奉訊收所在案前晚邑尊提吴至案據供寗波人沈周氏控小的欠伊貨錢二百餘十實係誣控惟讓店一節叩求交保出外立卽搬遷邑尊得供着還所候傳沈周氏到案再訊 
[英界公堂瑣案]  
　　開酒店之俞明記稱僧人清雲來店飲酒應惠酒帳錢五十二文向索不付反敢逞蠻毁碎碗盞爲此報捕　案清雲供原　寗波在普陀山削爰爲僧偶來滬上昨在酒店候明山師該店主催惠酒帳我荅以不必性急伊動　將我毆打又被交浦送案蔡太守謂僧人酗酒滋事大玷清規飭差押下輪船送至寗波自可普陀可也○九十五號巡捕稱昨見王阿榮駕庫在靜安寺地方爭馳送案請罰王阿榮供前車太慢我車略快並非爭馳蔡太守以馬車争先馳行最易擾禍久垂禁令王阿榮何得違犯　罰洋五元撥充西醫院經　○王子江稱在一層樓執事有王友祥等啜茗去而復來堂棺已將茶碗收下王等仍索原泡之茶與堂棺爭閙擲翻茶捥爲此報捕句案王友詳張凰祥同供在一層樓啜茗堂倌見别客至令我等讓坐位致與爭論並未擲翻茶碗包探顧阿六禀巡捕頭命往查究臺下並無水瀆擲捥之説患屬子虚蔡太守判王友祥張鳳祥各罰洋兩元撥充醫院費經所控擲碗無憑不理○王氏卽桂寳稱非日下午在北坭城橋看縣尊相騐吞烟斃命之人適有曹阿六在人叢中先摸我頭疑伊欵竊首飾留心防範嗣伊又摸我腿乃知有心調戴異論恃蠻由捕拘案曹阿六供寗波人初來滬上托親友尋生理昨日閒遊至該處見有相騐事駐足覲看人多擁擠誤碰此婦致被辱駡不敢調戲蔡太守飭曹阿六交保如無保人押令回籍○包探沈金 
 
 

Page 4

 
 
隆拿獲積竊張阿二蔡太守飭查明有無竊案再行解訊已列前報昨據該包探稱查得張阿二並無犯竊情事蔡太守謂張阿二前因犯竊解回丹徒豈容再來滬上判笞百板仍行遞籍○張德南稱失竊時辰表由捕阻獲人贓今請給領竊犯周西畢供詞支吾蔡太守判周發捕房管押二十八天贓交張領○英公司輪船西人稱雇工裝壓船之草坭詖工人山辰青行竊牛皮周雨龍趙福壽行竊羊皮被印度更夫瞥見獲住人贓交到捕房詰得周趙前竊羊皮已賣與陳周氏吊贓一併送案巡捕頭禀册屢犯行竊周趙皆係初犯山長青認竊求恩周趙同供給取羊皮賣與陳周氏是實陳周氏供擺舊貨攤收買周趙携來之羊皮原不知是竊贓蔡太守判山長青笞押一月周趙各押十天　贓陳周氏姑念婦女無知從寛開釋贓交該西人領去○包探江阿三稱茶館堂倌李玉春控丁阿明卽王阿明等尋釁毁壞茶盌水烟筒當將裘阿順送案裘稱此事係王阿明陳阿林等所爲飭續獲十陳二人兹特送案李申訴前情裘供王阿明等現已獲案與小的不涉求請開釋王陳同供當日細故口角如今只求恩典蔡太守判王陳各罰洋一元給償茶館裘無干開釋 
[醮資謝筵助賑]  
　　謹啓者三月三十日午後畫錦里鄰近失慎延及對面俄　焚去樓房店面三十餘幢罹害不少小號僅一弄之隔危險萬分幸叨　佑得保平安適西南風綦賢徒轉東南厥勢嚮西獲免殃及理合虔誠設　以迓神庥又承英法各洋龍絲業公所藥水龍謁力澆救諸親友臨時惠莅宜備筵相請叩謝盛情刻因江浙賑務需欵接濟簿具英洋五十元請施少欽封翁彚解謹爲諸親友造無量之福尤恐拜謝不周請登貴報以代面叩謹希公鑒[  上海三馬路馮存二藥鋪主人等謹叩]  
[屢頒振欲]  
　　善士再生子去年患病幾致醫藥罔效并愿助振銀三百兩旋見痊愈隨於冬日寄來規銀一百兩收到後卽列入本館恊振所　單惟以囊中不甚充俗一時未能奏足兹故又　臺北恊和信匯號續寄到規銀一百兩并稱尙有一百兩容後再寄似此有加無已定可迓天和而享遐齡除卽掣收據外合誌數語代浙省災黎九叩敬謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　德記陳阿榮沈阿麋等在視彩街滋擾經葛子卿等告發飭押並提訊着張永春交到沙袋等物再核俱記報章昨包 
探王榮培禀前晚行經彩視街　熊　茂另偕一人手提石頭仙人担一副在途行走小的上前拘態另一人棄物而逃故惟將能及仙人担一副送案請究原告葛子卿筒葉正輝投案伸訴同轉命將在押之陳阿榮沈阿慶張永春三人帶案先詰熊曰脫逃者是誰熊供稱係在英界平和里開野雞堂子者名戎寳卿問沙袋與仙人担是誰之物答　戎所製前晚正欲取回不隄防包探來拘問可有刀棍要弄答並無刀棍間爾向爲何業如何與戎同行笞曾同在印書房工作復詰張曰爾乃生意中人阻敢與流氓爲伍殊屬可惡今且問爾沙袋何在張稱沙袋已由葉正輝取去謂葉乃悦來號之夥係　告如何拿爾沙袋陳沈均禀葉向操賣魚生理假冐店夥來案朦控且擲沙袋亦且伊起頭求請查察其渾名卽喚和尙謂葉因見爾等調戲女子不平故來案爲証如何與爾同流顯見挾嫌誣扳陳等仍執前詞並言此事係粤人葉松亭訟師所使同轉卽告　繙譯曰據被告所供乃葉禍首罪魁不應來案朦控須俟押候查明陳阿榮沈阿慶熊得茂均非善類押候待各責二百板枷號二月張承春已是生意人不應與無類爲伍本應重辦姑存體面判罰英洋二十元以充善振祁君以爲然張一再求恩務請减罰同轉着押候交洋方准開釋○王包探禀汪阿龍曾經犯竊經前日公廨懲辦昨見其身穿衣服甚多疑係竊來故送案請究同轉問汪前犯何案供小的向爲染坊生意因竊綢兩疋前讞員翁大老爺責懲以後卽回紹興多年今已改過不敢犯竊求請恩宥問爾上海有熟人否答與小木橋堍傢伙店主金錢相識隨飭押候傳金到案再核○孔陳　控有第二千二百五十八號東洋車一輛出租與王三王又將軍轉租與沈阿福不料沈將車上照會盜賣避匿不面昨經王三等同往虹口尋見空車並將沈拘案請究同轉先謂王三曰爾亦租來之車不應轉租與人復飭將沈管押七天餘人叱退○王包探禀張阿福在金利源碼頭偷鐵一塊拘來請辦同轉判掌責四十下又王士堂在金利源糧米碼頭竊得麻袋兩隻判掌責二十下○李包探禀有剃髮匠在勝春園悮踏荳腐店夥陳阿狗　襪被陳友閔榮眉等毆打昨日陳等復向剃髮匠滋閙爲此鳴捕拘陳及閔解案請辦陳稱有頭目名喚子雲可知其細同轉着還押候傳剃頭匠並子雲來案再核○銀匠店夥陳鶴齡控竊賊施桂生乘間潛入店内被竊去銀練如意寳石洋元屢查無蹤前日施將如意等物托虹口銀匠店包金且同業通信當時拘住並摟出如意兩只銀練條一根送案請究同轉問尙少何物答尙少練一根寳石三粒洋六元六角半務請追究詰之施桂生洋銀物件現在何處施供寳石練條共押得青蚨數百翼其票已經墮落被人拾去矣間竊來之洋用於何處爾向操何業苔向在浦東捕魚爲業其洋均在虹口賭檯輪繫問爾如何知虹口有賭答是處之賭大概都曉豈獨小的隨判押候笞責二百板○王包探禀小賊陳阿福年方十四歲昨在小木橋堍舊貨店内倫竊京式女鞋一雙及羽士所用之銅鈴一個請辦同轉以其年幼判實戒尺二百下判畢又有經管東洋車之沈阿四控小賊挖竊車上銅皮獲住請究判責手心四十下○有恒收租人王元奎控方倪氏欠租兩月計洋六元私搬物件爲此拘案請追該氏稱向爲女傭家中尙有物件及板壁未搬今先交洋三元餘洋陸續可以拔還同轉謂爾搬物應與收租人言明不合擅動着交保限三天將洋交楚 
[戒鴉片方]  
　　蘇州防事人來信云鴉片之害無不疾首痛心雖有仁人亦難救其痼疾在當局自新有志庶可苦海超昇除名黑籍否則終其身沈溺於其中矣兹得戒烟一方甚爲簡易用敢録呈以彰仁者之用心焉按此方僅用金花草五錢又名鐵線草加烟雹燂好至一錢爲度用水三碗煎至一碗半早晚服之飲一杯冲滾水一杯自然斷癊重者連服三劑無不絶癊誠方也 
[上海六馬路仁濟善堂籌賑公所施少欽經手已丑年山東代贖災婦賑捐六月廿一起十二月除夕止收解彚登]  
　　第一次共收洋一百五十八元二角第二一百五十八元二角第二次共收規　五百二十兩洋五百七十元第三次共收規元十兩洋十六元第四次共收規元一千另七十五兩五錢洋六百八十八元一角四分第五次共收規元三百兩文銀四兩洋二百八一一元五角銅洋三元錢二百文第六次共收規元十兩爛板洋銀十厘洋三百八十二元六角爛板洋十四元銅洋四元第七次共收規元三百經十六兩八錢二分洋一千五伯六十元另六角錢七　第八次共收規元六兩八錢二分洋五百十三元爛板十元錢七百第九次共收洋三百三十二元七角銅洋六元錢二千九百六十文第十次共收規元五十二兩另八分洋二百六十二元四角第十一次共收規元一百五十七元八角第十二次共收收元五十兩洋二伯十一元五角第十三次共收洋一百五十七元第十四次共收洋一百廿三元第十五次共收洋四十一元第十六次共收洋五十九元三角第十七次江收規元七兩三錢三分六厘洋一百七十一元銅洋六元錢一千一百第十八次共收規元一千另四十三兩三錢七分七厘洋七十五元爛板洋二元第十九次除夕至共收洋廿元以上清單細户登明報上統共收規銀三千四百廿一兩九錢三分三厘又英洋五千九百七十九元七角四分兌見規元四千三百六十六兩五錢三分七厘　　板銀十兩文四兩爛板洋廿六元錢五千六百六十文四項合兌規　三十三兩五錢九分總共合收規銀七千八百廿二兩另六分又　英十九元○七月十八日會同文報局彚解災區第一批規元二千兩八月初三日解第二批規元三千兩九月初三日解篤三批規　一千兩十二月十四日解篤四批規元一千兩以上共解規銀七千兩又六月分起十二月除夕止支紙札等費規銀四十三兩八錢除解凈存規元七百七十八兩二錢六分又銅英十九元歸於庚寅年彚解後再登報併合聲明 
[上海六馬路仁濟堂經收咸有一德施醫給藥册捐三月十一至二十日第拾次清單]  
　　伯孫善士爲母四旬壽筵移助並求母病愈陸拾拾元北洋海軍探辦所葉懋蕃善士經募雙榴堂洋五拾元頴川氏爲子病疾還愿席方氏求病速愈鄭來友三户各洋拾元陸善士葉兆雲長源猪　三户各洋五元棠蔭仲子　四元宿遷沈天和來志善堂三元張彦夫大寳堂保泰金記蕪湖張世杰不留名五户各兩元一枝軒桂仁壽堂沈王永興陳三金全龍氏揚全慶湘譚胡吴氏童胡祖生覺遲善土知非子不書名田不留名魏十二户各一元侯松泉董茂松諸事順遂三户各洋五角福州府署來失藍田錢一千三百廿貽榖堂朱錢一千二百致和堂李四百五十永思　韓朱汝江朱亦堅三户各錢六百撨國門錢一百廿文共收洋一百八十五元五角共收錢四千八百九十文 
[上海六馬路仁濟堂籥賑公所施少欽經收三月廿一至三十日各賑捐清單]  
　　第十八批江浙賑捐清單東記號洋一百念元浙西蝶硯盧主人爲先外舅嚴順寗公九旬冥壽以資冥福洋一百元無名氏陳文浩無名氏三户各洋五元無力子董求小女四小姐咳嗽病全愈洋二元趙錫章洋一元通州廣智大和尙經募劉仲衡求添麟兒洋十元盤國堂明無氏齋瑜善堂董炳南四户　洋一元李琴堂洋五角僧柳堂僧谷安僧嶺春了願氏四户各洋四角施聖傳趙得盛崇善堂崇源氏無名字存心堂六户各洋二角兼善堂洋五分申左鋤梅　屋銅洋十元守愚舘主銅洋一元以上共收洋二百五十五元三角五分又銅洋十一元正第八批震澤賑捐清單興國何敢明英洋一元銅洋一元正第念二批山東代贖災婦清單養氣書屋李洋二元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月廿五日京報全録]  
宫門抄○分選單○發抄硃批五道○東撫張奏續陳山東上游河防宜歸河臣兼管實在情形摺○都統謙奏查覆府州互相口角案摺○又奏揀署知州片○護新撫魏奏接收伊犁鎮標地方善後事宜並飭總兵赴任摺○又奏叅將兼統防營片○將軍依　奏侍衛留營差委片○又奏呼倫貝爾再請緩　片○又奏撥軍械片○三月二十五日工部鴻臚寺八旗兩翼值日無引見○伯王等謝紀録恩○遷公裕公各續假十日○續昌請假十日○清安等奏派補進武職六班派出貴恒景善英信祥普○召見軍機○皇上明日卯初至大高殿拈香○光緒十六年三月分選單小京官户部司務張祖啓江蘇附中書科中書楊奎傳江蘇監通判江蘇松江祥麟正白官學生知縣直隸廣宗王宅鈞山東監陜西扶風唐驊路河南山東觀城李維誠順天雲南楚雄周遂良湖北俱甲甘肅西和蔡如蘇江西附湖北長陽　鎮藩河南江蘇陽湖葉懷善順天福建大田汪鈞澤江蘇俱監江西鉛山陳彛範湖南舉福建寕德王錫祉湖北禀光澤陳彬甘肅甲貴州普安劉保厚山東甲府經福建泉州孫爾壽廪縣丞江蘇江陰陳彛法廣東福建晋江林榮綬廣東俱監府照陜西榆林李永春山東監府司獄河南陳州洪華祝浙江監吏目雲南趙州王永瑞順天監巡檢江蘇高郵胡廷藩直隸監福建壽寗吴邦賢山東供典史湖北天門陸湘順天監廣東乳源張開棫四川監甘肅兩當張黼廷山東人貴州清平周鴻藻四川監福建漳平俞思增順天監○發抄李鴻章奏悄定河凌汎河工平稳奉硃批工部知道欽此○又降調縣丞章啓殷才力堪用奉硃批着照所　該部知道欽此○又已故封職王緒孔等建坊奉硃批着照所請禮部知道欽此○又革令張彭齡完欵開復奉硃批着照所請該部知道欽此○又知州黄　等期滿奉硃批吏部知道欽此○○太了少保頭品頂戴山東巡撫臣張矅跪奏爲續陳山東上游河防宜歸河臣兼管實在情形恭摺具陳仰祈聖鑒事竊臣於上年十二月具奏請將曹州所屬濮州荷澤縣起至運河口止二百里河防撥歸河東河道總督管理恭奉硃批該部議奏欽此經工部議奏請勅下河東河道總督妥籌具奏等因欽奉諭旨　議欽此欽遵咨行到東臣查部臣原奏内稱山東河防九百餘里撫臣督率修防實有顧此失彼之虞東河總督所轄僅存現有七廳工程實已减於從前若將東境上游撥歸管理在河督多管二百里旣非有加於舊制而山東巡撫少管二百里卽可專力於下游一轉移間而煩簡難易適得其平等語是部臣亦深知人力之宜均而爲此度勢審時之　又以此叚工程向由巡撫督率地方官兼管河督恐呼應不靈事屬更張恐多窒碍等語在部臣慎重河防不能不再三詳審臣查向來沿河州縣本歸河臣兼轄從前黄河南行之時山東曹縣單縣均有河工卽歸河臣兼轄至今曹州府及曹單兩縣題補員缺仍會河臣銜名遇有功過河臣内應舉劾是河臣尙無呼應不靈之患論者以河臣辦理河防則必設立廳汎專管費用較鉅不若地方官兼管爲較省此實因噎廢食之論河工用欵之多寡視工程之夷險爲衡險工多則用欵亦多查上游直隷河防不及百里向來防汎用欵不過十萬兩上年用至二十四萬兩山東上游二百里額定防汎經費銀八萬兩上年用至十八萬兩統計運河以西兩省河汎防不及三百里用至四十二萬兩又安得謂之省費至於從前河工縻費競尙奢華而風氣轉移在於大吏前河臣嚴烺由河工微末之員洊升河督在任十年弊絶風清欵歸實用是大法小廉非河廰之官皆不肖也河工廳汎轄境分明而實任之員專責綦嚴一切修防必存久遠之見河營官兵均係子孫相傳生長河干河務練習今山東上游有河五州縣其城距河皆五六十里不等州縣有地方應辦公事黄河汎漲險工瞬息爲患州縣未能常川駐工每易誤事如將上游河防撥歸河督管理設立廳汎專員責成下游七百里河防臣變通接續辦理以爲長久之計臣爲因時制宜起見可否仰懇天恩勅下東河督臣一併籌議謹恭摺具陳伏乞皇上聖鑒訓示謹奏奉硃批工部知道欽此○○奴才宗室謙禧跪奏爲遵旨查明覆奏事竊查前因風聞撤任平泉州知州盖永貞與承德府知府廷杰互相口角恐有别情經奴才附片奏請將廷杰暫行解任羔永貞看管於光緒十五年十二月十六日差弁寄回原摺奉到硃批廷杰與屬員互相口角有無别項情弊着查明具奏請旨所請解任之處着毋庸議欽此欽遵當卽飭派熱　道恩良查明詳覆去後兹據該道查得前於光緒十五年十一月間因盖永貞在平泉州任内接詔遲延廷杰查辦齤請奏叅聽候部議維時盖永貞因病請假直至二十餘日始行銷假廷杰因盖永貞請假多日疑其被叅負氣於接見時嚴加申飭盖永貞卽以實係不敢負氣等詞剖辯語言之間不覺聲高以致傳聞誤爲口角委無另有别故等情具詳前來奴才查此案旣據該道查明盖永貞因病請假委非被叅負氣嗣因被飭剖辯僅止出言聲高並非口角亦無找向滋閙尙無不合其接詔遲延一案業經部議降三級調用應請毋庸置議廷杰因盖永貞請假多曰向其申飭係屬因公且查無别項情弊亦毋庸議現在廷杰三年邊俸期滿應俟新任知府啓紹到任後再行給咨送部引見所有遵　　查明緣由理合恭摺覆陳伏乞皇上聖鑒謹奏奉硃批知道了欽此○○謙禧片再查署平泉州知州灤平縣知縣李楓林　在調郡查看所遺平泉州員缺緊要自應揀員接署查有補用知州文卜年心地明白辦事稳練堪以前往署理據熱河道恩良詳請具奏前來奴才覆核無異除分檄飭遵外理合附片陳明伏乞聖鑒謹奏奉硃批吏部知道欽此○○頭口頂戴護理甘肅新疆巡撫布政使臣魏光燾跪奏爲接收伊犁鎮標勇隊地方善後事宜並飭實缺總兵赴任恭摺仰祈　鑒事竊照伊犁分隸事宜前經臣會同將軍臣色楞額總督臣楊昌溶具奏定期光緒十六年正月將鎮標勇隊移交巡撫接管餉項截至十五年底止　將軍臣清厘十六年起由押臣經理等因在案兹准色楞額將伊犁漢隊應隸鎮標三千人咨撥步隊一營三旂馬隊十一旗共員弁兵勇二千九百八十九員名開具餉數清單並地方善後一併移交前來臣當飭現任伊犁鎮總兵鄧增署伊塔道英林署伊犁府知府潘效蘇分别接收並照色楞額單開馬步營旗數目將十六年正二兩月分應需餉銀三萬八千餘兩先行解交鄧增按月發給其該標營制餉章及駐紥處所現飭調補伊犁鎮總兵張俊迅赴本任熟察該處情形查照撫臣劉錦棠奏設撫提鎮各標章程妥籌核辦再行奏明立案善後事宜卽飭由地方妥爲經理至塔爾巴哈台標營善後應俟署叅贊大臣額爾慶額交割後另案奏咨所有接收伊犁鎮標地方善後並飭總兵赴任各緣由除咨部外謹　同陜甘總督臣楊昌濬恭摺具奏伏乞皇上聖鑒訓示謹奏奉硃批該部知道欽此○○魏光燾片再統領庫爾喀喇烏蘇精河等處馬步營旗調補伊犁鎮總兵張俊現經臣奏明飭赴本任所遺防務查有請補塔爾巴哈台副將見署精河營叅將張懷玉久歴戎行威望夙著堪以兼統除檄委並咨部外謹會同陜甘總督臣楊昌濬附片具陳伏乞聖鑒謹奏奉硃批兵部知道欽此○○依克唐阿等片再黑龍江上年開辦練軍營務殷煩需員差委當經前任將軍定定奏明神機營人員隨營當差在案奴才等先後到任查前調各員均已離營現值整頓營務之際應先揀選本省英年將士留營差遣查有四品銜三等侍衛永山年清力壯勇敢有爲向在神機營當差熟悉戎務去歲請假回旗葬親尙未回京若蒙天恩准將該侍衛留營差委實屬人地相宜惟永山係屬侍衛差使應否留營奴才等未敢擅便理合附片請旨伏乞聖鑒謹奏奉硃批該衙門知道欽此○○依克唐阿等片再據呼倫貝爾副都統雙齡咨稱該城練軍曾自上年十一月起至本年正月底止停操三個月現屆限期已滿自應一律起練惟入春以來迭降大雪兼以去冬積雪未化嚴寒倍常請自二月初一日起至閏二月底止再行停操兩個月以示體恤而節餉楈等情咨請前來奴才等查呼倫貝爾地處極邊卽候較遲係屬實在情形除咨覆該副都統照辦外謹附片具陳伏乞聖鑒謹奏奉硃批知道了欽此○○依克唐阿等片再據杜爾伯特貝子拉西　瑣克報稱查本蒙古界内現時匪徒太多恐致擾害實於生計有碍本蒙古所内先議操防兵丹一百一十名所使軍械年久損壞不堪應用者過多懇請給發洋槍一百一十杆俾作蒙古官兵剿捕之需等因前來奴才等伏查該貝子所請軍械係爲預防剿捕保護地方起見合無仰懇天恩俯如所請由奴才衙門備存神機營解到來福步鎗内照數給發酌配子藥仍由吉林機器局領取以資應用是否有當理合附片具陳伏乞聖鑒訓示謹 
奏奉硃批着照所請該衙門知道欽此 
 
