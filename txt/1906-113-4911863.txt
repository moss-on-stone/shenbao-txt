# 1906 - 113 - 4911863

 

Page 1

 
 
   
 
 

Page 2

 
 
[論女學宜注重德育來稿代論]  
　　自十九世紀以來。若彌勒約翰。若斯賓塞爾創爲天賦人權男女平等之學說風馳雲湧於歐西。於是彼國之中無論王黨政黨。以及進步保守激烈温和各種黨派。幾無不有驚天動地之女傑。厠乎鬚眉之列。以扶翼而左右之。其所設慈善之事業。不可枚舉凡爲女子者每不惜犧牲一己之財產名譽以普渡衆生。同登覺岸。何其壯也。今歐人己挾其潮流。航太平洋滾滾而來。有汪洋浩瀚不可遏抑之勢。吾國之膠桂鼓瑟者。或亳爲奇譚。瞠目結舌。甚且詆毁而排斥之。其嗜新癖奇者。又不加深察。强以吾國萬不能行之事。矯揉仿傚。而進銳退速。莫底於成。二者均非正理。厥失維均也。 
章實齋氏文史通義云。周官有女祝女師。漢書有内起居注。婦學之名。見於天官内職。德言容工所包者廣。非如後世僅以文藝爲學問也。又云。婦學掌於九嬪。敎法行於宫壼。内而臣采。外及侯封。六典未詳。自可例測。葛覃師氏。著於風詩。婉娩姆敎。垂於内則。他如女誡胎敎諸篇。經史所載。條繫難窮。由此觀之。則女學廼吾中國所固有。匪曰師外實復古也。沿及近世。風敎衰微。戕賊其足。桎梏其。心奪其權利。錮其智識。母道日墜。而孩提之訓迪無基。體育不究。而國民之種類漸溺。影響所及國勢隨之。西人有言泰西一人得一人之用。中國號稱四萬萬人。而無用者過半。不必問其政敎何如卽以此比例。而强弱貧富勝負之率。已灼然可覩矣。豈不恫哉。 
女學之宗旨。固不外乎智育體育德育三大端。而三者之中尤以德育爲最宜注重。欲講德育必分倫理與義務爲二綱。此外𤨏屑之條目。悉可以此包括之也。吾國五倫。君臣居首。迂儒舊訓。每以爲婦人女子。無與於國家。不知積家。廼能成國。婦女而軼乎君臣一倫之外是家與國不相統屬也家庭之間。無國家思想則男子出而任事。必薄於愛國之感情。東瀛自歐化主義。一變而爲日本帝國主義。雖弱質裙。悉有愛國忠君之念。故國勢之强一日千里其明證也。美國議會。近許女子有叅政權。澳洲女子。亦欲求入議會。彼惟動於愛國之誠。故羣相籲乞耳。吾國政體。與彼大異。今日敎育初胎。亦不必驟思學。步惟國家思想。則萬不可無要在轉移風。化者徐徐養成之而已。且論女子倫理。不必詡新奇。馳高遠也。仍不外孝勇姑。和妯娌。相夫敎子數端雖近於老生之常譚而實爲人情所。莫外夫中人之家。再傳以内聚居者多非此孝慈順義諸美德不能合吾國之社會天演之理適宜爲貴。凡人處一社會能合其政敎風俗者謂之適宜女子倫理不能外此數境則求其適宜。豈能外此諸德乎。日本下田歌子。著家政學。亦以和愛慈善爲主。文明如下田氏。猶且以陶冶性情。服從規則。立女子進德之始基。任女敎之責者。可以知所從事矣。○右論倫理）[  未完]  
[諭撥銀四萬兩賑恤華僑]  
　　日昨外務部奉旨朕欽奉皇太后懿旨舊金山地震被災華民甚衆朝廷深爲軫念著發給帑銀四萬兩由外務部迅速匯往並傳知梁誠妥爲賑慰母任失所欽此外部已照撥庫平銀四萬兩電致上海道飭速電匯駐美梁大臣收取矣（顛） 
[梁星使派員振撫被災華僑]  
　　四月初二日滬上同人集議後發電禀請駐美梁欽使查明被災情形并由同人籌墊銀三萬兩又蒙吕盛兩欽憲由紅十字會撥墊二萬兩全共五萬兩前往助振昨接梁欽使回電云華埠全燬已派周叅贊馳赴振欵匯美署敬謝同仁誠支（容） 
[英外部盻藏約早日議結]  
　　初四日倫敦電云英外部大臣愛華德格雷君在下議院宣言中英兩國在北京商議藏約漸有進步深盻能早日議結彼並未提及藏約中有改變之處云譯字林報 
[外務部照會開放滿洲辦法]  
　　初四日北京電云外務部以滿洲開埠事移文日本駐京公使畧謂中國亦盻速行開放滿洲惟據北洋大臣及盛京將軍報告恐不及在日本所定期限内辦理一俟定期當再通知譯字林報 
[俄人在哈爾濱之舉動]  
　　初四日北京電云吉林將軍致電外務部謂哈爾濱俄國陸軍司令宫强佔華人土地爲鐵路之用該處俄人並干預中國衙署之訟事因之彼此常有衝突恐激而生亂因請將前項情事通告俄使並請將該司令官黜退譯字林報 
[外部允俄商設立行棧]  
　　北京電云烏里雅蘇臺將軍前以俄商在該處違叛條約强占蒙古民地建設行棧爲永外佔住貿易之計電告外部現經外部會議後以蒙古人當避俄人之衝突已電致該將軍允准俄商設立行棧矣譯大阪每日新聞接烏里雅蘇臺將軍電告俄商請設行棧曾由西字報譯錄本報茲束報又載外部照允復電深堪詫異我外部豈不知此事闗係利權甚大而肯輕易喪失乎宜東報標其目曰清國之襄步 
 
 
 

Page 3

 
 
[黑龍江將軍駁覆俄官要索罪犯]  
　　北京電云黑龍江將軍程德全電告外部云日前接駐在江省之俄官照會謂有俄領沿海州之土人三名在本省北部地方爲馬賊殺害請嚴拿兇犯惟查該俄人係盜伐材木因而被害者非本官之責任卽以此照覆矣譯大阪每日新聞 
[葡人不直粤督越境捕盜廣州]  
　　劇盜林大前因粤督緝捕加嚴無地逃匿遂以澳門爲葡國屬地爲中國地方官權力所不及因遁跡該埠希圖倖免詎近爲粤督訪悉特派員到澳將林大拿獲解省惟聞澳官以岑督此舉殊於公法不合擬請該國駐京公使向中國政府詰問（吕） 
[外部電令派員解散岫巖州商民暴動]  
　　北京電云營口來電稱遼東岫巖州商民暴動數千人爲課稅之事與清國收稅總局委員大起衝突幾至暴動該委員已避往奉天外務部得電後已電令奉天將軍趙次帥從速派遣委員前往該處勸諭譯大阪每日新聞 
[各國撤退戍兵之變計京師]  
　　駐京各使除德使外均以中國各省土匪未靖於撤兵事稍有悔議聞各使最近會議决定僅將郎坊蘆台灤州秦皇島四處戌兵限於三個月内撤盡其京城天津塘沽唐山昌黎山海闗各處戌兵均暫不撤俟將來各國確信中國有力能鎭壓内亂再議盡撤（吕） 
[清汴鐵路集股未成]  
　　上海道前奉江督飭查田道良集股修造清汴鐵路一案卽移咨商會查詢情形禀奉江督批示云查田道良所禀集股百萬辦理清汴鐵路旣據查明徒托空言並無實在欵項應卽母庸置議仰卽傳知遵照繳（顛） 
[催速交京張路線鐵軌京師]  
　　京張鐵路先向法國商人訂購鐵軌五千墩後由胡侍郎芸楣詹工程師天佑又續訂鐵軌二千墩催法商從速交到因京張鐵路原奏定係四年竣工現袁宫保之意擬限期三年卽行竣工故也（閏） 
[中俄京恰電缐擬另訂合同京師]  
　　由北京至恰克圖之電線係俄國曾向中國借用電缐一條由俄國丹國駐京大臣會同中國簽押茲聞此項合同有電線損壞歸俄修理之語中國擬將該綫另訂合同以期於中國電政權無碍云（閏 
[各國公使又催頒商標章程]  
　　北京電云駐京各國公使日前又催迫清政府請將仿照各國辦理之商標章程從速發布譯大阪每日新聞 
[電飭裁撤茶務稽報局京師]  
　　閩省三都澳新設茶務稽報局徵收出口茶葉稅課頗重商部以此舉有礙銷路已電飭閩浙總督撤局停徵矣（吕） 
[批飭再行妥議潮商報効章程潮州]  
　　潮州府李太守將改議油商抽收新增免釐報効及郡城各行商章程列摺禀呈督憲察核隨奉批畧謂潮商報効原係抽自華商與洋商無涉迭經飭令黄鎭等妥爲辦理務須分晰清楚以免外人藉口乃查現繳單式仍有某輪由某港載貨出入口照章核繳報効若干字樣聲叙殊屬含混至章程内第一欵所列各行商出入口貨每完餉銀一百兩收繳報効銀十五兩又第二欵載各商出入口貨於報闗時卽將各貨開單報局核收報効又第七欵載入口洋糖應照新章抽繳各節亦均屬界限未清應再另行妥議迅速禀覆察奪此事迭經責成黄鎭妥辦倘再藉詞宕延有心貽誤恐該鎭不能當此重咎也（列） 
[禀控商船公會索費病商鎭江]  
　　航商王維邦等具禀商部控鎭江商船公會董事胡得勝副將未奉部准擅發旗照且任意需索規費遂使保商政策變爲病商等情聞商部己電請江督蘇撫派員查辦矣（工） 
[學部擬設普通大學堂京師]  
　　中國向無完善之普通學堂以致習初等學級者亦須咨送出洋留學實爲各國所未見現學部擬在京設普通大學堂一所截留出洋初級學生現正會議此事聞此舉係由外部郎中吳蔭培部郎所條陳呈由政務處代奏故有旨交學部辦理也（吕） 
[蘇撫查閱學堂蘇州]  
　　蘇撫陳中丞於初四日午後至師範學堂查閱課程講義旋詣學務處查視一切至四句鐘回署中丞出轅儀仗一概裁去僅用紅黑帽四名紅傘一頂槍隊十餘名從馬四匹且 
[蘇撫收禀新章蘇州]  
　　蘇撫陳筱帥整頓收呈所章程懸牌示知茲特摘錄數則（一）每逢三八日上午八點鐘起至十一點止下午一點鐘起至五點止由委員親自收詞訊問）一）收詞時置簿一本由該委親錄案由隨時擬批呈送（一）來轅告狀人如有丁役人等需索攔阻應由該委員隨時查察立予重懲如别經發覺卽惟該委員是問此外尙有不用代書准用白禀及呈詞中不准書人綽號各條云（且） 
[南洋第一鎭新軍練習野操南京]  
　　南洋所練新軍一鎭其第三標分駐寗垣徐固卿統制飭令四月初一日演習野操統制自充統監遴派陳煦亮吳錫永姚鴻法陶駿保許葆英黄家濂爲隨員臨時分爲東西两軍東軍有奪取幕府山砲臺任務以孫銘劉荃業林之夏陶叔懋爲審判官西軍有迎擊敵軍任務以丁鴻飛吳晉胡大猷張復泰爲審判官並先傳諭居民野外演習與南京城並無闗繫所有經過地方麥苗荳菽不准踐踏是日午前九時東軍行抵趙家橋東偏午前八時三十分西軍行抵太平門外両軍相遇如臨大敵莫不勇氣百倍對抗踰時統監以此標初次演習卽能操縱得法即勉以精益求精勿墜軍人名譽云云（要） 
[溝帮子擬添縣治奉天]  
　　溝幫子舊隸廣寗地濱鐵路握營榆新榆二鐵路之中樞商賈輻輳事務紛繁奉天將軍現 
 
 

Page 4

 
 
擬於該處設一縣治以資鎭撫（陽） 
[濬浦辜總辦更動傳聞江寗]  
　　上年外部與各國駐京公使磋商訂約收回修濬黄浦主權歸中國自辦簡派辜部郎湯生總理修濬工程事務當時駐滬各國領事多不滿意於辜部郎嘖有煩言近來各國領事與辜部郎事事齟齬傾軋殊甚頗有防於修濬工程之進步江督周玉帥有見於此日前與外部電商應否改派他員總理修濬工程聞外部之意擬先飭江督認眞調查辜部郎是否有辦理不善之處然後定奪更調以示慎重（閏） 
[電催速查副將私收旗費北京]  
　　日昨商部電咨兩江總督略謂前據航業商人王維邦等呈稱副將胡得盛在鎭江設立商船公會私收旗照等費勒索船商各節曾經電逹請查迄今未據聲覆務請迅速查明是否屬實詳細報部以憑核辦（受） 
[責成蒙王保護敎堂北京]  
　　西路蒙地有法比等國敎堂率建立於西合哨特旗阿勒山親王多樂特色凌旗界内該蒙古王爵爲端王之岳家甯夏口外一帶均稱之曰羅王所屬幅員極廣十客番民回衆雜居人類不齊極難治理故庚子兵燹時敎案賠欵至數十萬之巨今准陜撫咨稱據法國天主敎神甫函商以蒙古敎堂地方遼僻若一旦遇匪殊難保護請購運洋槍子彈用以自衛經外務部議駁以軍火例禁甚嚴雖用以自衛亦不得購運至保護之責由本部行知應統歸各地方官保護或生意外惟該管之官是問查該敎堂旣係座落阿勒山王旗内自應由該王擔任保護轉行遵照去後茲據該王禀稱本旗屬地遼闊敎民人數衆多且派出保護之蒙兵每爲敎士所惡視待若讐敵况三道河以北爲游匪盤踞之區鞭長莫及是以本旗不能獨任保護之責設有疎虞殊難當此重咎應請查照咨行凡在隣境之處均請無分畛域與該王旗恊力保護敎堂卽以顧全大局免生交涉而貽朝廷西顧之憂等情經理藩院咨行前來仍由本部咨行各地方官責成該王旗一體保護以弭釁端（陽） 
[洋務局曉諭保護郵政陜西]  
　　日前陜省洋務局出示曉諭商民人等略謂吾華郵政之設原以便商民而收利權各省均係奉旨設立陜省亦一律遵辦開局以來函件無舛較之驛遞遲速判然第國家以規條起自泰西不能不藉力洋員代爲經理數年以來想爾等通逹事務者均已知爲朝廷所設深信不疑乃有無知愚民見有洋員出入遂疑爲洋員所設甚至地方官亦多膜視並不加意保護往往失遺函件似此情形殊屬疏忽丞應嚴加整頓以肅郵政除札地方官飭令約保妥爲保護稽查並移甘肅洋務總局轉飭所屬一體出示外合亟出示曉諭爲此示仰闔省紳商士庶人等一體知悉自示之後爾等須知郵政雖經洋員督辦實係經我聘請前來代我出力其利益仍係中國所有絶不與外人相干以後沿途郵差遞送信件勿論行至何處如有遺失約保人等代爲尋查不得膜視不理致干查究（霜） 
[會議辦理民事裁判所北京]  
　　直督袁宫保近接沙河縣某令所擬警務局設立民事裁判所由本地紳董選舉裁判各員各項辦法章程函商政府擬請照准奏請先於直隸省暫行試辦以爲地方自治之基礎而亦創行憲政之起點等議并抄錄原禀及章程附呈現聞政府覆函以該縣所擬民事裁判所辦法各章程頗有可採惟是我國紳董程度恐多不及尙須斟酌施行應請奏明交政務處及各衙會議辦理云（吕） 
[江督通飭豁免掌頰等刑鎭江]  
　　江督周玉帥 
以刑部咨行光緒三十一年三月議復前督劉原奏通行概免刑訊章程業已通行各屬遵照應將原奏及部議摘要刋刻簡明例本頒發各屬一體實行所有掌嘴等刑嗣後亦應一併革除以示寛卹現己札行蘇州臬司及各巡道一體飭屬凛遵辦理等因三月二十八日署常鎭道陶觀察己接到此札矣（再）　 
[舊金山地震巨災六誌]  
　　字林報接初四日東京電云昨晚日本各部大臣赤十字社會員銀行家及各商人開會于外務省公署商議救濟舊金山日本難民之事當各捐助賑欵計得日洋二十萬元日本天皇亦撥助日洋二十萬元日本初擬派赤十字社病院船前往今因美國婉言辭謝故己中止日本人之無家可歸者現查有十萬人日本政府己電匯洋五萬元以救目前之急日本領事亦日往日人避難之處察看同日倫敦路透電云各保險行之損失尙無確報然著名各行之股票價值己驟减跌 
[英國增添駐防埃及之戌兵]  
　初四日倫敦電云英外部大臣愛華德格雷君在下議院宣言謂據克勞滿伯僑所見則埃及現頗不靖半由於土耳其政府在邉境之舉動英國應添派防兵駐紮該處至其駐防時間當按照情形再定同日路透電云添派駐紮埃及之戌兵内計砲兵一隊騎兵一隊大約復須抽調麥面塔之步兵一隊共得五千人 
[俄債己在英法籌集]  
　　初四日倫敦路透電云俄國國債在英國所籌之一份業巳足額其在法國之一份則溢過原額數倍 
[日本新艦由英起程日期]  
　　初四日倫敦路透電云日本在英新造戰艦香島號定於先在潑次抺海口演砲並試騐速力然後開駛回日其起程之期爲西六月八號各處皆預備設筵餞别譯字林報 
[英國土耳其之交涉]  
　　初四日柏林報云土耳其政府所欲侵佔紅海中西納半島邉界之數處於軍務上寳無闗緊要然此問題英國報章皆注意反對之土耳其埃及两國政府曾指接恊商惟無效果現英政府己飭令駐紮土耳其京城英公使與土耳其政府開議此事矣 
[法國北境敉平]  
　　法報云法國北境鋼鐵路現己照常開工堪來斯地方罷巿之鑛工其數己減少該處官長仍四出捕人 
[西報傳聞失實]  
　　初四日柏林電云巴爾瑪爾報所載德皇將於西九月間在佗姆斯脫奪地方與英王俄皇會晤一說實不的確 
[法政府思患預防]  
　　初四日柏林電云法國罷巿情形現已稍靖法國政府恐两五月或有變端己先事預防矣 
[德遣救險船東來]  
　　初七日青島電云救險船泊羅脫克抗號學塞德號巳由德國起程開赴遠東並將永泊遠東惟或在香港或在青島或在吳淞尙未定 
[法國罷巿漸平]  
　　法報云法國巡警民兵現在各印書處及珍飾鋪肆四圍邏察罷巿之工人現己平靖譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[總鎭得差蘇州]  
　　前河南河北鎭總兵郎桂林茲由河南隨陳筱帥來蘇候差筱帥委充水陸各營總巡查己於初二日下札飭知矣（康） 
[參辦山陽清河二縣蘇州]  
　　前山陽縣單琳清河縣鹿德爲某縣遞解山東軍犯侯得勝並不照例截留以致犯差均漂溺無蹤現經蘇藩濮方伯議得該二縣均應參辦爰詳請撫憲核示（且） 
[鎭道擬親勸攤户遷讓鎭江]  
　　常鎭道陶觀察曾出示曉諭并照會商董一體勸令街旁攤户遷讓詎攤户置若罔聞商董亦不敢過問觀察爰擬約同巡防隊官陸參戎周副將躬自勸喻（工） 
[鎭府面責警政科長鎭江]  
　　鎭江警察道憲爲督辦府憲爲總辦乃有警察科兼執法科科長候補知縣楊開榥因奉督辦委札故凡事但知禀承督辦置總辦於不顧日昨赴府署晋謁承太守大加申斥云（工） 
[學務處批斥香溪學堂籌捐蘇州]  
　　前吳縣紳董吳錫熊等擬設立香溪學堂禀請吳縣張大令詳准提撥廟捐以充經費茲又擬增抽茶捐及布簿繭八鮮等捐投學務處遞禀當經批示云此案前據吳縣詳撥廟捐卽經批准照撥在案事越五月該董所辦香溪小學堂旣無開學之期亦未將大略辦法禀詳到處察閱來禀所以爲籌欵計者又增出提用茶捐九百餘千文及勸募布簿繭八鮮等捐名目而於該小學堂如何佈置情形仍屬毫無影響查設學原以籌欵爲先然似此多方搜括成立無期難保不藉興學之名爲歛錢之計仰吳縣確切查明復候核辦如果空中樓閣不必以詳撥廟捐在先含糊瞻徇也至請頒鈐記向亦無此辦法應不准行（且） 
[札縣遵辦菱業興學紹興]  
　　越郡鑑湖士民類皆以種菱爲生近日該業以提欵興學禀奉學務處批准已札府飭縣遵辦札文略云案奉學務處憲札開山陰縣監生葉雅谷等禀稱湖蕩村向有菱業抽提春秋赛會演戲之費現議將該歀改作鑑湖小學堂之用並公議在葉姓房屋租作學舍分爲高初兩等擬聘候選訓導俞存義爲堂長禀請立案等情據此除分别批示先准立案外合行抄禀札府卽便轉飭山陰縣查明辦理（陳） 
[穀息充學之禀批蘇州]  
　　蘇紳王勝之太史等以現下各處振興學務學堂雖己林立而經費不敷難以支持因擬將各邑倉中所積之穀悉數變價及所存積穀錢文併發各典生息撥充各處學務經費禀請蘇撫候示茲經陳中丞批云據王紳同愈所請將蘇屬各邑倉穀糶變連同實存積穀錢文發典生息以爲各該邑學務經費事闗地方荒政是否可行仰蘇學務處會同蘇藩司確核妥議詳復察奪（康） 
[紀孫端運動會紹興]  
　　越郡孫瑞地方近由各士紳籌興學堂不遺餘力茲於月初開運動會計如肇基學堂又新堂竟成學堂等全體學生齊集分班運動觀者甚衆（的） 
[遣撥銅元工匠赴清杭州]  
　　浙省銅元局自奉部文限制鼓鑄後各工匠正患太多適接清江浦新設銅元局總辦來文調撥因由顧太守准卽遣派勤慎工匠二十名墊給川資派往工作頗覺一舉兩得云（巿） 
[追繳兩廣捐欵紹興]  
　　越紳孫寶書向在蘇省候補去歳由蘇浙籌賑局札委回紹設局籌勸兩廣捐輸所定納捐之法先向各捐户問明三代年歳填列捐照先行送往再向收捐以致每多糾葛茲有陳忠卿馬昌仁徐玉貴等捐納職銜復干退回延不付銀當卽禀准總局札行到紹謂陳等抗繳兩廣捐輸銀兩仰山陰縣提案勒令追繳云云現己由瞿令遵札派差嚴行照追矣（桐） 
[委員專抽茶捐紹興]  
　　越郡茶巿爲商業一大宗毗連温台等境出數浩繁且銷洋莊應納内地稅則向設專局辦理茲因茶汛將屆省憲札委朱二尹頤林叅軍應昌分诣大荆龍山二處抽捐并設分卡稽查以杜偷漏（梧） 
[曉示契稅新章安慶]  
　　皖藩馮方伯前以安省契稅隠匿太甚流弊滋多詳准撫憲仿照湖南三聮官契辦法擬定章新十一條以整稅務而維正用月杪發出示諭略謂前經本司詳明撫憲批准仿照湖南三聮官契不用契尾民間置買業產無論興契買契均須一律納稅每價銀一両共收正耗稅銀六分六釐並於正稅之外每張契紙另收紙工銀一錢此外浮費一律革除業經通飭各州縣遵照核數備文預領發交團紳聽民取用書契在案嗣後民間凡遇典買田地山塲屋宇務各遵照一律遵用（多） 
[石屑案查拿人犯蘇州]  
　　前者劉恊記石屑案内誣控官長之曹澐現又經朱廉訪傳代理蘇府孫展雲面諭查拿曹澐之子到案候核太守奉諭立飭幹差嚴緝務獲解究（康）　 
[札查誣良爲盜案揚州]  
　　江都剛師庵地方去年盜刦厘局一案快役劉心與馬橋許把總誣良民羅萬元爲盜於半夜時至羅宅擄刦一空陳小崖大令訊無實據事主亦不認羅之衣物爲贜羅父金山以子久押縣署赴府控訴復由鄉董鄉鄰多人具結將羅保釋而盜案則高擱至今不問現己由府嚴札查催矣 
[梟匪兇殘同類紹興]  
　　餘上沿江一帶鹽廠林立梟販甚多日前有一梟匪被其同黨在水濱破腹抽腸并刴其屍抛棄而去知其事者謂因其洩漏梟帮情跡於緝私營故下此毒手云（早） 
[長洲縣嚴辦梟匪蘇州]  
　　有綽號天王老鼠之梟匪向在閶門外某河中糾黨攔詐竹排前日有江北無錫二處人合撐竹排道經是處前批爲江北人所撐照給洋二十元後批爲無錫人所撐不肯再出若輩定欲照二起算攔住不放由是互相爭毆無錫人受傷數名事後投長洲縣署喊控陳大令立出火籤將天王老鼠拿解到案審至四堂始供認手下有黨羽數十人專在各處敲詐度日大令得供飭釘鐐收禁候禀請上憲擬罪（康） 
[今日尙有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄二月初一日外務部欽天監侍衛處值日無引見葵公假滿請安奕杕謝原品休致恩吏部呈進月官卷召見軍機 
[江蘇巡撫陸奏爲所有蘇省設立仕學館並附設法政學堂緣由片]  
　　陸元鼎片再近年屢奉諭旨飭各省設館課吏造就人才仰見朝廷澄敍官方振勵仕途之至意臣維爲政以得人爲先政治以講學爲急親民有司必求其通逹事理明澈中外大局並於法律交涉敎育理財警務工藝各門學術皆具有普通知識始可期其勝任臣到任之始卽設仕學館一所委派藩臬兩司爲督辦候補道羅長裿爲監督除道府兩班人數較少由臣隨時考察外其餘通同州縣佐雜各班無論何項出身一律傳赴臣署扃門考試臣手自閱定取錄文理最優者同通州縣二十員佐雜十員作爲内班學員其稍次者備取同通州縣三十員佐雜二十員作爲外班學員内班住舘肄業外班學聽講俟内班額出按名傳補學科分爲八門各有劄記課本按朋送交監督詳校由臣覆核加以奬勵暫定一年畢業比較學課分數擇其優者酌委差缺未及格者分别留學撤退開辦數月以來學員爭自濯磨互相討論所箸論說多能通知時務該舘設立後旋准政務處咨行欽遵諭旨飭各省查取直隸法政學堂章程添設仕學速成科研究中外律例專門之學以儲裁判人材後經臣札行司道於仕學舘内附設法政學堂添造講堂增廣學額暫聘日本法政大學畢業生二名爲敎習亦限一年畢業現擬於明年二月開學臣惟當督同司道等勤加誘勸期於敎練吏才足備佐理新政分治地方之用所有蘇省設立仕學館並附設法政學堂緣由除咨政務處學部吏部刑部備案外理合附片具陳伏乞聖鑒謹奏奉硃批該衙門知道欽此 
[署貴撫林奏爲審勘妻毆殺夫按律定擬摺]  
　　頭品頂戴廣西巡撫署貴州巡撫臣林紹年跪奏爲審勘妻毆殺夫按律定擬恭摺仰祈聖鑒事竊准部咨嗣後外省命盜死罪案件除例内載明應專責具奏者不計外其餘無論凌遲斬絞立决監候舊例應會題者應由各該省遵照諭旨一律改爲專摺具奏仍備錄供招咨部於光緒念七年十二月十二日具奏奉旨依議欽此等因咨行遵辦在案臣查前據安平縣知縣戴永清騐報張楊氏因被毆用刀𨧧傷其夫張二甲嘴身死一案當經批飭審解去後茲據該縣審擬解由安順府知府瞿鴻錫按察使全楙績覆審解勘前來臣提犯親訊無異緣張楊氏籍隸安平縣已死張二甲嘴係張楊氏之夫素性强横張楊氏屢被打罵均係忍受光緒三十一年六月十六日張二甲嘴上山割草其母等俱出耘地張楊氏在家用連械打麥值張二甲嘴回家不虞連械誤打其足張二甲嘴嫚罵張楊氏分辯張二甲嘴掌批其頰張楊氏哭喊張二甲嘴撲攏抓毆張楊氏閃側奪過張二甲嘴腰上鐮刀用背毆傷其右耳竅張二甲嘴扭住張楊氏胸衣毆打張楊氏情急用刀連𨧧傷張二甲嘴䪿門額角倒地經鄰居張褚氏聞聲攏阻問悉前情張二甲嘴移時殞命報經該縣詣騐獲犯訊供通詳批飭審明茲據該縣審擬解由府司覆審解勘臣親提覆鞫據供前情不諱究詰不移案無遁飾查律載巠毆夫死者斬等語此案張楊氏因被夫張二甲嘴扭毆情急奪刀連𨧧傷其　門等處身死自應按律問擬張楊氏應如該縣府司所擬合依妻毆夫死者斬律擬斬立决遵照新章改爲絞立决隣証張褚氏救阻不及應母庸議無干經縣省釋屍棺己據飭埋兇器鐮刀案結銷燬是否允恊除全案供招咨送部科外謹遵章恭摺具陳伏乞皇太后皇上聖鑒敕部核覆謹奏奉硃批刑部議奏欽此 
宫門抄二月初二日商部鑾儀衛廂黄旗值日無引見崑中堂等專摺謝賞神糕恩朱侯雍和宫聽經覆命召見軍機煕彥 
江西巡撫臣胡奏爲學堂工賑經費支絀擬請准照江西現辦賑捐章程以四成實銀上兌俾資分濟摺 
頭品頂戴江西巡撫臣胡廷幹跪奏爲學堂工賑經費支絀擬請准照江西現辦賑捐章程以四成實銀上兌俾資分濟恭摺仰祈聖鑒事竊維爲政之要首重得人人才之興端資學校江西原有省城高等學堂係就豫章書院粗加修飾因陋就籍現在省城則添設師範實業方言醫學各籍陸師各學堂各府州縣則設立中小蒙養各學堂凡添建房舍購買書籍儀器聘請中西敎習應需脩伙及一切雜支並資遣學生出洋等項經費在在均闗緊要非寛籌鉅欵不能濟事前准户部議覆河南撫臣陳夔龍奏擴充學校並派遣學生出洋擬請變通報効請奬章程一摺議令嗣後凡報効學堂經費者比照賑捐章程均按五成實銀核給銜封各省事同一律均准照此辦理等因奏奉諭旨允准咨行到臣當經轉行徧諭欽遵合省官民同深欣感惟是江西地瘠民貧兼以光緒二十五年吉安臨江南昌等府屬被水成灾此後又復連年水旱雖經各前督撫臣奏准開辦賑捐接續展限並援照四川山東等省成案將銜封貢監等項按照四成收捐藉資工賑奈各省捐局林立捐務久成弩末歷年所收之歀隨時支用無餘本年收成雖稱中稔而積歉之餘閭閻元氣未充由田畝圩隄猶有急須修墾者察看情形尙宜量加補助茲據江西籌賑捐局會同學務處司道擬將報効學堂經費援照江西現辦賑捐章程以實銀四成上兌收起之項無事則專欵收存全作學堂經費有災則移緩就急兼充賑撫要需如此兼籌並顧庶於興學撫綏兩有裨益等情詳請奏咨前來臣伏查江西背山面湖水旱偏灾時所常有當茲民困未蘇之際工賑似難停止而興學育才實爲目前當務之急如欲兼籌並顧惟有仰懇天恩俯准將報効江西學堂經費按江西現辦賑捐章程以四成實銀核奬銜封貢監等項俾學堂王賑得以藉資分濟是否有當除咨部查照外謹會同署两江總督臣周馥恭摺具陳伏乞皇太后皇上聖鑒訓示謹奏奉硃批户部議奏欽此 
江西巡撫胡奏爲前准户部咨新案賠欵江西省每年攤派銀一百四十萬匀作十二次先期解滬片 
胡廷幹片再前准户部咨新案賠欵江西省每年攤派銀一百四十萬兩匀作十二次先期解滬等因業將奉撥銀兩設法解清至光緒三十二年第二期止先後奏咨各在案茲據布政使周浩詳稱江西應解三十二年第三期新案賠欵銀一十一萬六千六百 
 
 

Page 17

 
 
[滬城官事]  
　　派赴日本學習警察畢業生補用知縣楊玉森明府寶書候選縣丞梅蔭萱二尹祖培由日領憑來滬昨至道轅禀見並呈所箸警察書二本○前寶山縣主簿張二尹源驥昨已交缷來申到道禀知○鈞和兵輪管帶馬廷樹遊戎昨日到道請假三天往江陰等處察看砲台○道憲札委縣丞鍾二尹慶墀接辦新闗查驗差昨日到道禀謝前　之黄明府黼昨至道轅禀知銷差○新委救生　局委員陸明府長蓓昨日到道禀知本日接差○稽查川南望棚委員劉明府宗榮昨日到道禀請期服假二十一天○會丈局員高邕之司馬候補直隸州龔刺史寳琛昨均因公到道禀見（合） 
[袁大京兆返滬]  
　　新授順天府府尹袁大京兆近由廣東公畢回滬於昨日抵埠仍在巿浜橋西新洋務局駐節（力） 
[闗道定期宴請西員]  
　　闗道瑞觀察擇於十二日在洋務局讌請駐滬各國正副領事繙譯隨員文案等各西官昨日預邀英法兩讞員及道署洋務局英法日文各繙譯委員陪宴（宜） 
[函請保護遊歷敎士]  
　　近有英國敎士洪明道欲赴安徽江蘇河南等處遊歷商請金陵闗道函致滬道瑞觀察通飭經過各屬妥爲保護（嚴） 
[初四日唐學使視學情形]  
　　初四日十點鐘唐學使先至法界尙賢學堂查詢功課學生均勤敏復至商部高等實業學堂分高中小三等學生有三百餘人之多國文繙譯圖畫均有特色規模宏大爲滬上諸學堂之冠午後二鐘至徐家匯震旦學堂學生習法文者甚多又至博物院陳設甚富又至徐家匯公學學生多至五百九十餘名開歡迎會宣讀頌詞觀體操甚有精神天文臺騐地動室造雷室巡視一周又至女學堂講堂甚多畫品及他成績甚富此外如剌繡裁縫洗衣聾啞諸院辦理均爲可觀共奬給匾額三方又至西門外斜橋南桂墅里女子蠶業學堂蠶業宜於婦女而此種學堂尙少此校先開風氣辦事者尤熱心奬以學繼西陵四字匾額八句鐘至梅林山路幼童學堂最幼者五六歳講書明白唱歡迎歌甚合拍游戲體操亦嫺熟奬以彪蒙敬業四字匾額歸寓己十點後矣（　） 
[唐學憲初五日視學誌略]  
　　江蘇學憲唐文宗昨早偕同隨員及縣尊汪大令學務董事姚子讓孝廉莫子京明經楊東山孝廉等駕蒞西門内龍門師範學堂查視諸生功課卽在學堂午膳午後閱視二十鋪小學堂二點鐘閱商餘學會各商體操及軍操步伐旋入一粟庵進點又命駕至警察學堂及大南門外送子庵滬學會第二義務小學堂閱視一切始返所至各處奬勉有差（宜） 
附徐家匯公學頌詞 
光緒三十有二年丙　孟夏之月江蘇全省學政唐公蒞匯視學學中衆學生乃歡校欣鼓舞獻頌於宗師大人座下詞曰竊聞開通民智首重文明作育人才端資學規際此五洲通道奚止千里同堂亞兩歐風發两間之奇氣周庠殷序　三代之　莪維大人慶衍桐主祥閽禾册經綸黌序師表儒林栽桃李於江南涵濡駿惠獻蓄雨於闕北潤飾鴻猷白科舉改爲學　益廣春風之化由初級以至高等咸沿時有之施宋仁宗三舍求才流風宛在胡安宗两齋課士心法　傳敎育英才　仰白衡三樂陶鎔人物中外冶爲一爐此誠鹿洞之傳經未能專美鵝湖　講　未足抗型者矣今者　旂戾止魚　腾歡一路輶軒作國人之矜式三年敎化仰宗匠之　蔚鐵網恢恢媿此地珊瑚不出氷壺皎皎喜今朝玉石俱分從茲十氣雲　人文霞國德育智育育人格完全尙武　實尙公前途發逹正不　下民之幸福靣亦我之光榮也爰爲之頌曰灌水湯湯江水洋洋吾公之澤源遠流長 
[附幼童學校歡迎歌]  
　校保種强國自立之先聲幼童世界放光明旭日正　升栽培兮樑棟萌芽百年兮樹人　公　倡兮普及敎育於後生 
[紀南洋中學運動會]  
　　南洋中學於初四日借滬軍營操塲舉行丙年春季運動大會男女來賓到者不下二千餘人頗極一時之盛其各項比賽之前三名錄後（跳高）張雨卿莊俊盧耀墀（百馬赛跑）張雨卿沈辛照馬國璜（算學賽跑）張毓家陸世勛　禮鴻（擲鐵球）張雨卿盧耀墀陸宗（撐篙跳高）盧耀墀張毓家（莊俊瞿紹衡）（三足賽跑）（瞿紹衡余兆熊）（倪樹寛鄭翰生）（沈琛陸世勛）（擲硬皮球）盧國傑鄭宗堯盧耀墀（障礙賽跑）盧國傑鄭應崧唐秉權（盤槓）沈琛盧耀墀（莊俊瞿紹衡）（换旗賽跑）（鄒志高沈辛照王祥喣陳世驤）（余兆熊唐秉權盧國傑鄭宗堯）（倪樹寛鄭翰生吳家羔梁樹釗（跳遠）盧耀墀莊俊張雨卿（千碼賽跑）唐秉權鄭應崧兆余熊（助） 
[宴商改建押所事宜]  
　　公共公廨讞員闗絅之司馬禀請道憲籌欵改建男女押所己詳本報昨午司馬在廨設筵恭請道憲瑞觀察縣尊汪大令及毛萬兩譯員等會商此事司馬繪有圖樣呈閱並導觀察大令等到各押所察閱一週（力） 
[咨請騐放鐵路料件]  
　　江督周玉帥近准吉林將軍逹咨准吉長鐵路公司交涉局道員宋春鰲禀稱鐵路所需料件查有上海慎裕號可以代購現己商令購解等語應請轉飭滬闗届時照料騐放等因札行到道瑞觀察當卽遵札辦理（嚴） 
[常闗查報出口米數]  
　　本年三月二十一起至三十日止沙船裝運出口米石經常闗查明共照四張米二千六百廿六石昨日咨報闗道瑞觀察查核（嚴） 
[照會禁止違章聚賭設店P ] 
　　滬北三元里快逹總會有日斯巴尼亞人愛士太文串同革探陸阿祥設賭一事出道照會領事禁阻茲悉前日滬道瑞觀察接准日斯巴尼亞領事闓君照復尤爲轉飭禁止觀察又以該處己屬内地定章未准洋商開店何况設賭故又照會闓君請飭該商愛士太文所有酒店亦须停止不得違章貿易（嚴） 
[絲廠倒欠鉬欵]  
　　英界觀音閣碼頭恒昌絲棧係南潯邱姓所開歴年已久交易甚巨詎至前晚轉運不靈陡然倒閉所欠莊欵聞有三十六萬金之多云（力） 
[粉公司不認漏捐]  
　　英商增裕　粉公司裝運未納捐之小麥駛至寳潭江口釐卡被扣諭令補捐不遵由該卡禀請滬道照會英總領事轉飭照章補繳在案茲悉英領事以該公司　稱歷來由岸裝運麥貨均經照章完捐此次雇船裝麥前至江口本無納捐之例實由該卡並不照章辦理應請轉飭發還等詞照復到道昨經瑞觀察接悉當卽據情移請淞滬釐捐局督辦轉飭復核辦理（事） 
[浦左仍須派勇駐防]  
　　新闗洋巡江司上月二十六日在浦邉查有私鹽三船上前拘捕該匪膽敢拒逃巡江司因立禀稅務司好君謂浦東一帶素爲匪棍出没之處故該處去冬駐有防營自今春防營撤去各匪棍始漸横行應請仍撥營兵防守會同勇升浦東總巡隨時緝捕云云好稅司故於前日函請滬道照辦瑞觀察接悉之下據情商請滬軍營管帶撥勇前往龍鎭軍以除各處派防之外營中己無餘勇故於昨日函復觀察請向緝私飛划營調撥（事） 
[禀覆查禁新書]  
　　住居租界益豐相棧之劉伯生註有評議談新書毁謗中國大員經道憲札廨查禁在案茲經闗司馬遵札立派差探向各書坊查詢均稱遵章並不發售至劉則刻已聞風遠逸無從拿辦昨因據情禀復滬道核示（事） 
[札飭嚴拿梟䊐]  
　　道憲瑞觀察訪得浦東松江閔行南橋等處梟匪甚多時與土棍聚賭搶攫亟應按名懲辦昨日因飭護勇管帶何都戎帶領偵探給發船資前往緝拿一面札飭飛划等營管帶率勇一體協緝務獲究辦（尺） 
[禀縣拿辦女堂]  
　　總工程局總董訪得滬南洪昇碼頭及楊家渡等處各小烟舘有等無賴店主雇用女堂招接烟客引誘年輕子弟貽害不淺因函請縣主汪大令恊同派差嚴拿懲辦以維風化而儆效尤（尺） 
[烟妓爭風釀命]  
　　英界北香粉　一百六十七號花烟間妓女徐阿金前日與鄰右妓女王徐氏因爭風口角昨早九點鐘阿金潛呑生烟畢命家人投報捕房捕頭飭探王寳生急送仁濟醫院療 
 
 
] 

Page 18

 
 
治詎己不及至午殞命經探回禀捕頭請示（力） 
[相騐流氓械鬭斃命案]  
　　昨報紀南北兩幫流氓在英界正豐街同義樓茶館尋仇一節茲悉捕房送至仁濟醫院之　傷人得勝卽混名癩頭得勝到院未久卽經斃命捕頭立飭二圖地保投報上海縣請騐再行緝兇核辦至其啓釁之白係己故惡丐鄭子明惡黨小黄牛同類小炳全糾同三十餘人與癩頭得勝尋仇得勝亦是鄭黨緣小黄牛在蘇被擒之時得勝充當眼線指拿以此小炳全等啣恨剌骨訪得癞頭每日在同義樓是以糾黨前往由同黨持刀先將癩頭刺傷數　後被小炳全以手槍擊之始經倒地送醫無效而斃昨日午後四點鐘縣尊汪大令臨騐三圖地保唐全坤禀明肇釁情由捕房包探竇如海邉槐洲同禀在已死顧德勝身畔搜出一信呈閱經該信係三月十二日由杭州拱宸橋祥德公客棧所發内有如若風聲吃緊再緩一二月回申所有茶棧一事托爲照管云云下署江榮貴名字大令察閱一過謂是流氓之事旋有顧毛毛投案供稱死者是小的堂弟今願自行棺殮大令問可知爲何人殺死顧稱不知又據王小山供小的係茶舘中人上前相勸亦被刀傷尙無大碍大令揮令暫退卽飭仵作騐屍仵作報稱騐得屍身共受刀傷三處腦後一刀係屬致命大令親視無誤卽飭棺殮交毛毛具領一面嚴緝正兇小炳全到案究辦（力） 
[縣案]  
　　今正元且夜搶刦浦東陸朝桂米店之盜犯薛金文等四名獲案訊辦分别禁押在案前晚奉汪大令復訊劉三仍照前供薛金文薛四俱因翻異各鞭責三百下徐家延掌頰五十下姑又同供在董二家齊集往刦共十一人　得鈔票及現洋一百餘元衣服二十件每人分洋五六元十餘元不等大令核供相符判薛四劉三還禁徐與金文仍押候辦○又提毆傷金明生身死之凶犯王阿福復訊供稱金向小的索討　飩錢相爭小的持馬車上鐵匙擊伊胸背左額三下不料身死求恩大令核與尸格相符判仍還禁候擬○建寗電報局吳委員被家丁閱泰私竊箱内衣洋函請大令移文英美公廨拿獲解縣訊究閔供直隸人去臘隨主來滬庽客棧内與小主賭博小主命將皮袍質當小的僅竊洋十餘元求恩大令判責一百下押候遞解原籍○陸東橋將方單五張向金秋濤抵洋一百七十元詎金揑造假契向余鴻禮轉抵洋二千餘元控縣押追分文未繳陸亦延岩不將方單贖回大令飭差往傳胆敢將差毆打前晚亦奉訊究陸　不敢毆差求限半月繳洋贖單金供現在央人向原告理處大令判陸掌頰五十下交保金還押各限半月如不繳洋嚴比不貸（宜） 
[總工程局紀案]  
　　浦東高家行女子李翠英年十二歳隨母來申購物在南巿新馬路走失由巡士查見帶局總董令暫發普育堂留養靜候出示招領○泉漳會恆昌藥行控洽興街隆昌藥店主李伯賢收買竊贜訊飭失主張丕顯交到伊弟丕琴質訊在案昨有該業同業數十家投局禀稱李平日專收竊贜環請重罰張亦同弟投案堅不認竊明府以李旣被同行環控必非好人判罰洋廿元充公押候繳釋○法租界洋行街信昌糖行執事徐章如扭控歇夥潘月濤串呑客欵訊明限潘交出號客陳子卿候訊在案前日交到孫明府判押候交保出外赶緊理處○英租界後馬路如意里承辦浙江銅圓局雇船户王闗順裝送焦煤短交一墳有餘將王扭局遣夥王清泉投案請究明府判候查明覆訊○鹽碼頭松春樓麫館夥王子揚與同事劉善鏡口角毆　頭　喚同巡士拘局請訊孫明府判劉給傷費洋四元完案○巡警敎習查得集水街籮間内有多人抺牌派探拘獲吳瑞祥劉子貴王阿三吳香香王阿中方阿來李阿榮等解局請究明府判吳瑞祥劉子貴王阿三吳香香各罰洋四元其餘四人各責手心五十下（尺） 
[英美公廨早堂案]  
　　靜安寺鄉人黄掌保有奶牛六頭咉中王木生租與鄭全法出頂首洋一百元立據交割租用數月旋卽退還少去一頭由黄托木生賣與喬阿根得洋二十九元喬又轉賣與人得洋八十五元詎黄揑情投訴捕房指稱盜賣奉闗司馬與德麥副領事訊飭押候吊到奶牛再斷在案昨由差探將牛吊案併解鄭等請訊鄭延延律師哈華托譯稱牛己交與中人王木生轉　於黄掌保後來如何價賣與鄭無涉喬阿根供正　廿四大木生掌保牽牛來賣計交去洋廿九元是實司馬察得黄所控無憑商之麥副領事判將案注銷○舟子陸生法竊德商謙信洋行羽緞帶子二十匣由探解究司馬判還押候補提人証訊斷○沈生來控己歇侍者鮑金瑞徐阿如岳榮法在圓明園路借洋不遂攫去皮夾内洋九元奉判押候傳到當日帮拿之某西人再辦在案昨日該西人投供實見各人打架不知攫洋之事司馬判徐押捕房一月鮑押十四天岳榮法姑念年幼從寛免辦交其母具領管束○石阿福違章犯夜經捕拿究司馬以其身有鎖匙十餘把未便姑容判押捕房三滿期逐出租界○又解周阿保竊李芝卿家燭台等物請究判押三禮拜○成衣匠奚士顔竊傅日升家棉被陳東林馬阿裕串竊新記號鐵練施阿三竊奚阿三家油衣王金桂竊曹金根家綢衣由捕解究判奚押五天陳馬押十四天施押一禮拜王押四月○張榮桂違章聚賭毆捕由捕解辦判押两禮拜（當） 
[法租界捕房發落]  
　　某客棧主曹中才被一號棧客謝正林竊三號棧客衣服銀表藏於自己房内查悉送究謝供在菜巿街某煙紙店爲夥現己歇業物非小的所竊陳大令判俟吊齊贜物再核○董瑞生控魏仁鳳騙單抵洋與馬公舘奉判魏繳洋二百餘元在案迄今日久未交昨經大令提追魏求准交保出外措繳大令准予人銀两保赶緊理楚○沈阿五之女祥貞控黄庭泉乘母喪　箱内洋五百元一案奉判追還迄未繳出屢經原告禀追在案昨日亦經大令提訊黄願減繳洋二百元大令判飭探帶出俟繳到後再核○宰牲公司扭控違章不領執照之梁慶堂吳子祥魏金生請究梁吳各稱捐有舊照惟魏藐抗不捐大令判罰洋一元以儆○許安仁控曹金海承接招商局碼頭小工頭目被欠墊欵洋八百餘元奉訊交沈友茂保出理處在案昨日原告投案求追大令將保傳案著另覔妥保限三日交到曹金海訊辦（臨） 
[美租界捕房事]  
　　張伯金昨投捕房報稱行經海寗路被流氓多人輒入小煙間内折梢去洋四元請究捕頭允爲飭探查辦○某西人至近飛腳踏車行租車一辆乘之而去杳無下落昨由行夥范正賢在四考脫路撞見扭交一百六十八號印捕帶入捕房詢知車己押去奉飭押候吊贜送訊○小工潘阿大倪阿二在公和祥碼頭爭奪生意互毆受傷由捕一併拘究奉飭轉送醫院養傷再核○張樹馨塌車昨至西華德路將王阿根鋼絲東洋車輪撞斷由捕拘獲捕頭飭赔修了事○某西人汽車昨經西華德路將小車夫胡阿大撞傷由印捕載入捕房送醫院求治再核○住天　路之張仁茂前晚走失男孩一口乳名榮泉昨投捕房請子查訪捕頭允之（似） 
 
 
