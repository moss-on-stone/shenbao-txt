# 1889 - 61 - 4905703

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸羣川集三元尤西堂集二元四許氏說文二元養　試帖二角四四書旬瀆三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書盡室或本帳房均可此佈 
[一百八十號畵報告白]  
　　天下理之所必無往往爲事之所或有幻跡仙猿亦食人間烟火騰空石馬　如天上將軍神童之巧計成眞大器徴日後衣匠之徴詞託諷洷理卽在眼前懲勸兼資莊諧並列諸君幸賜覽焉 
[點石齋售書啓略]  
　　經策通纂○是書蒐　宏富取用不窮購此廰試可咄嗟辦然門經非由素　臨事猶易張　　　　　隨　隨　則臨用之獲益更多兩人勞我　矣今定碼洋卅五元○大題觀海初二集○實文三萬六千　本屆各賓鄕試題十得八九謂予不信可覆按也今定碼洋廿五元○五經文　○　文一萬五千首其中向無陳作面特搆者不下　首新　美備無踰於此碼洋八元○五風樓試帖○得詩一萬二千首慶　土飯槪不　入碼洋二元○御纂七經先印五經○直行宋字精校精印碼洋八元○廣治平略○采輯史事有　有用洵經　必　之書碼洋一元其除種類　多不能　載本埠外埠俱　分　士商就近購取可也此佈 
[論狥庇欺朦之弊]  
　　恭讀本月初三日電傳吏部遵議處分諭旨而嘆官塲之狥庇欺朦積重難返撫開缺御史屠仁守以違旨妄言交部議處吏部議以補官日革職留任此議實屬費解旣應革職何以又日補官旣應留任何以又日革職所謂革職留任者蓋以缺爲要缺罪爲公罪其人材力實堪勝任感激圖報後效可觀非革職無以蔽其辜非留任無以策其效耳屠仁守旣未補官安知所補之官與屠仁守相宜與否而日革職留任乎如此奏議竊不解司員何以敢承辦書吏何以敢進稿豈其喪心病狂毫無忌憚而然耶抑有所恃而不恐也所恃維何日屠仁守奔競鑽營要結請託不言可知司員之敢於承辦書辦之敢於進稿者以爲本部堂官不爲呵責軍機大臣不爲詰駁察院御史不爲叅劾所不可知者惟深宫之乙覽耳皇太后一日萬幾披閱奏本僅一過目何暇熟思而審處之乎向令竟予依議則屠仁守雖己開缺猶　補官雖己革職猶得留任其私意揣度妄圖僥倖恃此而不恐也乃不意皇太后深知其弊明燭其奸姑以屠仁守應補何官降旨詰問於是吏部敷衍覆奏謂　所議處分奉旨後再行請旨如前　依議卽請以對品之部屬用等語狥庇欺朦弊竇顯然咫尺天威赫然震怒嚴旨深眞以示　　吏部堂官交都察院議處承辦司員查取識名交都察院嚴加議處屠仁守革　永不叙用蓋所以整朝　肅官　　　百報事寅　恪恭無或蹈狥庇欺朦之弊也斯旨也雖　　寛雷霆也而雨露寓焉旣明知其狥庇欺朦矣而所以狥庇欺朦之處未嘗徹底根究刻竟　求屠仁守僅子革職並未加罪堂官則日議處司員則日嚴加議處大小臣工孰不當洗心革慮勉効涓埃以　朝裝委任之意也哉惟是狥庇欺朦之弊實始於書辦而後及於堂官司員歴朝掌故惟書辦知之最悉各部則例惟書辦記之最詳一切緊要案件皆出書辦之手而又職處卑微分屬吏役不敢與士大夫爲伍無聲名之可惜無爵祿之可戀以是狥庇欺朦無所顧忌一旦弊端旣露伎倆旣窮則堂官司員先受其咎而書辦猶其　焉者也大抵中外補官者皆須與吏部書辦通融商酌而後可一事也引此例則合引彼例則不合惟書辦得以上下其手而此中賄賂源源而來矣若未嘗商之於書辦而商之於司員司員雖欲狥庇之而書辦以不合例對司員無如何也卽請之於堂官堂官雖欲狥庇之而書辦以不合例對堂官無如何也若是乎書辦之權不綦重哉鑒斯弊也必使司員皆熟記掌故深明則例則不必　　於書辦乃爲司員者束髮受書肄業文字何暇習掌故則例之事乎卽或有之獨立無助孤掌難鳴亦惟是與書辦一氣相聯通同作弊己耳竊謂外官之幕賓猶京官之書辦惟幕賓尊之爲師重之以聘與本官朝夕聚晤肫誠相浹氣誼相孚此所以較勝於書辦也向令司員能爲書辦之所爲則狥庇欺曚之弊亦可以少息矣雖然狥庇欺朦之弊必上下相蒙内外相通不獨在書辦也故外官之權不在書辦而狥庇欺曚之弊尤甚於京官嘗見有翩翩少年不學無術輕舉妄動無所不爲雖婦人孺子皆知其不可爲官乃或以父兄蔭庇或以家財捐納　致顯要不自慚恧爲之上者雖明知其一入仕途放誕妄爲而官官相護習俗使然未有不狥庇欺曚者洎乎肇事闖禍案情重大不得己而掛諸彈章褫其冠帶迨年久事過則又奔競鑽營要結請託以圖開復爲上者雖明知其故態復萌不知檢束將來肇事闖禍翹足可待猶姑容之　趾高氣揚旅進旅退此非狥庇欺曚而何吾願各省督撫考察屬吏沙汰冗員仕途爲之一清其毋致信任非人噬臍致悔也夫 
[上諭恭錄]  
　　正月二十九日奉上諭前因京城向設火班官兵亟應整頓諭令軍機大臣總管内務府大臣會同步軍統領衙門妥議兹據奏稱擬查照舊章變通辦理並酌擬章程開單呈覽詳閱所擬酌添兵數籌給口分另購器具各條尚屬周妥卽着照所議辦理惟立法伊始要在専責成勤演練隨時認眞整頓庶不至日久仍成具文卽着派總管内務府大臣步軍統領衙門専司其事並着每日值班之前鋒護軍統領按日切實稽查該官兵一有疎懈卽由該大臣等分别嚴叅勿庸另行派員統轄經此次整飭之後倘不認眞經理以致再有矌誤定惟該大臣等是問懔之欽此 
[本館接奉電音]  
　　昨接在京友人發來電音有本月初五日上諭一道敬謹譯登○二月初五日奉硃筆奕杕補授都察院左副都御史欽此 
[烟臺消息]  
　　昨日聞得本埠西商接到烟臺電信云該處近日有滋閙之事英水師提督得信後卽派武丁兵船前往矣至其閙事情形究竟如何俟有績閱再錄 
[京師紀事]  
　　大婚典禮處先期謹擬皇后鳳輿經行之路由方家園后邸啓鑾出南小街入總布胡同過米市入堂子胡同南面行王府井轉西行長安街出東交民巷由棋盤街直入大清門所有夜行各街巷經巡步營奉提憲諭令按叚打掃以便臨期鋪墊黄土○工部於正月二十間將大婚夜用棕氈飭匠役自大清門内甬路铺墊直至大内交泰殿爲止棕氈兩旁經内務府燈庫安插龍鳳羊角燈亦至交泰殿爲止每一對相距三丈餘共有萬餘隻燃點時燈光璀璨眞不啻光明世界也○正月中旬有刑部差役多人至前門外楊梅竹斜街興盛信局問有吏部書史姓沈 
 
 

Page 2

 
 
寓此該鋪主人答稱客冬己携眷回南矣於是諸役詢明主人姓名紛紛散去諸役去後主人頗爲疑惑自往刑部詳細打聽始得其實盖客冬山西繳銷假　一事刻經刑部接到山西撫憲咨文據云訊據某典史供稱前在京師報捐斯職係托同鄕吏部書吏沈姓辦理至於騐看領照亦沈代爲經理統父伊白銀一千四百兩惟部照眞僞實不得知並供沈寓在前門外楊梅竹斜街興盛信局内請將沈嚴密查拿以便某典史解京對質云云刑部遂准差往拿詎料沈早於客冬携眷遠颺刑部雖屢傳該信局主人究訊沈之去向然該主人實不知情亦無可如何也○正月十七夜三更時崇又門外花兒郎巷驀然火起南北鋪户三十餘家盡付一炬街南各鋪由後面房屋延及手帕胡同住户多家並將倉塲衙閂二堂羣房焚燬盖是夜北風甚緊雖有各處水局汲桶齊集竭力噴救無如顧此失彼無從撲滅直至次日天明祝融氏始行返駕當火熾時附近住户無不扶老携幼相率逃避孩襁女舄狼藉滿地所幸五營及五城司坊各官各率兵役前來彈壓故無搶奪之事也○正月十九日午後前門外煤市街有某甲衣履藍縷向北逃竄行未數武忽有某乙自後追赶出袖中利刃砍中甲之面目血流滿襟昏臥道左是時適有中西坊署差役多人在街閒步卽將乙扭交中西坊署俄而坊官率領仵役來騐據仵役聲稱面上一處受傷太重恐性命難以保全坊官遂派投搭支蓆棚畫夜看守當晚將此案詳報城憲聞甲與乙在察家胡同某妓館奪一妓女遂致以白刃相刺未知確否容俟續錄○前門外迤東興隆街正月二十日向晚時有多人各持棍棒將年近五旬之人拖翻在地棍棒齊施是時觀者如堵百般解勸無如諸人置若罔聞適一老媪見被打者奄奄欲斃遂不避男女之嫌伏臥老者身上以解棍棒之厄諸人始各住手聞老者被打之故因其子負賭債遠避而老者怒諸人屢來討索輙以誘子爲匪詈駡諸人遂致諸人銜恨下此毒手也○前報紀户部三庫衙門於客臘將勾串庫兵稽壓刑部公文之崔姓書吏及該庫兵一併解送刑部審究一節兹聞經承審奉天司連日嚴鞫毫無口供由堂官致派秋審處認眞根究所有看押之三庫書吏恭姓曾經户部承審司員訊明實不干涉己於客臘開釋令其照舊當差正月二十間忽由刑部咨明户部傳恭對質恭聞此信不待户部票傳卽己夤夜遠颺照此觀之則與客臘户部所審實不干涉等供未免予盾想其中必有不實不盡之處也○縀疋庫於正月廿三日第一次開庫是日天明時堂司各官率領吏役人等衣冠濟楚於庫前擺設香案堂官行三跪九叩禮禮畢吏役人等將各門大開司員以下紛紛向堂官叩喜是日無放欵惟將河南所解綢一律騐收○正月中旬貴州撫憲　蔚如中丞入奏黔省光緒十四年分各屬倉庫碍難盤查奏請援案暫緩云云當日奉硃批交户部查核刻聞户部以該省自咸豐四年至今幾三十餘年從未將倉庫四柱數目報部漫無稽考殊非愼重公事之道因出咨飛催該撫務將碍難盤查情形具摺奏陳以免久懸○正月中旬安徽撫憲與户部咨文内稱所有蕪湖關開支大耗請自第一百十二結起由洋稅項下開支後再按十成計算以一成半提爲出使經費云云現經堂官會商未知准與否也○前門大街有唱曲詞者經中正司官率領差役多人拿獲是時聽曲者如堵紛紛亂竄次日唱曲者荷校示衆始知其爲逃軍之犯被中正司差投見其短髮旁尚有剌字痕迹難保目前不生事端因卽禀明司官司官一面派役往五城官署咨查有無不法情事一面令其荷校示衆 
[齊東水患]  
　　烟臺信云鄭工合龍之後黄水東來裝運家咸以爲貨物可自此流通無不欣欣然有喜色不料西客接得齊東來信謂去臘二十六日申刻河水復漲二十七八九三日大堤以北一片汪洋城内外及大小村庄水深六七尺不等夾河裏五十餘村户口東逃西竄苦不可言亦有無可奔逃猱升屋頂以避者左近縷堤又於正月初二三日風雪交作水凍成氷船不能行水路阻絶六七日内老弱殘疾餓殍載道詢之是處人云上年夏秋之交開决處今仍堵遏不住以致於斯由是觀之東省水患尚未艾也何天之不祐斯民也耶 
[烟臺零語]  
　　新任福山縣唐邑尊於正月二十四日接印任事○正月二十七日恭逢皇上大婚口門内所泊兵輪遍懸五色彩旗以申慶賀○電報局復添電線一條通至道署一切電傳文件較前更爲快捷矣○烟舘林立大半藏垢納污官憲諭以夜間二鼓一律閉門事閱多年奉行惟謹日前康邑尊於夜間微服出查見有數家於二鼓後仍復有人出入立予懲責以警其餘 
[營口紀聞]  
　　奉天將軍慶軍憲裕上年累次告病未蒙俞允後復請假修墓奉旨賞假兩個月大約新正開印後卽須交卸起程接署者爲督辦東三省練軍事務定軍憲安○去冬無雪是以河中氷不甚堅昔年結至一丈三四尺者今祗四五尺目下己爲潮水掀動想開河可早半月矣○新正以來市中乞丐多不堪言蓋因夏秋水災無從謀食不得己而效伍大夫之吹簫云○正月初八日西市大街義泰德油坊到有邊外大車七輛傍午時貨己卸完車夫均赴櫃房算帳只留兩人看守末後一車有制錢六十千分作兩包令一小夥坐其上忽來一人手持小棒向小夥頭上亂毆夥急以手遮攔並大聲問其何故其人但笑而不答一似與之嬉戲也者不虞身後又來一人竊取錢包如飛奔去小夥見而追赶時又有人佯爲解勸俄亦走不知所之及車夫在櫃房聞聲齊來己無蹤影矣○初九日有一貧人在西大廟戲檯卜麵餅攤上攖餅食之被餅師拘住肆意兇毆其人仍求一餅充飢餅師易怒爲笑給予一餅旁入見而憫之各給以錢其人遂道謝而去○常所燈節必有無賴子扮作燈官各向店鋪歛錢今年多至十五六起十三日傍晚有一起燈官上街被烟館主劉三攔住從馬上扭下謂爾去年至我家吸烟用一假票今乃忘却本來面目搖搖擺擺裝出逹官貫人模樣耶旁人再四勸解劉不允後由當差者代應而去○元宵有一人扮兎子前行後一人持棒赶之向人家索錢人皆給以數文嘻是其人豈有慕於斷袖承歡餘桃固寵耶何迷離撲朔甘冒爲龍陽後人耶則戲應之日有肅肅之罝在 
[　禾中火患]  
　　本月初三日嘉興北門外塘灣街壯武　後不知如何遺火致兆焚如赶急嗚鑼火巳冐穿屋頂旋有本坊水龍駛到繼之以各處水龍汲水亂噴無異銀河倒瀉祝融氏見勢不可敵遂卽掩旗息鼓而回 
[孝廉打店]  
　　華亭某孝廉傳者謂其先德曾與漢陳重投膠漆然究如五柳先生之不詳姓氏也年未弱冠高折桂枝人之譽之者皆以爲從此杏苑探花木天修史靑雲得路在指顧間耳顧孝廉性暴甚自領鄕薦心計益粗一日持敝衣數領向某典肆質洋二百元典夥日此子夏之鶉衣耶抑相如之犢　耶以施乞丐尚嫌蔽體難周而欲藉以易朱提公子耶無巳姑減其值而質之以應君之急需可乎孝廉聞言大怒敲檯拍凳大肆咆哮復將貨物任意摧殘卽帳簿亦盡遭撕毁典中人受此蹂𨈆禀訴琴堂張邑尊勘騐之餘諭以静候辦理或謂孝廉與該典挾有夙嫌是以肆行騷擾也然乎否乎請質之深知其事者 
[命案誌奇]  
　　本年正月初三夜臺北西門外出一奇案緣有某營李哨官與其表親常姓同寓是日本出門常姓在家突來一人未及數語使拔刀將常殺斃事由淡水縣騐明懸有賞格遍貼街衢云照得本縣訪聞本年正月初三日夜西門外李哨官寓所有河南人被人殺斃情事並據監生李應閣稱本月初三夜伊在前帶砲隊營李公館閒談至天明回寓見屋門大開表親常得勝在房中被人殺斃遍體刀傷並失去洋蚨衣物等件黏單呈請拿緝等情據此當經本縣親詣勘騐塡格訊供附卷除移營派兵並籖差購線查緝外合亟懸賞爲此格仰諸色人等知悉爾等如能拿獲此案正犯一名送案者賞銀一百二十元知情報說賞銀六十元本縣存欵以待决不食言爾等亦毋得藉端妄　其各遵照母違此格想重賞之下終不難立獲正兇也 
[章門近事]  
　　江西學政龍芝生宗師湛霖於正月十六日由省起節十九日抵瑞州次日卽開考定於二月十三日移節臨江三月初三 
 
 

Page 3

 
 
日取齊袁州○正月二十四夜五更時江西德勝門内某油鹽鋪因作牧猪奴戲以致遺火焚去房屋一進延燒比鄰米鋪○江省電報局新正以後生意頗佳現己酌定由省接至廣東半年之中卽須竣事局設官巷何梅閣巡政公館局務卽由巡政經理云○袁姓牢中喂養一猪重至一千數百斤遠近聞知爭欲一擴眼界其門如市幾不能容主人厭之爰酌定八觀者每人取錢二十文一月之中多至靑蚨十餘千翼 
[軍麾口莅]  
　　昨日午後一點鐘時新簡福州將軍希贊臣軍帥乘招商局海宴輪船抵埠停泊小東門外金利源碼頭江海關道龔觀察松海防同知劉司馬上海縣裴邑尊英廨讞員蔡太守法廨讞員葛同轉提右營陳叅戎及文武各員齊集舟次拜謁軍帥隨乘轎入行轅諸員又投手版謁見如儀車帥接見有差旋於四點鐘時出轅拜客 
[賭棍肆兇]  
　　汪金大扭王阿二投巡防南局喊控樊宜亭二尹升座訊究汪稱小的擺設雜貨攤以資餬口永昌隆烟館主鄭錦榮杭州人周姓在十九鋪聚賭小的入内閒觀被王阻止且以老拳從事致小的身受微傷叩求究辦王供稱小的並不兇毆亦無聚賭情事二尹判笞二百板着供出同黨姓名王堅不吐實二尹飭交地甲看管候示 
[押犯病斃]  
　　前紀閔行人施大動被萬大才所控經裴邑尊訊責管押因病交保云云昨晨施病斃寓中原差禀明邑尊給錢一千棺木一口着屍親赶緊殯殮領回安葬 
[女犯寄監]  
　　昨有南匯縣解府訊勘發回之犯婦范氏過境裴邑尊着暫寄女監候備文遞回本縣 
[賭竊彚志]  
　　包探王榮培禀稱昨日帶賊往英界吊贓回路過鄭家木橋見有露天賭檯正欲拘拿卽有望風人通信以致各賭徒奔逃四散祇金阿福陳寳生兩人躱在明興小押鋪内適所帶之賊亦有明興票須往查因將金陳兩人獲住旋在金身畔搜出金約指兩枚洋銀三元八角錢一百六十文鼻烟壼一枚銅匣一具押票一張另有小碗片卽係賭具今日一併送案請懲葛同轉問賭首是誰爾等供出當可從寛兩人狡不承認　捕頭謂此等賭徒己拘到不數次面目可認同轉判將金責五百板枷號三月陳責三百板枷號二月○巡捕拘獲葉寳榮請訊葉供爲京貨攤生意同轉　觀爾不似生意中人判責三百板枷號二个月○前報列醬園弄内拘獲聚賭抽頭之兩人昨日解訊王春明供陳阿東邀至家中被搶去洋五十二元皮褂一件陳供伊祗有洋十二元連皮褂取去包探禀稱伊等夜間聚賭吵閙不休鄰人不能安睡故至捕房控告葛同轉判將陳士各責三百板荷校二月○捕獲賭檯望風人王阿更解案訊供王供在阿寳賭檯上帮忙每日得錢一百五十文同轉判押候辦理○鮮人蔣阿多訴稱爲衣莊生意家住公館馬路寳興里前晚被竊壽字錫燭臺一對時正從外進弄當塲獲賊送案請辦該賊陳萬福供在吉祥街錦園浴堂爲夥尋友誤走燭臺伊自携入捕房妄稱贓物葛同轉着包探帶陳至浴堂問有無其人再核○包探在浦灘拘獲竊輪船物件之劉思誠搜出押票　問之下據劉供住在六馬路新開客棧中因往拘到同住之胡玉亭搜出押票連前共計五十四張昨日解案禀明情節并稱内有明興一票書明係正月二十七日所質而該店簿上則書二十八日日期不合故將店主翁正傳案翁供伊來押物爲時過晚帳己結清故冩入二十八日帳同轉將翁申斥一番胡無干開釋劉押候懲辦○積竊王悅三押在英捕房甫於初四日釋出卽偷水烟袋拘獲解案葛同轉判責二百板枷號兩月○前報列泰豐小客寓失竊棉被當將葛二解訊葛供被中戴二帶仔從樓窗擲下昨日葛同轉判責一百板戴責五十板吊到之被給寓夥徐伯和領去 
[上海縣署瑣案]  
　　阮阿連私藏軍器經道簽發縣訊責管押前晚裴邑尊升堂訊案時阮因病禀求交保就醫邑尊騐明病狀准子保釋○吉泰板木行主控賣珠寳婦人阿寳糾纒不休裴邑尊着地保查明核辦○劉金魁因馬王氏控誘拐女兒逮案訊責管押曾紀去歲報中前晚裴邑尊飭將劉帶案訊究劉一再求恩從寛開釋邑尊以其誘污閨女未便姑容着笞責一百板荷枷一月發公生明坊下示衆期滿再核 
[英界公堂瑣案]  
　　吳倪氏稱昨夜經過尚仁里口遇素不相識之人將手碰我頭與之論理被其扭毆失去翠玉簪銀簪大聲呼喊由捕拘獲起先動　之王阿四及並未助惡之袁永興一併帶至捕房搜無贓據今蒙送案請爲追償王阿四供江北人在恒裕絲棧拖包車黑暗之中誤撞起衅不敢恃蠻亦不知其如何失簪袁永興供亦拖包車伊等碰撞爭閙我是解勸蔡太守飭將王阿四管押諭令包探顧阿六查明究竟曾否失簪再行核辦袁永興交保○文生秦錫萬稱泰州人曾在點石齋生理現欲趁福和輪船回里所有衣物包三個及鋪盖等件僱小車裝載甫至碼頭檢點之下缺少蚊帳火油燈要貨等物包一個當將車夫送到虹口捕房由巡捕頭盤詰不認暫押捕房原囑我今晨再到捕房候解案質訊旋聞盆湯弄捕房之巡捕阻獲東洋車夫卜友玉有包一個往認確係我之失贓故未到虹口捕房如今生員卽欲領贓起程卜友玉供江北人拖東洋車餬口昨夜停車在蠟燭店門口買燭不知何人將包抛在我車上不敢行竊三百十四號華捕禀稱昨夜見東洋車上有包一個情狀可疑拘至捕房今果有秦錫萬認贓蔡太守飭奏錫萬先行領贓起程卜友玉押候虹口捕房解到小車夫訊明有無串竊情事再行核辦○二百十六號華捕稱在戲園管門前有鄔長根看白戲逞蠻送案判罰因此挾怨昨我經過老閘地方鄔糾人截路逞兇兹被毆傷幸有印捕至帮同將鄔拘獲並搜出尖頭鐵器餘黨均己逃散今請將鄔究辦鄔長根供寗波人向爲洋行侍者今無生理不敢與該捕尋釁鐵器是防身之物並未毆人蔡太守飭將鄔長根管押着包探顧阿六查明鄔尚有餘黨否並傳當時獲鄔之印捕再行覆訊核辦○包探沈金隆稱緝獲積竊王友德搜出許多押票吊到呢皮褂皮袄等件盤詰之下據稱西歴正月二十一號仕萃和輪船行竊呢皮褂一件又於二月十一號在寳華輪船行竊呢皮褂三月一二號行竊皮袄水烟袋等件又於三號行竊藍竹布一疋各失主均未來認惟失竹布之張阿榮己來認贓查王友德専竊輪船搭客物件今將人贓送案張阿榮申明失布請爲給領王友德供湖南長沙人今年三十一歲疉次犯竊惟乞施恩蔡太守判將王友德發捕房管押二月期滿笞責一百板以儆竹布等件交張阿榮領去所有呢褂皮袄等件概存捕房俟失主認領如果兩禮拜内無人認贓一併發還押鋪可也 
[法界公堂瑣案]  
　　前晚十一點鐘時有人至小東門外泰昌弄十六號門牌沈二麻子花烟館中將烟妓張金寳王才寳刧去當經沈扭住一人旋被人向臉面痛毆鴇婦金氏手上亦被砍傷極力狂呼始由巡街捕將王光啓拘入捕房隨又續拘林阿友一併押候解案昨晨又有他家鴇婦包胡氏向捕房報稱　黨羽胡小亭者鎭江人昨晚沈家被刼兩妓後來囑小婦人等不許管此閒帳現悉其人住小東門外永興客寓中謝副捕頭隨卽帶捕前往將胡拘到搜出鐵尺一桿鎗子十三粒金氏扶沈到案包探將情禀明并呈王身畔搜出之洋一元六角林身畔搜出之洋二元八角旋有烟鴇十四人烟龜一人投案訴稱均有人來索詐吵閙不休沈及金氏同稱去年有私鹽帮人王光啓包玉龍包阿四及安清道友戴住虎等來收使費洋十元小的無洋未給昨晚又糾約四五十人來索洋二十元時在十點鐘小的早己閉門安睡至十一點時伊等毁門而入將妓刼去小的拉住一人堅不釋手交捕送案同轉謂爾可知將妓刼至何處答稱伊等刼往十六鋪卜船往浦東去各人手中有短棍及長短腰刀手鎗等物同轉問王日包等現在何處王稱與包不相識胡供去年十二月十八日來滬住包文華花烟館内今年二月初三日移至永興客棧包妻胡氏是親戚鐵尺由伊帶來塞在小的床上胡氏訴稱丈夫於去年去世小婦人並非與伊親戚前年四月伊向小婦人等花烟館每家收洋兩元作爲使費隣居十餘家無不受伊之累爲此同來禀訴同轉着將王林胡三人帶回捕房押候嚴訊沈着赴仁濟醫院看治胡氏喝令退去 
 
 

Page 4

 
 
又問衆花烟館鴇婦爾等被索使費於何時起共出洋若干可冩明禀帖呈案候核沈則須另具一禀○前報列包探查到周松生圖賣女兒一事昨日解案周供女兒小名世妹爲媒者係許昌林又有陳良插身多事意欲分肥包探王榮培將周撕碎之賣契補綴呈案禀稱小東門外有多人見周撕碎葛同轉見契上係賣與李客隨問周日此是何人周供稱李在金陵開米行小的自己領去講定後李定欲中人故求許爲介紹許供小的係成衣匠在李處製遍衣服是以相識日前李周兩人央小的爲中因之契上載小的名字並未簽押同轉謂周爲何賣女供稱實情生意清寥家中尙有老母除此女外更有一男一女妻陸氏在城内唐家弄葉姓家爲傭同轉謂爾看烟館妓均是買來爾女若經賣去恐亦墮入此中今爾女碍難由爾領去可寄信出外唤爾妻到案具領可也許陳各押五日○包探解郭妹郎劉悅亭到案禀稱兩人俱是小工毆傷同伴送在仁濟醫院據云臂骨己斷須多日始痊葛同轉詰問毆傷者是何名姓答稱係曾老增亦爲小工因發工錢以致肆毆小的等均在些厘公司前工作並無大頭目同轉着視受傷人如何再核○前報列法國人逹力多華人鄧楚材請追九香園主胡理卿欠洋一千二百元并稱有戲衣作抵抵據在中人梅春山劉成山等處梅劉供稱胡去時曾眼同孟七沈韻秋將戲衣點過葛同轉着傳孟沈研訊供認每月繳洋一百元同轉着交保具結備查昨日包探呈孟等繳洋一百元及切結一紙同轉將洋當堂給逹力多領去切結存案 
[分發人員騐看名單]  
　　鄭工掣籖分發員外郎李桂森奉天○籌餉掣籖分發主事李本方四川○議叙掣籖分發主事白慶廂紅漢軍○鄭工分發内閣中書陳再廉湖北○鄭工指省分發知縣李如芝奉天河南葉丙勲順天四川程長椿安徽山西布理問五品銜錢松年浙江江蘇府經歴陳履益湖北福建劉祥瑞四川江蘇俞紀瑞浙江山西余景棠浙江山東縣丞王紹曾山東北河鄢文鏞江西四川雷鳴豫四川江蘇谷鑄鎣河南廣西巡檢文從德江西廣西周文炳江西浙江黄章善江西廣西薛受箴浙江湖南羅舉臣湖南廣東從九品解燮湖南江西典史高普煦浙江江西郭昱河南山東龔殿臣浙江四川陳寳均浙江直隷胡祖亮浙江福建楊國敦湖南廣西道庫大使蔡寳賢浙江廣東未入流趙哲濬順天四川潘友成浙江○海防指省分發知縣劉毓僡雲南四川布理問許庭森浙江江蘇巡檢安慶直隷廣西○籌餉指省分發縣丞王揚廷廣東廣西巡檢單銘玉江蘇安徽從九品趙汝琮浙江福建李世科安徽江蘇典史劉承越江蘇安徽○勞績指省分發知州黄如鈺廣西雲南縣丞朱世材湖南甘肅巡檢覃致身廣東廣西從九品丁標祥廣東廣西典史陳金浙江四川○議叙指省分發府經歴陳庚福建江蘇○優貢呈請掣籖分發知縣黄廷光河南○教習呈請掣籖分發知縣張芳培江蘇○應補呈請分發府經歴傳吉先山東福建從九品程耆年安徽江西葉儀吉浙江江西未入流楊雲龍順天山西孫應甲湖北河南查有庠浙江江蘇 
[日本町田柳園先生招未赴謝之以詩]  
　　甫解漢臯神女珮朅來海上會諸仙介眉合進三杯酒握手偏慳一晌緣域外馳聲傳治譜花間訂約謝華箋小詩敢弄班門斧聊借俚歌佐玳筵[  古越高昌寒食生未是草]  
[蘇省撫轅抄]  
　　三十日巡檢沈思藻禀知奉委接辦南路三叚巡查差○初二日藩轅牌示照得常州府知事趙寳仁緣案撤任所遺員缺查有候補縣丞朱兆錡堪以委令代理○初三日候補通判程鈞禀知奉委奔牛厘局差候補知縣徐錦華禀知本日到發審局差府經歴王福坥禀知奉委攺過局差○初四日候補縣華德森湖州提案回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美人二咏]  
　　垂釣白蘋風動水聲寒一縷輕絲絮撲殘不覺遊魚都避影廻身斜倚畫　杆○剌繡纎纎玉指繡玲瓏淺碧深紅課女工拈出花中雙蛺蝶恍探春　舞東風[  東閣士舊草]  
[上海北市絲業會舘籌賑公所施少欽經收河南皖北奉直揚鎭江陰賑捐正月十八至二十日第一千九百九十八至二千次清單]  
　　陸秋圖　士由葛蕃翁交來洋一百元鎭遠脤筒京平足紋廿五兩批見規元廿五兩三錢三分六厘爛板洋四元文　堂林洋廿元孫元晋由夾石　昌森寄來三十三元本洋一元花洋六元朱丙元求室人陳氏病痊由寗波大關朱枕湖寄來洋三十元黄兆珪薰　母氏蔡病求愈由啓昌洋行來廿元　徴靑雲子十元顧其宜六元餘興氏五元王少　由源豐　來四元悟非子由寗波邑署文案處沈詒來寄來一元○信昌隆來江慈蔭堂四元趙楨位二元江慈竹堂一元江慈蔭堂邊洋十元又六元暄盛號江柱臣堂江慈竹堂黄星源位譚厚德堂王寳仁堂江存誠堂劉鳴　堂儲慈福堂九户各一元鄧啓裕堂怡裕號各錢六百文端叔氏裕德堂各五百文儲種子堂江擬竹堂江慈福堂畜德堂黄藹吉堂謝舞巫　崑山位徐立德堂永受堂九户各四百文江種德堂二百廿文王寳仁堂江懷德堂鄧裕齎堂朱致恆堂邱益壽堂聶僕山吳裕後堂李清勤堂葉茂位嚴玉章鄧餘　十一户各二百文李兆慶劉焕成湯陞官傳堯卿樂　卿盧承宗六户各一百文共四十五户合規元廿六兩六錢一分○高昌保嬰局寄來葉連枝周鳳鳴王純　吕義隆汪德裕史應森韋宣進貌俊王純德王槐春十户各洋一元王永豐王材謙廣泰魏際超李招蘭王克明吕恆泰王泰隆黄同泰黄茂韋精内漢升周道發施仁王材廣趙良富恆泰號陳時月十八户各五角共廿八户合洋十九元○馬嘉楨募黄勤補洋一元馬幹生黄觀妙各錢三百文吳伯淵邢仁卿金興祥三户各二百文孫尚之吳昧泉吳賓秋吳子淵祝咸熙徐德馨七齡童子包培　黄樂志楊劍秋吳養壽洪春江高恭壽陳敏伯獨占嶺呆客陸靖　吳子仙蔣再靑論客十九户各一百文共廿五户合洋四元○孫述庭募無力子銀二兩六錢幽貢三七錢廖　　三錢游德仁邵東明余載文余載浦　上林葉昌霖鄧騰洪　其華八户各二錢粱弼成一錢共十二户合爛板洋八元以上十八日○江西無名氏洋一百元每徽禀生張豫生求家　　遂人口平安并祈先人冥福由江西寄來廿元内銅洋一元屬浦程禮記洋十七元浙省保善典同人燈節筵資移助祈保合典平安百病消除由愶源莊來十元無名氏四元　溪姚相臣四元力不從心二元金肆　合室平安人求保　生産平安二元太倉保善堂二元彭桂岩銅洋一元○景記來柳介庵翠軒居士各洋一元復慈氏錢八百文吟芬藴珠兩閨秀各七百廿文柳焕伯四百文柳中官柳久之柳俊卿王姓孫姓潘姓六户各二百文柳金官一百文枕經書　二百六十文共十四户合洋六元○泰亨源來燕南布衣居士根本堂各錢一千文嘉善堂一千文又三户各一百文王東垣二百文愛蓮堂一百文共八户合洋三元錢五百十文以上十九日○杭州曹楚書翁募姚潤姑求病愈消災延壽由源豐潤來洋廿元又邵姚氏求平安無災晦二元榮記十五元王門陳氏十元章練塘程承源求保平安三元烟臺唐世鴻一元　省協昌莊無力子代父完愿五角又求父健五角○蘇城宋培之翁嘉鵝湖小隠洋十元吳心之胡潘氏宋慧尊三户各二元沈酬臣陸梅坡章姓高朱氏四户各一元共八户均是遺愿以上二十日 
 
 
 

Page 10

 
 
[光緒十五年正月二十三日京報全錄]  
　　宫門抄○諭旨十道錄前○直督李　奏銷病假摺○又奏察考道員片○又奏飭臬司赴任片○閩督卡　奏接署福州將軍篆務摺○陜督楊奏交卸福州將軍篆務摺○雲撫譚奏牛叢會活燒人命審明正法摺○廣西撫沈奏調署知府缺片○川督劉奏武闈事竣摺○正月二十三日户部通政司詹事府廂黄旗值日侍衛處引見七名○良弼服滿請安○成孚到京請安並謝恩○江西布政使方汝翼到京請安○慶福請假五日○兵部奏派查齋之大臣派出致麟桂祥果勒敏清安色普徴額明秀耆　花尙阿○掌儀司奏二十九日祭奉先殿澍貝勒行禮○召見軍機崑岡敬信方汝翼○○大學士直隷總督一等　臣李鴻章跪奏爲微臣末疾漸痊依期銷假恭摺仰祈聖鑒事竊臣於秋末感受風寒侵入頭面筋絡口渴眥赤十月間請假二十日蒙恩飭臣安心調理旋經續假一月於十一月初十日齎奉硃批覽奏殊深厪念着再賞假一個月務當善求醫藥妥愼調理欽此仰見聖慈垂注指示周詳浹　淪肌莫名感激醇親王復頒寄内造活絡丹二十丸臣謹卽依方於食前日服一丸外用清目止涙之藥内飲和胃養筋之劑與活絡丹相轉而行一月以來眥赤大消風涙亦止顯頰間不甚拘攣據醫者云病巳減退八分惟筋力尚弱必須避風静養春暖始可出門其時陽氣暢逹筋　自調口渴自止現在胃納尚少膜絡甫就蘇和用藥仍不可間斷等語臣竊自惟　恩深實重顧兹時局豈臣子睱逸之時月餘雖在假中每日仍核判案牘延接屬橑往往晷移忘食而清夜籌思每虞因病矌誤今末疾旣漸就平復亟應如期銷假上慰厪宸惟天氣互寒海濵節候不恒擬仍避風調攝徐冀復元以無負妥愼調理之　訓諭所有　臣力疾銷假緣由理合恭摺具陳伏乞皇太后皇上聖鑒謹奏奉硃批覽奏具悉仍着加意節勞醫藥調養以期早日復元　　　系欽此○○李鴻章片再道府州縣歸候補班人員應自到省之日起子限一年詳加察看出具切實考語奏明分别繁簡　用兹查有布政使銜候補道麟椿到省一年期　例應　别據該員禀請核辦前來臣查該員麟椿器識深閎辦事穏練堪勝繁缺俟女　　缺出照例序補除咨吏部外理合附片具陳伏乞聖鑒謹奏奉硃批吏部知道欽此○○李鴻章片再新授臬司局　前於陛見後請假回籍省墓現巳假滿回津　卽飭赴新任仍總理北洋水陸營務處事宜嗣後遇有要務隨時飭調商辦現署臬司　定河道方濬師卽回本任各専責成除分檄遵照外理合附片陳明伏乞聖鋻謹奏奉硃批知道了欽此○○頭品頂戴闌浙總督暫署福州將軍臣卞寳第跪奏爲恭報微臣暫署福州將軍接印任事日期叩謝天恩仰祈聖鑒事竊臣於光緖十四年十月二十四日准暫署福州將軍楊昌濬咨問具奏交卸督篆一摺奉到硃批着卽速赴新任福州將軍着卞寳第暫行署理欽此十一月初二日准暫署福州將軍楊昌濬派委左司協領　欽等將福州將軍印信閩海關關防曁勅書令箭文卷等件齎交前來臣當卽恭設香案望闕叩頭謝恩祗領任事伏念臣薄植庸材渥邀寵遇屢膺疆寄未效涓埃兹復仰荷恩綸暫署將軍篆務查　　爲西南屏障操防務協機宜海關兼中外筦樞稽核尤臻緊要臣以輇庸而當鉅任敢不殫竭愚忱勉圖報稱惟總督兼管巡撫政務　煩近年各屬士習民風廻殊昔狀亟須次第整頓兼權軍篆深恐精力雖周新授將軍希元現己到京可否仰懇天恩飭令希元　赴新任俾専責成出自聖慈所有微臣接署將軍暨閩海關印務日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○調補陜甘總督暫署福州將軍臣楊昌濬跪奏爲恭報微臣交卸暫署福州將軍印信閩海關關防日期恭摺仰祈聖鑒事竊臣於本年九月初十日具奏交卸督篆一摺十月二十三日遞回原摺奉到硃批着卽速赴新任福州將軍着卞寳第暫行署理欽此維時督臣方在辦理武闈揭曉後臣卽於十一月初二日差委左司協領兠欽等將將軍印閩海關關防曁勅書文卷等項齎交閩浙督臣卞寳第接受任事卽於是日卸事一面料理行裝擬於十一月初七日自閩起程由海道溯江漢而上至樊城登陸入關赴陜甘總督本任所有微臣交卸暫署福州將軍印信閩海關關防並起程赴甘日期謹恭摺奏報伏乞皇太后皇上聖鑒謹奏奉硃批知道了欽此○○頭品頂戴雲南巡撫臣譚鈞培跪奏爲牛叢會惡習活燒人命審明正法恭摺抑祈聖鑒事竊查民間盜竊案件獲犯到官無不分别罪之大小按律懲辦乃滇省鄕民惡俗凡有禾稼果蔬被竊一經拿獲並不送官究治不問罪之輕重輙積薪成堆將人綑置其上勒令親屬先出給甘心字據復逼令自行舉火活燒斃命使其後日不敢告發名爲牛叢會忍心害理實屬聞所未聞此風起於兵燹之時承平後迭經各督撫出示嚴禁而鄕僻錮習猶未能除甚有捐折一草一木並非竊賊而挾嫌栽誣亦復動經燒斃者若不嚴加懲創何以維教化而保民生上年八月據曲靖府屬之尋甸州署知州萬春禀報拿獲民人彭兆榮吕方活燒彭兆升身死一案當經臣批飭提省審辦旋據報彭兆榮在監病斃委員騐明屬實兹據接署州王國江將吕方解省發委雲南府桂霖審明擬議解經臬司鄧華熙復勘轉解前來臣親提研鞫緣彭兆榮吕方均籍隷該州與己死彭兆升同村素識無熑彭兆榮　彭兆升遠房族人光緒十三年七月十一日傍晚彭兆升赴地看守苞谷路經吕方地邊順手攀取苞谷吕方瞥見聲喊彭兆升丢棄跑走吕方將苞谷拾回向地主彭兆榮告知彭兆榮起意將彭兆升捉獲照牛叢會焚斃吕方應允卽於次日一同往告村中有以苞谷細事勸阻者不聽十三日彭兆榮吕方將彭兆升尋獲綑縛至家彭兆升之母彭徐氏央同族衆赶往求饒願將家産元公作罰彭兆榮吕方堅執不允且逼令彭徐氏出給字據聲言如不出字母子一併致死彭徐氏被逼畏懼卽央不識姓名過路醫生冩給彭兆榮吕方卽在村外白塪塘空地堆積榮薪十四日午後將彭兆升綑住拾放柴上逼令彭徐氏引火燃柴登時將彭兆升燒斃彭徐氏乘隙入城報經前署該州萬春勘騐獲犯禀報提省委審解勘臣親提覆鞫據供不諱伏查乾隆十五年四川省奏准成案川省圑練擅斃人命如有活爲燒斃者照採生折割問擬又律載採生折割人者凌遲處死爲從加功者斬等語此案彭兆榮吕方困彭兆升經過地邊順攀苞谷將其綑獲活燒斃命且始逼其母出給字據嗣逼其母自行燃柴活燒其子其滅絶天良恣行狼毒實較採生折割爲尤甚天理所不能容若不明正與刑鄕民習以爲常於風俗人心大不堪問亟宜嚴辦辟以止辟除罪應凌遲首犯彭兆榮業己監斃外吕方一犯應照採生折割爲從加功者斬律擬軒立决臣於審明後未便拘泥卽批飭將該犯正法一面錄案通飭各屬出示曉諭嗣後再有活燒斃命之案一律照此嚴辦俾民間觸目警心共知戒懼火烈死鮮牛叢會惡習從此或可禁絶臣爲整頓風俗保全民命起見除咨部外所有審明正法緣由謹會同雲貴總督臣岑毓英恭摺具陳伏乞皇上聖鑒勅部查核施行謹奏奉硃批刑部知道欽此○○沈秉成片再署思恩府知府張璧封調省差委所遺員缺查有南寗府知府彭鑾操守廉潔處事周詳堪以調署遞遺南寗府知府缺查有候補知府蔣兆奎才識遠大潔己愛民堪以署理據布政使馬丕瑤按察使張聨桂會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲考試武闈事竣恭摺具奏仰祈聖鑒事竊照本年川省舉行戍子科武闈鄕試臣會同監射官署提督臣錢玉興率同提調官鹽茶道延煜監試官成錦龍茂道承厚於九月二十二日將應試各武生馬步箭及弓刀石技勇先行逐一考較完畢於十月二十四日入闈令各武生默冩武經一叚如額取中武舉八十一名卽於是日亥刻放榜除題名錄另行恭疏具題外所有川省考試武闈現己完竣緣由理合恭摺具奏伏乞皇太后 
皇上聖鑒謹奏奉硃批知道了欽此 
 
 

Page 11

 
 
[光緒十五年正月廿四日京報全錄]  
　　宫門抄○諭旨九道錄前○河督吳奏鄭工合龍有期摺○又奏爲築壩用外洋塞門德土片○閩督卞等奏揀補海疆新攺同知缺摺○陜督譚奏神靈顯應請頒匾加封摺○正月二十四日推班○恭王等謝賞恩旨恩○謨貝子等各謝授署缺恩○六額駙許應騤祁世長各假滿請安○海年等謝委散秩大臣恩○吏部奏派騐看月官派出徐中堂熙敬敬信李鴻藻文興崇禮汪嗚鑾徐樹銘順齡馮應壽文杰恩霖牟蔭喬文郁丁立瀛童毓英○順天府奏京師得雪二寸有餘○召見軍機六　○○署河東河道總督臣吳大瀓跪奏爲節交冬至鄭工東西兩壩進築埽占事機順利引河亦早完竣合龍亦有把握恭摺　　謹聖事竊臣前將停做挑壩専力金門爲通權逹變之計於十月二十八日會同撫臣倪文蔚繕摺由驛具奏並聲明西壩於十月十　　　工出占東壩於二十四日開工進堵及將逐占廂辦情形迭次電奏在案伏查該工金門丈尺除兩壩各撑一擋後計寛尚存三十二丈本擬分作七占責令東壩再做三占西壩再做四占嗣因東壩頂溜築做每成一占淘刷加深廂壓坯數較多且埽占愈蟄廂做　寛所以現進第三占似可作爲門占西壩雖屬順溜而金門漸收漸窄水勢抬高逼溜愈緊不免施工費力現在第四占己經勾成　　東壩門占　起抽出廂船讓開地步方能再進第五占作爲門占約留口門上寛五六丈下寛三丈餘尺爲中間合龍之占臣大澂　駐壩所督率委員催工催料兩壩添做夜工尅期趲進一日可抵兩日之功員弁委兵均極勞苦俟西壩第五占盤壓堅穏催令上下邊壩一律攢齊約計十二月中旬總可挂纜合龍事機尚屬順利各廠採購楷料共收四千五六百垜巳足敷用業飭先後封廠至新挑引河四十三叚亦早完竣查騐寛深丈尺相符兹於十一月十九日節交冬至大河尚未消凌天氣亦極晴和合龍亦有把握遲早不過數日之間除飭兩道各廳分别將上游有河各工埽叚密挂擋凌樁把購備敲凌器具愼加防護並下游乾河各廳赶籌禦水工料以備開放引河相機保守照例嚴催赶辦歲料合將節交冬至兩壩進占順利引河完竣合龍己有把握緣由相應會同河南撫臣倪文蔚合嗣恭摺由驛具奏伏乞皇太后皇上聖鑒再查東壩下邊壩係於四五月間節料停廂西壩本未築做此次開工後因迴溜湍激正壩吃重不得不仍舊添做兩壩均照三路並進以臻穏固合併聲明謹奏奉硃批覽奏合龍有期殊深欣盼卽着該署督等乘此事機得手督飭員弁妥速趲辦早日告成以慰厪系欽此○○吳大澂片再向來河工修築壩垜皆用條磗碎石抛擲河中石壩一道須抛二千餘方始見出水丈尺尙不甚寛每遇伏秋大汎急湍猛溜之中壩根淘刷日深不但磗質輕浮易於冲散卽重大石塊亦卽隨流坍塌非年年運石加抛不能穏固河廳歲修經費有常不能多購石方舊壩所以日就廢弛亦有兼顧不遑之勢臣訪聞西洋各國有塞門德土拌沙黏合不患水浸較諸中國所用三合土尢爲堅結趁此引河未放下南中河各廳須築挑壩正在河身乾涸之時可用灰漿砌築磗石並擬於磚面石縫試用外洋塞門德土塗灌結實歛散爲整可使壩基做成一片足以抵當河溜用石少而計工必堅似亦一勞永逸之法因於本年八月間電商北洋大臣李鴻章備撥旅順所存塞門德土三千桶並派員於上海香港添購六百桶現巳陸續運到先行試辦如果得力亦可爲河防築壩之一助除咨部存查外相應附片奏明伏乞聖鑒謹奏奉硃批該部知道欽此○○頭品頂戴閩浙總督臣卞寳第頭品頂戴福建台灣巡撫一等男臣劉銘傳跪奏爲酌擬台灣海疆新攺同知缺目揀員請補以資治理恭摺仰祈聖鑒事竊台灣新改隆基撫民理番同知員缺經臣銘傳會同臣寳第附片奏明檄飭暫委原代如隆通判補用知縣府經歴林桂芬一手代理並陳明俟酌定缺目另行揀員請補一面督飭台灣司道遵照酌擬揀補去後兹據台灣布政使邵友濂台灣道兼按察使銜唐景崧查得台灣基隆當台北第一門户之衝現在通商建埠交涉紛煩並劃分淡水縣東北四保之地撤歸管轄開煤採樵商賈　輳尤爲難治且原設通判本爲要缺今攺設同知擬仍定爲海疆調要缺例應由外揀員請補該司等查内地實任同知中非現居要缺卽人地未宜該廳東界三貂嶺逼近番社值此攺設　界分　伊始巡緝撫綏在在均關緊要責任較重非熟悉情形之員不足以資治理惟查有現任淡水縣知縣候補同知汪興褘年四十五歲安徽旌德縣監生報捐縣丞分發福建赴京騐看於同治三年八月領照到省五年奉調赴陜甘軍營隨同堵剿於甘肅鳳翔岐山解圍又在直隷山東境内剿平捻匪出力彚奏保獎七年八月初六日奉上諭福建縣丞汪興褘着免補本班以知縣仍留福建儘先卽補並賞加同知銜欽此是年九月大軍凱旋銷差八年順差請咨引見領照回閩委署長樂縣奏署松溪縣知縣於十一年八月二十六日到任試署期滿呈准實授於籌辦甘捐協餉案内保獎十三年六月十三日奉旨俟補缺後以同知用調署侯官霞浦連江等縣蒃務光绪八年十二月仍回松溪縣本任調補晉江縣十年四月到任海防捐輸案内議叙花翎十二年調署淡水縣於十月十七日到任旋准調補斯缺是年大計卓異辦理海防轉運案内保獎於十三年五月初四日奉旨俟補同知後以知府補用該司查得該員體用兼備心細才長現任淡水縣措置裕如基隆本由淡水劃界分治於該處情形尤爲熟悉以之請補攺設基隆撫民事番同知足資治理等情會詳請奏前來臣等會查得該司道察酌新攺基隆同知地方情形擬仍定爲調要缺覆加查核洵屬名實相符應請如所擬酌定惟臣寳第到任未及三月例不出考臣銘傳查得該員汪興褘辦事實心才守兼備且熟悉該處風土民情以之請補人地實爲相宜合無仰懇天恩俯念台灣海疆新攺員缺緊要准以現任淡水縣候補同知汪興褘補授新攺基隆撫民理番同知俾要缺得人而理實於地方有裨如蒙愈允該員係候補同知初補同知照例給咨送部引見併免核計叅罰所有臣等酌擬台灣海疆新攺基隆同知缺目揀員請補緣由謹合詞具陳伏乞皇太后皇上聖鑒飭部核覆施行再所遺淡水縣知縣係請調要缺應俟　准部覆由外揀員調補合併陳明謹奏奉硃批吏部議奏欽此○○頭品頂戴陜甘總督臣譚鍾麟跪奏爲神靈顯應懇恩賞賜匾額並請加封號以昭靈貺恭摺仰祈聖鑒事竊據藩司譚繼洵詳稱蘭州西寗各道府轉據皋蘭西寗兩縣紳耆曹春生等禀稱皋蘭西寗二縣每當夏令冰雹爲災農田咸受其害嗣經紳民修建雹神祠廟隨時虔誠祈禱近年仰賴神靈呵護田禾不致損傷紳等祈報情殷呈懇轉詳請加雹神封號春秋二季由地方官致祭又據鞏昌府知府詳會寗縣知縣謝寳文禀稱會寗縣城隍龍神素著靈應本年瘟疫傳染耕牛倒斃日多該縣率同合邑紳民赴廟默祝災害立止自去冬徂春雨澤愆期民情惶恐經該縣紳耆等步禱立沛甘霖農田得以收穫轉歉爲豐請頒賜匾額各一方以答神庥又據　西縣知縣李健枝呈稱該縣紳耆張鹿齡等禀稱隴西縣舊有城隍廟素著靈應每遇天旱地方官民祈禱無不立沛甘霖呈懇轉詳請加城隍封號並頒給匾額以彰崇祀又據寗厦府詳中衛縣知縣潘炳辰呈稱據紳民烏登瀛等禀稱同治十年賊攻縣城勢甚危險賴城隍神靈庇佑轉危爲安近年遇　雨暘不時或亢旱爲災率衆祈禱其應如響農民稱頌不己懇請勅加封號並頒給匾額以仲報悃又據靖遠縣知縣詹廷鏞禀稱該縣上年瘟疫盛行夏末旱民情惶恐當卽率同士庶躬詣城隍龍神各廟潔誠祈禱不數日疫癘全清甘霖迭沛懇請加城神封號並頒給龍神匾額各等情前來臣維廟祀正神能禦災捍患有功德於民者例得據情聲請無不仰邀嚝典兹據禀前情　應請旨將皋闌西寍兩縣雹神請加封號隴西會寗中衛靖遠四縣城隍請加封號並請賞給匾額會寍靖遠兩縣龍神請加封號並賞匾額以答神祝而順輿情謹繕摺具奏伏乞皇太后皇上聖鑒訓示謹奏奉硃批另有旨欽此 
 
 

Page 12

 
 
[光緒十五年正月二十五日京報全錄]  
　　宫門抄○兵部額奏催造則例會典各省營制册籍摺○直臬周奏報接印日期摺○皖撫陳奏遴署知府摺○又奏議卹知府片○直縣李奏知府留直補用片○將軍慶奏援案請假摺○正月二十五日推班○岳琪謝授詹　恩○李文田謝授少詹事恩○榮惠謝授太常寺卿恩○劉齊潯謝授廣東廉州府知府恩○宗人府奏派賜酒之王公派出睿王鄭王肅王怡王慶王克王瀅貝勒澍貝勒謨貝子榮公帛公桂豐○太常寺奏派告祭天地宗社○派出睿王鄭王肅王克王○又奏派致祭白龍潭等處派出阿克東阿定公成公○召見軍機劉齊潯皇上明日未初至慈寍宫行禮畢升太和殿受賀閱視册寳○光緒十五年正月分選單知府福建邵武恒齡甲知州雲南南安鄧榮恩監雲南安寍金福英生員知縣山東博山錢鑅舉湖北通山王慶銓拔貴州永從黄大仟監雲南楚雄王道生恩甘肅環縣唐郁華監四川興文陳兆灥　陜西紫陽楊調元甲縣丞河南夏邑王恩綬監巡檢山東費縣傳喬年監廣西恭城洪登雲監江西彭澤周郁文供典史河南閿鄕賀不一監河南商　張　監○○　筵講官大學士管理兵部事務臣額勒和布等謹奏爲纂修則例會典各省營制册籍逾限仍未造齊再行請旨飭催送部以憑修輯恭摺仰祈聖鑒事竊臣部准内閣會典館移開光緒十二年八月内閣奉上諭大清會典書自嘉慶二十三年修纂之後迄未續修前於同治十二年奉旨准如内閣等衙門所議先由各該衙門檢查成案分限編次嗣因編纂未就復於光緖九年諭今各該堂官督飭司員悉心編輯迄今己逾數載計應一律告竣正宜開館彚編俾臻完備着將嘉慶十八年以後增定一切典禮及修改各衙門則例編輯成書頒行中外等因欽此相應先行知照各衙門卽將纂輯案件檢齊迅速送館等因前來查臣部前於光緖九年八月欽奉諭旨修輯則例卽經派員赶爲辦理當因官制須與各省造報册籍核對方昭詳愼是以開列查造欵式通行各督撫提鎭彚訂總册報部嗣奉諭旨續修會典經臣部於十一年正月十二年四月十三年四月三次奏催並疉次咨催各在案現在應修則例會典將次齊備専候各省營制送齊卽可纂輯成編除巳據直隷等省先後造報外其河南湖北湖南福建台灣浙江廣東雲南甘肅新疆等省均未造報至陜西廣西貴州等省亦未造報齊全總因各督撫督催不力以致日久玩延應請明降諭旨嚴飭各督撫轉飭提鎭務於接到部文限三個月照臣部前行欵式將合省營制彚造一總册尅期送部以憑核辦倘仍任意延宕逾期不報卽由臣部查取提鎭識名奏請議處以儆玩泄至滿營營制額缺除吉林等省先後造送外盛京等省或未造送或造送册内所叙間有未協相應開單一併請旨飭令該將軍等查照臣部單開各節逐一詳細另造總册送部再巡捕營營制册籍前經臣部咨取並三次咨催各在案迄今亦未送部應請旨飭下步軍統領衙門轉飭所屬查照臣部前行欵式一併造就總册迅速送部覈辦臣等爲愼重鉅典起見是否有當伏乞聖鑒訓示遵行謹奏奉旨己錄○○二品銜直隷按察使臣周馥跪奏爲恭報微臣接印任事日期叩謝天恩仰祈聖鑒事竊臣於直隷海關道任内蒙恩補授直隷按察使遵卽入覲仰蒙召見訓誨周詳旋奉總理海軍衙門奏留襄辦訂立海軍章程事竣奏明飭赴新任仍先回天津清理經手事件當卽陛辭再蒙召見勉勵逾恒莫名感悚並蒙賞假一月回安徽原籍省墓遂由天津航海回皖假滿由陸北上行抵天津接奉督臣李鴻章行知赴任奏明仍總理沿海水陸營務處事宜卽日起程馳抵省垣於十二月十三日准署臬司臣方濬師將印信文卷等件移交前來當卽恭設香案望闕叩頭謝恩祗領任事伏念臣江左迂生早從軍旅遭逢明聖拔擢頻加關槯久司涓埃未報更承恩命陳臬畿疆三輔要區六條重寄兹當沿海經營之際復忝備員奔走其間舉凡察吏治民調和將士事事胥關緊要如臣檮昧深懼弗勝惟有隨時隨事禀商督臣悉心斟酌認眞辦理以冀仰答高厚恩慈於萬一所有微臣接印任事日期並感激下忱理合恭摺具陳伏乞皇太后皇上聖鑒謹奏奉硃批知道了欽此○○候補三品京堂開缺安徽巡撫臣陳彝跪奏爲知府因病出缺先行遴員接署請旨簡放以重職守恭摺仰祈聖鑒事竊照頴州府知府曹煒於光緒十四年十一月十五日因病出缺現由臣恭疎具題所遺頴州府知府一缺毘連豫省最爲皖北民情强悍之區連年黄水爲災賑撫事宜尤關緊要亟應遴選明幹之員先行前往接署兹查有候補知府彭祿歴練精詳留心民瘼先經委在皖北辦賑人地相宜堪以委署據藩臬兩司會詳前來除檄飭遵照外所有頴州府知府係煩疲難要缺相應請旨簡放以重職守謹會同兩江總督臣曾國荃恭摺具陳伏乞皇太后皇上聖鑒訓示謹奏奉硃批另有旨欽此○○陳彝片再頴州府知府曹煒因病出缺業經臣另摺奏報臣查該員曹煒由進士出身外任知府光緒六年來守頴郡迄今九年篤實勤民遇事盡心盡力其得力尤在廉以潔　廉俸公費之外纎毫不取是以所屬州縣賢者奮興不肖者亦不敢肆比年吏治日有起色至此次辦理賑務以死勤事之概又實有不可没者方上年八月間黄流自豫下注頴州首當其衝所屬太和阜陽頴上等縣猝成巨災小民宛在水中命懸呼吸該員首先通禀設局籌欵督率屬僚雇船救渡設棚棲止購糧散放倉猝之際災黎有所依歸厥功甚偉迨委辦賑撫道員任蘭生到頴卽就府局攺爲賑撫局該員仍隨同籌辦諸務孜孜不懈任蘭生綜理全局出巡時多居守之事則該員實力任之本年夏秋之間水勢復漲民生滋用迭次救護賑恤寢饋不遑以强悍不馴之俗當生計困乏之時二年以來事變不生防範拊循良非易易祗以憂慮迫於中寒暑風濕攻於外鬱樍日久疾痛侵尋而以低區水積賑尚難停高阜旱荒民悉待撫事機相迫不敢顧惜病軀比仍力疾從公勤勞罔懈臨終之日猶具禀於臣詳陳災區應辦事宜有爲民請命之語僚友傳觀莫不嗟嘆臣於奏陳皖北續放夏賑摺内聲明竭誠任事之員准請獎勵仰邀俞允擬俟賑務稍定籲懇恩施不圖該員己不及待遽以憂勞過度一病不起憫惜殊深查辦理皖北賑撫委用道任蘭生於本年四月間積勞病故經臣奏蒙諭旨照例從優議卹在案今穎州府知府曹烨連年辦賑積勞過之卒以此因病開缺可否援案辦理仰懇天恩俯准勅部從優議卹以昭激勸出自逾格鴻慈謹會同兩江總督臣曾國荃附片具陳伏乞聖鑒訓示謹奏奉硃批吏部議奏欽此○○李鴻章片再三品銜道員用江蘇儘先補用知府湯紀尚浙江優廪貢生由江蘇試用同知歴辦海運洋務出力保俟補同知後以知府用補知府後以道員用三品銜光緒九年故大學士兩江督臣左宗棠以人才保薦十一年臣會同現署東河督臣吳大澂奏調來直辦理綏鞏軍海防營務旋經吳太澂奏帶赴琿春勘辦中俄分界事竣保歸知府儘先補用該員學有本原才識敏練通曉吏治在直三年於地方利弊亦均諳悉足膺表率之選查吏部定章辦理中外交涉事件奏調他省候補人員奉旨允准後如請攺留該省者應令補交離省分發銀兩准歸該省按原班補用今湯紀尚前因海防營務調直又辦中俄分界事宜均經奏蒙允准核與攺省之例相符仰懇天恩准將該員湯紀尚留於直隷仍按知府原班儘先補用俟奉旨後飭交離省分發銀兩俾符部章理合附片具陳伏乞聖鑒訓示謹奏奉硃批着照所請該部知道欽此○○奴才慶裕跪奏爲援案懇恩賞假恭摺奏聞仰祈聖鑒事竊奴才祖塋因連年雨水太多陰地被冲房屋塌倒本年接到家函奴才太高祖墳墓被掘墳傍七尺深坑報明步軍統領衙門勘騐有案至今數月之久贓賊未獲思念及此心實難安查原任將軍都興阿因祖塋多年未及祭掃曾蒙聖恩賞假百日回旗祭掃合無仰懇天恩准照都興阿成案除去往返程途賞假兩目回旗修墓出自逾格鴻施一俟假滿卽行銷假回任如蒙恩准所遺盛京將軍一缺請旨派員署理以便奴才交卸起程所有援案懇恩賞假緣由謹恭摺具奏伏乞皇太后皇上聖鑒謹奏奉硃批另有旨欽此 
 
