# 1884 - 72 - 4903925

 

Page 1

 
 
[石印五經體註出售] [  點石齋主人啓]  
　　五經體註一書向無善本漫漶惡劣不堪寓目近來坊間雖刋有小本而訛悞悉仍其舊本齋不惜重貲敦請文士逐行逐字反覆校　先後不下五六次並延善書宋字者統體繕寫無大小出入之獘行間悉遵監本而式樣則仿巾箱本之大小以便舟車携幣紙張潔白字畫精湛魯魚亥豕一掃而空夫亦不遺餘力矣業帖括者可家置一編焉茲定於二月二十八日出書每部三套計釘十六本價洋兩元六角尙祈賜顧爲盼售處仍照曩例 
[淵鑑類函出售] [  點石齋主人告白]  
　　類書防於六朝而尤盛於唐然博而不緐簡而能覈者實鮮前明兪安期著唐類函頗稱詳括其祖述歐陽詢類聚又稍刪存書鈔初學記白帖通典而附益之旣缺宋以來書而唐以前亦有脫漏者國朝康熙年間諸惴臣奉兪臚采原本唐類函所載諸書并唐以後諸家事類及二十一史子集稗編廣爲蒐羅句　字比凡日星河岳禮　兵農以及道德性情禽魚艸木罔不辨晣音義　挈綱領其間典故事對詩賦雜文會萃百家精詳宏博書成計四百五十卷聖祖仁皇帝錫名淵鑑類函製序刋行誠類書之大觀矣本齋石印佩又韻府旣爲海内士林所珍賞今又不惜重價購得初印殿版　鑑類函縮爲石印彚訂十冊校　則愼之又愼摹印更精益求精毫髮無遺鬚眉畢現盖技以久練而熟料以選擇而工較勝佩文奚啻倍蓰至其字畫之精爽明朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有稗於藝文者豈淺鮮哉茲巳出書每部十一元售處悉照曩例 
[經理南京報務告白] [  申報館主人啓]  
　　前在南京經理本館報務之友人現已更換另請聚寳門内沙灣大街宏源絲經縀行内徐年慶先生接辦如金陵城廂内外諸君欲購閱申報及買申報館點石齋兩處所印之書籍祈向徐先生購取此布 
[論法人之得北寗爲失計]  
　　北寗失守之電音已登於報議者紛然有謂是法人誇張之詞者有謂是劉軍誘敵之計者有謂是中國知北寗不可守而早爲退步者而究未有的信竊以爲前者法軍屢敗於劉軍以至帥亡兵殲至桑台一役法人得志則又以越人内訌之故劉永福之威名猶未大挫中國之聲勢猶未稍殺至一旦北寗失守法人遂得逞其願此則劉永福之所恥亦中國之所餒焉昔者法軍未集自得海防河内以來皆需分兵以守約計每處多不過百餘人少則數五人而已李威利恃勇輕進遂爲劉軍所敗己則授首衆亦幾於盡殲而劉軍彼時有兵數千以是而屢獲勝捷至後而法軍時有濟師或數白人或數千人陸續添增至今年而巳有一萬六千人以三千人分守而以一萬三千人一鼓而攻北甯此其銳氣自是日倍於前然法人利在速戰苟劉軍與華兵同心恊力深溝高壘勿與之戰以老其師彼若奪砲臺不得窺外山不得雖有開花炮無所用之日久銳氣旣衰然後乘其懈伺其隙突然奮擊劉軍雖寡合以華兵亦得二三萬人豈有不可以制勝者乃竟一戰而業地以奔有志者聞之所爲扼腕咨嗟太息不巳也雖然法人之得北寗遂可以志得意滿矣乎竊以爲法軍實爲失計也何則法人之攻北寍其設心以爲必將踞其外山使彼不得出路然後環而攻之用開花大炮四面轟擊欲守兵一無生還聚而殲之而後法人之意快而後東京之事定而後可以毋須冉戰法人之心之很毒計之周至蓋實有若此者觀於日報所載其謀歴歴如繪夫豈誣哉然法人之算則固如是如是而軍情萬變不可逆料法人欲圍北寍守兵於内而以兵船斷其後路爲一網打盡之計而北寍之守兵偏不墮其計中欲圍之而圍卒不得合欲斷其後路而後路仍不能斷劉提督則聞其本在鎭南關初未在於北寗華兵則亦不在北寍其何以不在之故則不得而知或者先爲退步不與交綏亦未可定雖電報有法人前隊探得華兵甚多之說然安知非故爲疑兵而實巳預移他處乎觀於傳聞北寗之役法人死傷僅六七十人且自進攻起　得地前後不過三日又未聞有兩軍血戰之事雖傳言華軍死傷數千人要亦未可盡信以是知北寍之役華軍初不與法人力戰也軍事不可遙度其不與力戰而甘棄其地或者另有他策亦未可知但就事論事則法人雖得北寗而東京戰事仍未了也劉提督無恙豈肯　忍受其侮華兵亦未與血戰退去之衆依然尙在又豈肯就此甘罷法人止得一空城而劉軍與華兵仍將合力而相持於後曠日持久漸至數月則天氣炎熱越南酷暑正盛去年法兵在越者無多尙且日有所死亡今者一萬六千之衆咸在炎地其猶可致力於疆塲乎雖曰阿非利加之兵慣於處熱地無憂煩懣而法軍究非專恃阿非利加之兵元戎大將類皆習於歐洲之水土而欲其久處炎方不生疾病恐勢有所不能及彼時而欲進不能欲退不得欲相持而有所不便吾恐法人之危不啻朝露而劉軍與華兵則水土相習初無煩乎過慮蓄之旣久藴而必發華兵掎之劉軍角之一舉而北寍恢復再舉而桑台奪回由是面蹴法軍於海東覆阿兵於河内以疲病之卒當堅忍之師法人於此尙將何所方計哉故吾謂此次北寍之役華兵與劉軍不與法人力戰引師而　最爲有識雖失化寍不足爲患也法人雖暫得地妄自矜詡其志必驕而戰事方興事難遽定昔晉人用彼出則歸彼歸則復之法楚人遂致疲於奔命以死劉軍與華兵此次之不與法人力爭殆此計歟人以得地爲法人賀噫嘻是豈果足賀也否也天下事尙可爲諸君其好爲之 
[議論可異]  
　　昨日字林西字報登有一論論中法情形其後幅言此時中國各大臣意將請歐洲各國中無論何國興兵以退東京之法兵倘能攻退法兵卽以東京爲酬勞之地據言中國實有此意蓋中國此時殊覺無法故欲與各國便臣商及此策東京之地今旣爲法所得則卽爲法國之地不妨以法國之地酬攻法之人也黑旗之兵此時亦最爲患緣有三月未給口粮大有滋亂之意劉提督亦成妙手空空屢向北京請餉北京諭令各直省支給而各省亦仍無所助北寗之　華兵亦屬誠然但該華兵俱係毫無紀律與亂黨無異其統兵者亦位卑而權輕故一遇法人卽行逃遁似此情形法人大可向中國索償兵費法旣索賠則中國又必命各省督撫籌欵付與劉永福現在鎭南關不勝困苦目下北京之恨法人自是恨極而法人則偏不顧忌而必欲進攻云云該報所論如此誠不知其何所見而云然謂中國將請他國人爲之攻退法人他國其誰肯結怨於法人以希不可必得之地而該報顧以爲實有此意乎其謂華兵爲與亂黨無異直是痛　華兵謂法人大可索賠兵費則是取　法人此等議論想法人見之必有大爲稱快者己噫 
 
 

Page 2

 
 
[西陲近耗]  
　　循環　載　國聖彼　羅堡都城信息云中俄於西疆分畫界址一事雖有成議而彼疆此界歧途四出殊難悉臻妥協兹聞兩國簡派使臣親往履勘業已形勢昭晰畫分公允從此永斷轇轕各守共地無或侵　矣 
[惠州近報]  
　　惠州土匪前有敉平之信早登本報乃十六日循環報云有從惠州遞到西字信息謂現今是處生意塲中悉行閉歇聞土匪已聚至萬人之多約期與官軍决戰惟查調往之官軍前後不過四千人竊恐衆寡之勢懸殊也尙幸官軍所用之鎗砲多是上等之噐且邪正分途順逆異軌或可藉國家威靈以速殄此羣醜也昨聞土匪運有軍火入山爲官軍所截擊擒獲土匪四名云 
[載兵東下]  
　　富有船由岳州載兵一千名於十三日駛　漢口十四早卽展輪東下聞所載之兵係楊姓統領云 
[漢皋雜錄]  
　　漢口居仁由義循禮大智四坊共派保正二十四名向屬兩巡司管理然保正賢愚不等狡黠異常往往上下其手且將看管之人鎖禁私室秋隘　穢若遇炎夏立可致斃臬憲察知其弊飭將保正統歸漢陽縣管束另委一員設立候審所一處並派差役幾名以一事權而除積弊業經張司馬趙别駕龍明府會銜出示矣○邇來嚴拿漏犯不遺餘力十三日胡都戎查知訪案内有混名董太師者隨卽拏送漢陽審訊然拐風仍不稍殺故街上時有失女鳴鑼者十一日晚間獲縱火匪犯一名搜出火藥油練等物業已送案究辦而縱火匪徒仍不稍戢何竟愍不畏法耶 
[析津近聞]  
　　天津保甲向至紫竹林北上園爲止租界内外各地方向無十家牌曁更燈守夜現以海防吃緊深恐窩藏匪類或有不虞經守望總局委員於租界外上自上園下至下園上園歸九叚下園作爲十叚凡各住家舖戶於十一二等日一律編查不日頒發旗燈輪流支更守夜矣○往來津滬各輪船大者約食水十一二尺小者亦食水十尺現在大沽口較常水淺輪船進口往往缺水一兩尺不等非候人潮不能駛進連日寄碇候潮或將貨駁輕者不一而足十六晚蟬聯駛入者計有五艘云○天津混混擅長鬥毆好打官司其受刑口不求　面不更色在押則出入可以自如竟有家居者或月一至或日一至衙門而己頭髮則留二指許剃二指許往來街道一如常人及上堂將　覆額兩旁差役不敢攻訐而堂皇高坐者亦底藴難知此津郡混混之所以肆無忌聞也現在新任天津縣陳明府於十三接印查押甚嚴所有在押人犯均需收入籠中從前積習爲之一變矣○今歲春寒特甚二月十三猶雪花如掌飄舞空中幸爲時未久隨化隨融否則不特料峭寒威且泥滑滑行不得矣現在麥苗菜莢全未出土日災區水都未退不能播種轉瞬麥秋時節恐難望豐年有慶也 
[杭城火災]  
　　杭垣自去冬以來風烟永息警鑼不聞居民皆高枕而臥不以祝融氏爲戒心矣乃本月十二日初昏時候忽大半有火團一球大如飯盌許色紅而紫燦若椀燈自東南而飛至西北其行甚緩逾時漸小漸低化爲三點而墮約計其地正武林門地方及詢該處人則皆云見其過而未見其墮也當飛過之時人皆未曾經意而衆兒輩誤指爲燈鷂拍手歡呼故人皆聞而出視有識者以爲火兆云次日起更時候警鑼忽鳴水龍爭出查知被災者爲上城理堂巷内係由木匠下處内失火延燒鄰居直延入葫蘆兠内兩岸俱着幸是處水道甚便各龍得盡力放水如百道飛泉從空直瀉且一面爲墻阻住得卽撲滅否則一經燒出巷口則章家橋大街店戶櫛比直接薦橋閙市必將勢如破竹如風利之不得泊矣約計一點鐘之久共燒去平屋樓房共三十五六間墻門則皆無恙也是日午初忽起旋風數陳飛塵捲入半空日光作慘白色人皆謂愼防火燭至晚果然不意十四日午間旋風又起日光又作淡白色與昨日光景無二下午後西風大作春寒徹骨於是居室者咸懐戒心問夜如何方幸曉鐘己動矣詎知天色甫明曉烟未散而東南角之黑烟己冲霄而起直接半空一時警鑼亂鳴人皆從睡夢中驚起渾身發戰迨近處水龍奔至而兩家業巳燒去矣是處爲和合橋大街祖廟巷口地方前年曾經燒過一次後竹竿巷口大災又燒過和合橋爲止祝融之禍巳至再至三矣此次起火者爲油紙店中至其如何起火則店東一家盡死於火卽學徒夥友人等亦皆不得而知據云製造油紙必須趁一日晒乾故五更卽須動手是時各人方在店後小墻門門作紙店堂中寂無一人去過比及驚覺則滿店是火已穿樓頂店東夫　及十二歲一女皆臥樓上夢中驚起巳無出路夫婦相對亂跳而其女尙酣臥被池未曾呼醒未幾架梁燒斷三人與屋俱成灰燼其隔壁爲刻字店店中惟母子二人向在同升坊開張因被火後移居於此店主以寒疾臥不能起其母以拜佛長齋爲事是日適隆興寺拜庚申懴作龍華會本欲在寺宿山以子病而不得已回家是夜聞火先喚其子掙札下樓自　披衣隨下不料右足一履未着寸步難行因復上樓覓履而火巳燒至樓梯不能再下急將樓上板壁打通兾從油紙店中落樓而油紙店之夫婦亦同此想亦方破壁而來彼此相對見兩面皆大並無出路故相聚一堆而死是時火勢正熾直撲入對岸之成衣店鞋子店蒸籠店釘店及關鎖之樓屋兩幢幸水龍竭力從樓上澆灌始行救熄不意上面之火忽從空地中又燒去車線店及張姓樓屋兩座其南岸則起火之油帋店裱畫店烟膏店粉食店至陳姓墻門而止是役也店尸計十一家房屋共二十七八間燒死者則男婦共四人有僅存枯顱而腸　流出者有四肢卷曲而五臟盡露者見之殊爲慘目云 
[縣試定期]  
　　本年科考前經松江府楊太尊詳請展緩在案近日上海縣主奉到府札松屬縣考定於三月初二日巳由黎邑尊出示曉諭矣 
[月蝕例示]  
　　前日上海縣黎邑尊懸示頭門以本年三月十五日庚申望月食届期一體救護云云循常例也 
[滇臬過滬]  
　　新簡雲南按察使王廉訪於昨午抵滬襜帷暫駐法馬路吉星公客棧云 
[巡丁太横]  
　　昨有　人抱布行經新閘厘局巡丁令其納稅鄉人不允該巡丁遽揮以老拳以致鄉人受傷頃聞巳赴縣署未識該鄉人以受傷故投縣喊寃抑係該　局將伊送縣但貨物應捐不應捐自有一定稅則何得竟爾凶毆該巡丁亦太横暴矣 
[舉辦練]  
　　老閘化約　許係寳山縣境現聞寳山邑尊奉大憲札飭舉辦團練每鄉鎭着圖董地保選募五十名給發洋鎗十桿及其餘軍械等按名給發口糧迨募齊後卽由邑尊下鄉點名察看是亦有備無惠之道也 
[舟人打架]  
　　前日有某甲船裝貨來滬先泊老閘碼頭以待卸貨繼有某乙之空船抵岸亦欲旁碼頭竟將甲船之纜解去乙船遂得旁岸甲與船夥等以乙無理太甚卽持篙觸乙船乙與夥亦持篙還觸甲愈怒率同船夥扭乙毆打遍體受傷祗存一息當由别船之年長者勸甲急請傷科醫治及傷科到來察得乙傷甚車難保無性命之憂也 
[流氓械鬥]  
　　前晚八點鐘小東門外德泉樓茶肆中先有潮州帮數十人上樓喊泡茶茶博士睹此情形知爲吃講茶而來者婉言拒之詎扶梯上又走上本地帮數十人兩下見面卽打各不相下茶館主蔡彩卿卽報捕房法捕頭飭西捕四人華捕一人前往獲到潮州人陳阿　陳阿培翁阿三姚阿超張益年蕭阿勝翁阿言蕭朝來本地人楊阿新共計九人昨由大自鳴鐘捕房解案據茶館主蔡彩卿聲稱伊等不知何事結仇甚深十六日曾到店中要吃講茶被我阻止昨晚又來兩下共有五六十人我卽鳴捕拘到九人打毁物件呈騐翁太守　其本帮中人有相識 
 
 

Page 3

 
 
者否答稱祗識張阿秋一人問卽爲張阿秋起釁又據葉萬年稱在該茶肆門前擺餅灘伊等從樓上打將下來亦被打毁什物據法包探稟稱聞打架時有持手鎗者今晨小東門西捕曾到大捕房據說拘拿時亦被毆打翁太守問葉萬年見手鎗在何帮中人手内答稱在本帮人手内太守見案下尙跪老婦問汝何人答稱將顧氏在小東門外開源記小烟館張阿秋是我女婿有本地帮中人逐日來吵閙昨又開燈七盞吃去烟一十餘盒脫皮馬甲抵錢我女婿不要因之爭論彼等卽動手將我婿打傷至今未回店中失去烟鎗七支太守謂張阿秋旣己吃虧總須到案伸寃蔣顧氏稱待尋到當卽投案太守詰之楊阿新陳阿旺陳阿培翁阿三翁阿言姚阿超蕭朝來張益年等均稱悞被捉來太守見蕭阿勝用布包頭滿面血痕謂汝諒非誤捉者蕭供在彼處吃茶被伊等將扁擔誤傷詰其作何生意答稱在吉記廣　船上太守謂潮州人與本帮人打架爾等俱係潮州人而竟無一人有分其誰信之着一併管押復問蔡彩卿毁物值價若干蔡開單呈案共該錢七十一千太守謂恐不至若是之多着將毁物暫留捕房以憑檢點蔣顧氏　先將張阿秋交出 
[喊寃自]  
　　前日上海縣署中忽有人大喊伸寃及家丁等急往觀看其人業已倒地審視之下見其手握利刃項下鮮血如注喉管將斷尙能言語據稱被人拆梢後見其氣喘聲微因卽送往普育善堂縫頸醫治待其稍愈再爲傳案 
[召認棺木]  
　　懐遠輪船失事淹斃人數已據所聞登報兹聞當時有六人死在小艇内經招商局飭人安殮將棺木載回本埠并請官憲出示曉諭屍親認領棺木云 
[英界公堂瑣案]  
　　九號華捕稱捉獲沿街小賭之莊阿九陳阿林沈阿亭送案請辦黄太守判莊陸沈三人各押七天○前日有年約二十餘歲之甯波婦人王楊氏稱丈夫王阿五竟欲另娶别人托人將我　賣爲此情急剪髮又遭毆打故特投案求發官媒容再函追父親夾滬向論黄太守准發官媒俟其父到來再行核辦昨據其父楊霆星投案稱所生一女憑媒配與同鄉人爲紅帮裁縫之王阿五爲室同居五載相安無異嗣因壻往吕宋國將女托與胞兄王阿三照料詎阿三常深夜敲門希圖調戯女堅拒之迨婿返里阿三反以醜語妄詆致婿與我女不合欲圖價賣另娶别人伏求飭提王阿五到案訊斷太守閱禀之下飭候批示○工部局派西捕向浜北垃圾碼頭一帶舖戶收取四季房捐因不肯繳捐由西捕取烟館傢伙等因經列前報昨由捕房將烟館傢伙解案捕頭以美總領事無暇前來會訊故仍將傢伙帶回 
[法界公堂瑣案]  
　　前報列匡張氏控尹富殷拐女一案昨日阿方仍未到堂匡張氏仍稱與阿方不曾見面亦未取其洋元而阿雲則指定其母取洋尹富殷供實與阿雲認識賃屋而居阿方積忿聳其母出塲控告太守詢匡張氏現旣將汝母女傳到仍居上海抑回無錫答稱願回無錫崦阿雲堅稱不願隨母回家况身已懐孕三月太守謂其無恥己極着將阿雲掌頰一百下尹富殷非但犯姦尙敢至匡張氏處勒逼婚帖實爲可惡亦着答責百板着匡張氏於明晨到捕房看責後領女回去不准逗遛○前報張朱氏控搶孩一案昨據張福海供出外二年到松江貿易實不知情翁太守謂張朱氏在捕房供認與胡兆奎拼　五年汝祗出外二年豈有不知之理張稱實被胡兆奎硬佔二年曾向捕房控告不准太守謂何不到公堂及縣署控告否則原籍川沙亦可告發自當關提何得隠忍不言明係縱姦小孩不能歸張着由胡兆奎撫養張朱氏掌頰二百下張福海胡兆奎各責一百板○前報春順園雇用女堂倌一案昨將男女五人解案張德福供認屬實翁太守又傳燔茂三到案詰其願領媳婦李氏回家否　稱實在不願太守斷將張德福重責三百板枷號三个月示衆其妻李阿大掌頰二百下潘李氏背夫逃走作此不端亦掌頰一百下發堂婚配其母李邢氏縱女妄爲可惡之至亦掌頰一百下又詢烟妓戴愛林據供因翁姑丈夫俱已亡故欠人債項無從償還不得已而爲此雖有老母又是瞽目現在蘇城太守看將戴愛林另行管押信追其母到案再爲發落 
[陳家木橋賑所催籌速解順直賑欵啓]  
　　敬啓者敝處於正月間起解嚴佑之先生賑銀一萬兩兹接來函知己將六千兩歸還寳坻縣查賑不敷之用將四千兩歸還青縣查賑不敷之用業己分文不遺如日查賑文安急須鉅欵起解兹擬於二月下旬趕解賑銀數千兩以應急需惟來源甚細解不成批倘蒙善士樂助務祈迅速交到俾可彚總起解不勝盼禱之至[  同人拜啓]  
[上海北市盆湯衖絲業會舘主施少欽經收順直山東江浙等處二月十七八九三日第二百廿一至廿三次賑捐清單]  
　　閔行同源典衆友捐俸十天湊成洋十八員葉謝大德典衆友預支本年端節席費移助洋七元又錢三百七十文未涇大成典衆友預支端節席費移助洋五元本城廣大典衆友預支端節席費移助洋五元北橋益茂典衆友預支端節席費移助洋四元馬橋同和典衆友預支端節席費移助洋三元以上一典衆友捐俸五典衆友預支節酒兩項捐助别開生面實屬可嘉由閔行鎭同源典詹吳兩典友交來共計洋四十二元又錢三百七十文○浙湖何福源翁經理嗣善堂成生會積存移助由永泰豐局來洋八元皖省餘慶堂主人叩神前求宿疾全愈合家平安由正號交來洋四元紹城有心無力氏由協興局來洋兩員最碗山房主人求母病卽愈來洋一元○海鹽世醫徐古春先生偕子瘦香出門請封六號全助賑捐洋三元○第六十五日出售助賑彩票湖郡何馥泉兄經手五百十二號一張常州萃記五百十三號一張共售兩張計洋四員以上十七日○道生堂由本埠盤記棧内號客交來洋一百元頴川氏爲先嚴七旬冥誕預移經懺錠資助賑交來洋三十元浙紹山陰縣安昌謝延慶氏求子嗣由正大局來洋十元聊盡心願人捐洋十元陳侯氏移助佛前燈油洋兩元弓長氏手談移助洋兩元又四開洋兩個清芬書屋敬大士誕香資移助由籌防局交來洋一元彭少記求病卽痊交來虚對開洋一元以上十八日○本埠德源庄交來平湖不留名祈妻病速愈助賑洋六元又經募不留名洋二十元蘇州全盛信局主人捐助洋十元由本埠全盛局友張善士交來外埠賑捐往來洋銀信件帶力承全盛局主人一槪捐助今再自助樂善不倦令人可敬勾章樂貧居士求疝氣病向　神前許願助賑祈速愈由全盛局來洋一元○廣陵人來函屈讀貴報直東灾區待賑孔殷每欲助賑無錢可捐先人所遺海騾大帽一頂連緯囑代變助内大團鎭盛寶訓堂寄日生信局來估併助賑彩票册内以上十九日合併聲明 
[接錄上海陳家木橋金州礦務局内順直山東核奬賑捐公所經收二月十九日第四十七單]  
　　常州保　局經收常字册大寧牟八先生募洋一元錢三十千六百三十文又承顯誼募十一千二百文許汾源募一元念七千三十文李子勃募九元十三千二百十文牟晋蕃募四十一元十七千四百文朱萬順募二元十一千四百又黄鶴臯募十六元八千五百文李興周募念元須俊宇募十四元三十四千七百三十文是仁德募一元十七千九百九十文定西秦厚齋募念八元九百七十文杜源茂補捐一元沈安德募二元念一千四百九十文周芝正募十元十五千八百文昇西薛福泰募二元十千九百四十文豐南任兆翰募一元七千五十文徐元吉募八千八百四十文豐北陳子煥募三元念千七百八十文周仲景募三千三百三十七文丁耕泉募五元豐西陳禮金募三元五百文孝東丁增德募四元七千三百文臧步瀛募十元一千八十文二圖内公欵六元周紀兆募八元三千三百四十文錢華正募一元七千九百文蔡松林募一元三千三百又安尙黃恩善募八元十千九百四十文張紀大募六千八百五十文黄連芳募七元三百九十一文從政李活峰募十二元念千九百文董敬齋捐一元銀北戴北林募四千六百文定東哀大寳募二元十八千九百八十政成沈煥招募七千棲鸞盛念　募三元六百文又募二元牟茂春四百四十文安東孫庭芳募四元二千二百文太平十二都一公捐十元東台不書名姚蘭生募念元鹽城不書名姚蘭生募八十七元以上四十二戶共合來洋六百六十七元三角一分○平望吳琦生募申字册補韻堂吳十元佑啓堂吳晋思堂趙永義米　三戶各一元吳印　乾源米棧各六百文○隠名子求母哮喘病愈八元○附核奬祝桂生庫銀合洋念四元錢九百四十七文 
[浙省撫轅抄]  
　　二月十五日秦耀奎禀見辭赴紹興發審○十六日徽鹽局候補府黄祖經稟知厘捐總局委調辦紹郡厘鹽局務禀見禀謝 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月十三日京報全錄]  
　　宫門抄○諭旨四道錄前○發抄旨四道○將軍崇奏特叅世職官員摺○湘撫潘奏請免武員騎射片○大臣清等奏請擬結案件　○二月十三日工部鴻臚寺廂黄旗值日無引見○烏拉喜崇阿由東陵回京請安○　王謝前引大臣恩吉　服滿請安並謝授西安將軍恩○椿壽由白龍潭回京請安○宗人府奏派正補進王六班派出芸公齡公○工部奏派歲修東西陵工程泒出張之萬崑岡額勒和布孫毓汶○召見軍機梁燿樞○發抄鹿傳霖奏遵查河内令徐本華等被叅各欵覆奏奉旨知道了欽此○又信陽恊副將裴　等書緩引見奉旨着照所請兵部知道欽此○又請將捐助直賑之河北鎭崔廷桂故父母建坊奉旨着照所請該部知道欽　○沈鎔經奏接任廣東臬篆日期謝恩奉旨知道了欽此○○奴才崇綺跪奏爲特叅任意刁控之世職官員請旨卽行革職恭摺仰祈聖鑒事竊奴才於光緒　年十二月十七日據福陵世襲雲駒尉薩精安以福陵樹株自光緒二年以後屢被竊取砍伐等情禀　前來當卽檢查移父卷宗此案於光緒六年十二月十六日前任將軍岐元據薩精安禀福陵樹株自光緒二年總管柏林到任後漸有竊取嗣凡紅樁以内及前正紅門並左翼龍尾松樹溝等處砍伐無數俱有松杳可証屢向總管請示嚴禁不但不從反謂多事等語當經岐元先後楝派恊領李天恩董永春等敬謹會查經該恊領李天恩等傳令薩精安親自指騐得鑲黃旗叚落前正門以前樹查九柯色黑白不一徑三寸至八寸　等正白旗　落泉源溝處柞樹查三柯白色徑四五六寸不等火路以外靠白樁與正白廂虎旗　落較近之松樹溝處柞樹查六柯白　徑三四寸不等訉據精安聲稱除此别無砍伐之處出具甘結存卷嗣據續派之昭陵總管博恩　關防烏呢泰等覆查無異飭據滿總管柏林等禀稱溯杳咸豐元年前任將軍奕興詳查福陵紅樁界内有大小新陳遺積樹查一萬四千餘柯迨同冶九年掌關防常陞等會同恭查從前奏明遺積根查一萬四千餘柯歴年每逢秋後敬謹檢拾共檢出一萬三年餘柯尙有未能檢拾一千餘柯此後十數年歴經檢拾尙未盡凈委員等現查樹查十八柯其松樹溝樹查六柯係在白樁以外至紅樁界内樹查十二柯内有去秋風折一柯其餘十一柯均在同治九年以後未能檢拾三千餘柯數内並據福陵防禦哈山等稟稱樹株並無丢失各等　乃薩精安忽有添控防禦哈山六年十二月二十四日派人以　灰刷查掩飾伊於領騐時携帶水壺同委員冲洗靑灰始見本新查等情嗣經飭派後任總管果勒　堂關防常陞等詳細查訊旋據稟稱各　樹株並無丢失　無靑灰掩飾情事屢傳薩精安來案質訊竟敢抗　不到於奴才到省之初該雲騎尉復以前情稟控並添砌果勒敏　將騐過十八柯被砍樹查銷毁滅跡等情經奴才分飭李天恩等秉公查訊據哈山等供與前同果勒敏亦無欲將樹查銷毁之事薩精安依然狡執當於八年四月將薩精安及哈山等咨送盛京刑部訊辦七月間該部因供詞各執又復送還復經奴才添派協領訥欽佛爾精額等帶同薩精安等詳細覆查並添派掌關防常陞等會同查訊緣兩次供詞仍復各執禀經奴才札交發審處訊辦迭經堂訊並派恊領程世榮承行縣知縣朱克揚等覆查樹查數自與前查無異查此項樹查十八柯薩精安並不能指出偷伐憑據惟以斧砍之缺查鋸截之平查卽係偷伐爲　訊據哈山等僉稱每年於霜降後經總管帶領丁夫人等携帶官斧官鋸將折斷樹株根盤小者照章刨出如根　稍大卽用官斧宫鋸分别砍截辦理己有年所新舊之色勢難如一委無賊人偷伐亦無靑灰刷盖情事實緣薩精安與伊旗人喜特洪武爭控祭田地畆經部劄飭總管查報薩精安於總管柏林傳訊時不服訊問咆哮公堂總管柏林擬卽稟揭薩精安因至總管柏林處長跪區蒙寛恕鄉屯中人傳說薩精安磕頭了事不知何時被伊聽見懐恨報復等語質之薩精安雖稱並非報復而不服訊問及跪求免揭實有其事伏查薩精安所稱福陵樹株自光緒二年漸被竊伐嗣又砍伐無數屢求總管出示嚴禁不但不從反謂多事等語如果屬實不難赴將軍衙門立時具禀何以遲至四五年因與總管柏林有隙之後俟其將次任假始行禀訴其爲狹嫌妄控希圖托累已可槪見且新舊樹杳據該雲騎尉指出十八柯亦與原控砍伐無　之語大相矛盾其所稟防禦哈山派人以靑灰刷查掩飾稱係六年十二月二十四日正該雲騎尉初次稟控之時如有此等情節自係確實証據何不隨時控明及至次年四月委員帶同查騐僅於結尾添寫靑灰刷樹查六柯數字預爲狡賴地步亦非確指係哈山　爲直待哈山等於六月間禀報樹查並非竊伐始於七月間添控哈山派人用灰刷查情節迨後任總管果勒敏於十月問稟稱樹查並無乏失亦無靑灰掩飾情事遂於十二月添控果勒敏欲將騐過十八柯被砍樹查銷毁滅跡各情推其禀控續控種種支離顯係先有私嫌因而輾轉誣揑案牘具在歴歴可稽竊　陵寢樹株或有偷伐情事歴經嚴拿重懲如果福陵樹株屢被偷伐歴前日將軍無不澈究之理該管員弁兵丁亦萬不能毫無覺察薩精安所稱樹株屢被竊取砍伐詰以偷竊均係何人失去木植何在伊於二年五月曾者防禦且住在密邇必有所聞則茫無以應又詰以風折樹查歴以官斧官鋸分别砍截所有　查十八柯曾經委員迭查有案果勒敏何能將樹查銷毁滅跡則又無以應以從前遺積樹查及歴年風折根查向章於霜降後　准監視伐除關外地氣較寒風凍較早勢難挖刨况遺積樹查一萬四千餘株加以歴年風圻之樹若一律挖爲深坑不惟於風脉大有關碍且福陵樹株最密挖一株而損數株尤非保護之道旣責以秋後伐除卽不能不用斧鋸何遽指爲偷竊則又無以應統查前後情形薩精安於禀稱偷伐樹株一節毫無確據惟因總管柏林擬將其禀揭之後卽於柏林將次任滿時以柏林到任後樹株漸被竊伐及砍伐無數等詞將柏林禀控因防禦哈山等禀稱樹株並無丢失卽以哈山派人用灰刷查掩飾等詞將哈山等續控又因後任總管果勒敏禀稱　株並無丢失亦無　靑灰掩　情事卽以果勒敏　將查騐十八柯樹查銷毁滅跡等詞將果勒敏續控似此挾嫌逞刁任意狂噬實屬頑劣不職未便稍事姑容除飭現任總管關防管飭所屬官員兵丁隨時認眞巡查不准略形疏懈以昭愼重外相　請旨將福陵世襲雲騎尉薩精安卽行革職以懲　　　肅紀繼所遺雲騎尉世職另行照例辦理所有特叅世職官員緣由伏乞皇太后皇上聖鑒謹奏請旨軍機大臣奉旨着照所請該部知道欽此○○　鼎新片再據湖南提督李勝咨稱提標中營中軍叅將田宗營由辰阮道標練勇迭次出師著績歴保今職前於咸豐六年正月進簿貴州銅仁府城勦辦糧匪被賊矛刺穿方骽二處均傷筋骨左手　亦帶重傷又署提標後營都司留南　先都司李度由武童出師著績歴保今職前於咸豐七年正月隨同霆軍在湖北小池口剿捕髮逆被賊槍子中傷左膊該員等所受傷痕當時均經報騐醫調近因傷疾舉發弓馬難於得力由該提督委員騐視屬實咨請核奏前來臣覆查無異相應奏懇天　　准將提標中營中軍叅將田宗營署提標　營都司留南　先都可李度併免予騎射以示　　除仍遵照新章飭令該員等攺習槍砲並取履歴咨部外謹會同署湖廣督臣卞寳第署湖南提督臣李勝附片具陳伏乞聖鑒訓示謹奏軍機大臣奉旨着照所請兵部知道欽此○○清安等片再奴才等前因駐班公銜恊理台　索諾木旺楚克擅攺屯章抵換屯兵烟茶營私圖利以致新駐班公丕　哩札木楚並管屯札蘭等不敢接辦禀請核辦前來奴才等正在查辦間　革公並未候辦私自逃　等　禀請革職飭拿訊辦奉旨索諾木旺楚克着卽革職訊辦該衙門知道餘依議欽此欽遵冨卽恭錄者呈烏　雅蘇台將軍等飭　解科以憑審辦在案兹據該將軍等派委署主事愛興阿並蒙古員弁三名將該革公索諾木旺楚克解送到案奴才等卽飭派章京恩厚等會同委員　興阿傳集案内人証逐一詳訊去後旋稱訊據丕陵　札木楚並該札蘭等供稱索諾木旺楚克到任接班後輒將熟悉屯田蒙兵全行更換派老弱不曉屯務者充當其所放煙茶均係潮濕不堪並非由宫　領者種種弊端實係有碍　務是以未敢接辦惟訊及索諾木旺楚克供詞閃爍忽認忽翻不肯　實因恐該革公恃無証據不能折服其心復飭管　札蘭由　屯内各　舊兵二名質訊供稱其抵換烟茶衆口一詞隨取其各供詞祈請核辦前來奴　等親加研訊衆供仍無異詞查該革公索諾木　楚　屢經審訊一味狡展所犯情節反復支吾顯係畏罪然事出衆供確鑿已無疑義旣經革職其　　别無情弊姑念冡員未便請加刑訊應卽擬結完案奴才等咨商烏里雅蘇台將軍等彼此意見相同相應請旨將已經革職之索諾木旺楚克一案擬結之處附片具陳伏乞聖鑒訓示謹奏軍機大臣奉旨該衙門知道欽此 
 
