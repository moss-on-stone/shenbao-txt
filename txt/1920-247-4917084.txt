# 1920 - 247 - 4917084

 

Page 1

 
 
   
 
 

Page 2

 
 
   
 
 

Page 3

 
 
時評 
[散漫無紀之國家（冷）]  
　　凡事必有一聚精之點而後可以解决今所謂和議者乃散漫無紀之和所謂戰事者乃散漫無紀之戰故和必無成功而戰亦無勝敗 
　　散漫無紀之和議如對岑也對陸也又對唐也對廣東之軍政府也又對其外之各總裁也所對者已五花八門矣而對之人則在寧之李也或在京之靳也又或在津之曹張也究其孰爲中堅而不可知也散漫無紀之戰事如陳之攻岑莫也滇之取川也桂之防滇也李之助陳也而其間又或爲南方或爲北方或爲安系或爲省界或含黨義或所屬在此而所助在彼或於此爲勝而於彼爲敗苟欲知其戰事之眞相與戰者之統系而更不可得也 
[命令]  
　　九月九日大總統令前以西北籌邊使官制不合現情令由國務院飭局另行詳審改訂呈候依法施行惟蒙邊事務關係綦重亟待從速頒布俾資循守茲經改訂庫烏科唐鎭撫使曁所屬各官署組織暫行條例另令公布此後庫烏科唐等處事宜即由鎭撫使督率所屬各員依照暫行條例辦理此令 
　　又令濟南鎭守使一缺着即裁撤此令 
　　又令任命劉崇傑爲駐日斯巴尼亞國特命全權公使兼駐葡萄牙國特命全權公使此令 
　　又令任命于冲漢國務院參議此令 
　　又令署財政總長周自齊呈河東鹽運使宋尊望調京任用請免本職宋尊望准免本職此令 
　　又令任命金鼎勳爲河東鹽運使此令 
　　又令署外交總長顔惠慶署財政總長周自齊呈蕪湖關監督兼外交部特派安徽交涉員王潛剛調京任用請免本兼各職王潛剛准免本兼各職此令 
　　又令調任胡惟賢爲蕪湖關監督此令 
　　又令任命胡惟賢兼外交部特派安徽交涉員此令 
　　又令任命唐柯三爲厦門關監督此令 
　　又令署外交總長顔惠慶呈請任命唐柯三兼厦門交涉員應照准此令 
　　又令任命趙憲曾署安徽敎育廳廳長此令 
　　又令陸軍總長靳雲鵬呈陸軍第八師步兵第十五旅旅長田書年砲兵第八圑圑長馬周請予免職田書年馬周均准免本職此令 
　　又令任命劉建章爲陸軍第八師步兵第十五旅旅長應振復爲陸軍第八師砲兵第八圑圑長此令 
　　又令署司法總長董康呈署陜西高等檢察廳檢察長尹朝楨呈請辭職朝楨准免署職此令 
又令兼署陸軍總長靳雲鵬呈請任命盧春芳爲陸軍第二十師砲兵第二十圑第三營營長應照准此令 
　　又令兼署陸軍總長靳雲鵬呈請任命呂夢符爲陸軍第四師步兵第十五圑第三營營長應照准此令 
　　又令兼署陸軍總長靳雲鵬呈請任命周世林爲陸軍第二十一師正軍械官龍朝輔爲步兵第八十一圑中校圑附楊傑爲少校圑附况鴻圖爲步兵第八十二圑中校圑附吳佐卿爲少校圑附蕭光炳爲步兵第八十三圑中校圑附任炳齡爲少校圑附李駿聲爲步兵第八十四圑中校圑附林肇翔爲少校圑附劉家讓爲騎兵第二十一圑少校圑附汪韻笙爲砲兵第二十二圑中校圑附吳斌爲少校圑附黃步貴爲步兵第八十一圑第一營營長蒲殿賡爲第二營營長羅光弼爲步兵第八十二圑第一營營長謝庶常爲第二營營長何崇武爲第三營營長何濟安爲步兵第八十三圑第一營營長王昌榮爲第二營營長甘澤霖爲步兵第八十四圑第一營營長潘子培爲第二營營長魏鎔爲砲兵第二十一圑第一營營長劉蒞冬爲第二營營長魏粤奎爲第三營營長秦奎元爲步兵第四十一旅少校副官劉偉欽爲步兵第四十二旅少校副官均照准此令 
　　又令豐羽鵬晉給二等文虎章張寳琳白瑞明均晉給四等文虎章此令 
　　又令茲制定庫烏科唐鎭撫使曁所屬各官署組織暫行條例公布之此令 
專電一 
[北京電]  
　　靳午後四點回京報告津議經過仍以撤換閩皖督軍爲先决問題並盼卽日發表（九日下午九鐘） 
[北京電]  
　　津議結果由十九省區長官推曹錕領銜復滇唐黔劉宥電大要主以舊法選新會解决法律其他外交裁兵廢督自治四項只須和局有成統一政府組織卽歸辦理（十日下午五鐘） 
[北京電]  
聞曹張梁周葉在津以京綏路向日本押借二千萬先繳墊五百萬已有成議（十日下午一鐘） 
[北京電]  
　　鄂王電據報李烈鈞五日抵渝開滇黔川聨軍大會滇代表趙鍾琦黔代表王文華川代表石青陽伍唐孫代表汪精衛胡漢民謝持等均到會議定趕造子彈先清熊劉兩軍然後再進攻陜鄂（十日下午一鐘） 
[北京電]  
　　中東路軍事運輸部開會議交部派林建章兼任代表赴會（十日下午一鐘） 
[北京電]  
　　魯田電馬良之四十七旅旅長缺請以施從濱補授（十日下午一鐘） 
[北京電]  
　　吉鮑電華艦上駛俄人表示决不反對日本方面已派員赴廟街調查俟查竣當可上駛查封凍期近現值時機可乘擬决上駛免久稽再生枝節是否有當祈示遵（十日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　外次確定劉式訓（十日下午一鐘） 
[北京電]  
　　庫烏科唐鎭撫使曁所屬各官署組織暫行條例已公布（九日下午六鐘） 
[天津電]  
　　曹張吳靳今日在津會議（一）和會移津名統一會議南北各派代表三十人再由各省會總商會敎育會各派一人已電李純商議（二）直省旱荒每縣先撥兩萬曹張各捐二萬（三）裁兵陸部直轄者十師大省兩師中省一師一旅小省一師俟統一後實行（九日下午十二鐘） 
[漢口電]  
　　孫振家灰（十日）晨六時接篆省會佳（九日）開茶會决與孫斷往來並急電京抗爭（十日下午三鐘） 
[香港電]  
　　連日飛鵝嶺劇戰兩軍損失極大惠城桂軍將絶食馬濟料難解圍欲減少損失擬相機棄惠退守石龍粤軍收復新興一帶陳炯明傳諭民軍限期起事逾限否認各屬因益蜂起匪黨乘機肆擾香山河面刦輪繳械頻聞故輪渡多停擺（十日下午五鐘） 
[公電]  
　　譚延闓通電（銜略）湖南護法戰役陣亡將士追悼大會定於九月二十日二十一二十二等日由各界分日蒞會追悼特先電達凡承惠賜輓誄請先期逕送該會籌備處爲荷廷闓佳印 
世界路透電 
[俄激黨之新軍動]  
　　八日倫敦電莫斯科消息土耳其安佛將軍已應列甯氏與特羅斯基氏之請任進攻印度之過激軍總司令高加索波斯阿富汗土耳其斯坦之過激軍均歸該將指揮安佛將軍在莫斯科與列甯氏會晤後近與特羅斯基氏居於斯摩倫斯克過激軍司令部中法國外交界之意過激黨新運動之主要目的乃在迫令英國與俄從速媾和耳 
[俄國答覆英牒之言]  
　　九日倫敦電俄外交總長齋吉林氏答覆貝爾福之牒文茲經宣布布謂貝爾福於俄波戰局見解未清要知俄軍在華沙前之受挫僅爲某役失利之結果今援兵業已出發局勢復利於勞農政府貝爾福關於組織波蘭民軍之條件不加宣露一味詆責俄國實屬侮人過甚文末於貝爾福指勞農政府未能增進貧民之幸福一層有所辯駁並示明俄國優遇人民之各節 
[英議員之柯克士尹論]  
　　八日倫敦電愛士葵氏謂國會議員淮愛特好和斯氏謂彼視政府任令柯克市尹餓斃獄中之决議實爲莫大之政治謬誤彼縱出而干涉恐亦無效云 
　　八日羅馬電意大利日報載稱羅馬敎皇現出爲柯克市尹和解 
[英國之出入口貿易]  
　　八日倫敦電七月份英國出入口貿易巳大有更變上年七月入口貨超過出口貨英金七千六百萬鎊本年七月僅有八百五十萬鎊此蓋由出口品增多原料入口者大減之故本年七月各項手工之工資較一九一四年六月增高幾及兩倍自本年一月一日起有工人五十萬名之工作鐘點每星期平均減少四小時本年七月數種商品躉售之價業已大落自本月起零售之價亦見減削但大衆尙不能覺之 
　　八日倫敦電商部報告八月份出口貿易共英金一百十五兆鎊較上年同月增多四十兆有奇入口貨共一百八十三兆二十五萬鎊較上年同月增多四百五十萬鎊 
[各國近事記]  
　　八日羅馬電意大利西北地震估計罹災者共有三百人財産損失報告現陸續傳至 
　　八日紐約電法政府新債券美金洋一百兆元用以償還所負美國債欵之一部分者將以八釐起息於二十五年内償清 
太平洋路透電 
[在留日本之俄人]  
　　九日東京電俄人避居日本者現達四千五百人横濱刻開辦俄人學校一所以便俄童求學報稱社會黨人今日在横濱開會當著名激烈派大杉演說之際警察入場干涉驅散衆人衆乃唱革命歌而散半官消息稱赤塔新政府現以友好態度對待海參崴政府聞海參崴政府建議謝米諾夫宜率兵馳赴波蘭戰地此殆欲謝氏脫離東方政治也聞星期學校在東京開大會時中國與朝鮮將有三百代表來此與會 
[北方政聞近記]  
　　十日北京電交通部决議發行内國公債籌欸展長綏遠鐵路近今湘省兵事有日人被殺日使小幡即請中政府派員會同日員調查外交部乃請譚闓延輔助北京所派之代表譚來電拒絶謂彼未承認中央政府小幡茲復請外交部注意須應日本之請靳雲鵬之赴津聞與司局大有關係傳說北方與廣州之和局幾已確定議和條件已電告岑陸而張作霖曹錕亦電致唐繼堯告以粤桂和議現將告成請唐協助俾全國得告統一張曹似甚贊助靳氏和局之謀惟唐繼堯是否承認尙未可知若唐不理則北京將採用他種方法北京日報載華商若干人巳籌集資本五千萬佛郎與比人合設中比輪船公司經營中比兩國間之航業先置大船四艘此公和純係商業性質惟華人與比人始可入股 
[南方戰信近記]  
　　九日廣州電軍政府稱北江騷亂由於匪盜之横行並非滇軍由湘侵入如一般人所輕信也軍政府又否認滇軍攻陷樂昌之報告軍政府方面之滇桂軍已由西江瓊州調出往衛惠州報紙檢查極嚴廣州報界聨合會已决計不登載關於戰事之公報蓋以公報爲不可恃也惟不入聨合會之報紙仍登載公報有主筆數人慮被株連已離省暫避現反對岑春煊之文字各處皆有發見肇慶鎭守使林虎由軍政府調往東江桂軍魏司令已由桂到肇慶接林虎職廣州人士仍紛紛出省莫督禁止文武官僚送眷出省 
國外要聞 
[美國特約通信（任堅）]  
　　國際大商會 
考之歷史自來大戰以後必有一二舉動或幾多學者提倡萬國同盟一類之物以謀世界永遠和平然而一戰復一戰戰禍依然不能免去和平亦終不克永保此中原因不一要缺乏一種有實效而直接足以減殺國際之阻力而增進其友誼關係使通力合作相與促進世界文明者亦必爲一種重大之理由自德國罷戰後國際之組織層出不窮其範圍固不僅僅及於分疆割土限制軍火處置戰犯賠償損失　純粹政治問題對於經濟界特加注意此半由於世界大勢所趨自然而然半亦由於人民經騐知非從此中入手决難望根本解决世界戰爭問題也知此可以言國際大商會之重要及其對於世界和平上之影響與夫現今法國人士之竭力經營使巴黎成世界商業中心而頗著成效或亦世界和平之一線曙光也 
　　曩時曾有人建議在法近畿郊外Psaay之地建築寛宏屋宇以爲永久世界市場先使各國商貨咸萃集陳列於此以來四方主顧得成貿易中心今巴黎已决定爲國際商會總會矣原此計之發生猶在去年十一月美國紐及搜州大西洋城之國際商業會議惟此會議與日前在法巴黎之財政與實業圑代表會議微有異同蓋前者所籌計畫大都限於法美兩國間之磋商而後者當議定方法時英美法意比五國代表咸列席討論其範圍廣大多多推其用意在對於世界各國不特宜表示歡迎參與而已且廷攬其加入以期成國際組織之一部分也證之晚近巴黎宣言中央商務局巳從事組織成爲永久機關希望各國咸有代表到局以便討論關於各地出産及需要等大問題 
　　此種組織之將有大影響於世界商業不言自知其足以使萬國日益迫遇解决帶國際性質之商業問題不至横生阻力其價值何可限量蓋巴黎會議結果人咸知促進萬國商業發達與其以所謂各種商業秘密爲利器不若溝通情意協助周濟較有實效故巴黎人士切望萬國財政家商人等常來參與會議則世界之財政原料運載及種種不公平之爭競與戰後之商業再造問題俱得逐一解决記者於此有厚望焉 
國内要聞 
[天津特約通信冰若]  
　　靳吳來津來與統一會議吳子玉將軍自鄭州專車到津後即駐節於曹家花園係因有重要軍事僣曹張兩使會議官紳以吳將軍此來值政界人員讌請曹張兩使適逢其盛故尤爲滿意又靳翼青氏於昨日（八日）晚八點由京乘專車至十點到津各官紳均往總站迎迓并有督署衛隊混成營曁警廳保安隊軍樂隊到站歡迎靳氏此次來津係爲曹張兩使兒女接親及各項重要問題私交公誼必須與兩使接洽故天津即日將開重要會議聞靳氏與曹張所協商者共有三事（一）國會問題自新舊兩國會閉會後南北各要人有主張新國會取消者有主張召集舊國會者更有主張兩國會同時取消另召集國會者靳氏莫决特來津就商兩使（二）因擬答覆唐繼堯宥日通電須向兩使徵求意見（三）因徐樹錚最近致靳一函謂其取消新國會對待安福派手段太辣詞句仍用威脅恫嚇之意靳恐其有他種陰謀特來與兩使籌議預防辦法現在天津空氣驟然一變每日政界要人來往如梭爲解决時局之會議將行實現日前曹家花園賀客盈門筵席間曾有論及時局之事曹氏默默無所言某氏則主張甚多聞其意見對於和議則主張避去南北議和之名義而改爲統一會議由全國平均推舉三十人爲會議之代表此種代表須　在下列之資格（一）南北資望　　　（二）有操縱南北之實力者（三）年齡須在四十以外者（四）文者須曾爲特任武者須曾總師干彼限制年齡及官階殆别有會心非吾人所能知也在此項會議未正式閉會以前對於督軍制决不能廢止而裁兵問題亦須由此項會議正式通過方能實行其裁兵之計畫則大省二師中省一師一旅小省一師惟東三省越在邊陲幅員遼闊又值蒙邊多事之秋當以五師爲度至於陸軍部直轄軍隊則以十師爲額而軍餉問題則各省自行擔任此卽統一會議將來議案中之最大者也說者謂某氏此種主張與吳佩孚之國民大會遙遥相對雖不敢謂某氏此項會議即爲反對國民大會之利器然實亦一種大變更也又聞某氏已於近日連開兩次會議一在曹家花園一在省公署曹氏兄弟固出席卽梁士詒等亦被邀與會某氏對於南北統一問題主張改任梁氏爲總代表將議和地點移至天津一面電責陸榮廷唐繼堯何以不卽速就和請其宣布理由否則卽認爲破壞國家之統一請大總統下命宣討大張撻伐某氏之雄心勃勃有如此也 
[北京通信（）]  
　　記假張三少爺事前在旬日都門社會盛傳假張三少爺事近始小寂矣而眞相殊未詳調查所得輒爲記之顧所以遲遲披露者則因受告者之約束謂假三少爺之假爲時頗久其撞木鐘敲槓之事尚恐不止以下數端而其所冐認之父帥方虎踞京中恐舊案重翻轉多轇轕且假三少爺之眞父方飾詞其子受刑傷頗重一足已折恐成殘廢以杜各方面索逋者之口勢不能無所顧忌也至昨日而冐認之父帥巳去假三少爺之債務聞已次第償清故特爲披露以誌人心之卑陋社會之汚穢焉假三少之眞姓爲桐城馬氏名根盤字申叔古文家其昹（通伯）之子也其昹與同縣姚永槪（叔節）福建林紓號徐（樹錚）門三士嗣加以汾陽王式通又號徐門四傑根盤年甫十七即藉其昹及永槪之力（永槪又係根盤之未婚妻父）得掛名西北軍司令部差遣委員平時讀書東城青年會與靳雲鵬之子同學習見軍閥子弟之尊榮而艷羨之遂冐姓張氏爲張作霖之第三子日以西裝來往中央公園警察見之且額手爲禮呼爲少帥非一日矣園中來今雨軒飯店積欠至二百元東城某汽車行積欠至三百七十元迨奉軍入京頗爲暴娼寮一夕與根盤值於韓家潭長裕廬小班聞妓院中謂係張大帥之三少爺意蓋威嚇奉軍使其他往也而軍人疑之歸報告司令部遂派憲兵赴長裕廬縛之以歸將加刑訊根盤懼直供家世張之秘書任某聞馬其昹爲清史館纂修遂以電話詢之清史館長趙爾巽氏謂館中有無其人其人有無此子趙氏在前清一任奉天將軍再任東三省總督時張作霖僅爲防營管帶猶有僚屬感情趙氏遂親筆作書懇其釋放而張作霖置不答趙氏更親往謁之值張入公府觀劇不得要領而歸適廉惠卿在京雜伶人中以入再四哀乞始將根盤放歸但附有條件如查得根盤再有此等行爲無論何時立予拿辦至以前所欠汽車行來今雨軒賬目應由馬氏繳呈奉軍司令部由司令部傳其具領聞具領之時汽車行當即來到而來今雨軒店主聞爲奉軍司令部則大驚不知所措未敢前往另託人代爲領去至馬其昹私囊則早爲根盤用罄即皖省長聶某捐刻姚惜抱集之欵委託馬其昹經理者亦爲根盤所竊去倉卒之間無法應付仍由趙爾巽代繳洋四百元廉惠卿代繳洋二百元百其事始了至根盤在奉軍司令部中因趙氏等營救甚早故未受刑責至外間所傳聞刑傷甚重之說則仍係該家族設詞搪塞妓院中債務者然亦險矣 
[北京通信（吹萬）]  
　　北大保留工科運動之經過與現在北大自蔡孑民爲校長而後敎部以經濟困難故將工科裁併於北洋大學北大工預畢業生悉送北洋自八年起不復招工科生一時科學生運動保留者頗多而終無效果 
　　北洋大學校長趙氏本前校長王氏之高足也王之辦學有聲於北方王去後趙天麟師法曹參校中規程一仍舊貫時變而法不變未免有陳腐之譏逮北大預科生加入後覺彼間空氣大殊北大思欲以北大貫例改革北洋此實爲北洋大風潮之根原北洋之校長爲法政學生對於工科自屬門外漢而校長又自兼工科敎務長故聘請敎員半出請託又以校風素尚守舊致所用課本尙有一千八百八十年版者（高等工程學）工業敎育進步絶迅三年前書即幾成廢籍何况四十年前者北洋之不能滿學生意實非學生眼界過高辦敎育者固不能不任責也北洋外國敎員之最不滿者厥爲橋樑學敎員Oetlnan及鐵道學敎員Skelton學生始終反對醖釀至八年此風潮遂告成初但及於此二敎員其後以校長固執迺由驅敎員而進爲驅校長趙難安於位遂去職而直省長竟任馮氏爲校長馮爲該校舊敎員平日請假在四分三以上輒以因病爲辭學生因號爲馮因病學生爲去馮派代表如京向敎育部請願求得范靜生陶履恭温宗禹三人中擇一以代敎部派員商於曹銳曹拒不見該校學生之舊在北大預科　遂赴京請願於北大欲仍入故校蔡允之於是由北洋轉入北大者一時有二百餘人其後因敎育部不允重開工科而學生又不肯回北洋蔡孑民遂思得一變通辦法令北洋轉入之學生悉編入理科而在理科行選科制所有工科中各科學悉爲設備將來該生等雖在理科畢業得理學士證書别給一所習科學證明書於將來出洋留學就事實習皆無妨害委屈求全可謂無微不至無如傳嶽棻力與學生爲難必欲學生仍回北洋謂與北大經濟發生影響蔡復與敎職員學生商每人年增學費三十元以充此項經費所謂工科保留問題至此迺告一段落 
　　及范靜生長部北大工科學生以爲時機已至遂復集會於北大公舉代表段毓靈陳璋琯羅運磷三人謁蔡范爲保留北大工科之運動請恢復工科名義至由北洋轉來之各班畢業爲止其說帖内容約分四項理由（一）由北洋轉來學生一二三年級皆有以工科轉理科棄前所學之工科各學而學理科則前之所學將歸捐棄而理科各學則補習不及將來必致一無所成（二）已本 
願學工科今改理科殊違初願（三）已學工科之學生與舊學理科之學生同在一班敎員敎授上實感大苦痛（四）現時我國工科人才異常缺乏此二百人在敎部原意本爲培成工科人才者今忽入理科殊違敎部培養人才之原意至於敎育部謂於經濟有關則此二百人而入理科敎部亦不能無所費且爲培養人才而多費固敎部當負之責也敎部固亦有謂成案不可推倒者則時易政變本無一定不可易理三代表見范范以初到部百務叢集未克多談但收下說帖三代表復見王次長王言范意可從學生請學生代表見蔡蔡亦謂范意可通融但爲彼私人談話時所表示而非敎部之正式接洽也至於今日迺始由北大正式備文至敎育部附呈學生呈文爲正式交涉然内部旣已疏通就緒則此項公事其批示不難預測不過完備一項手續而已工科同人遂於昨日（四日）上午開會於理科第一敎室報告成功而於學費增爲六十元一事則以學生經濟困難仍擬請求與各同學一律不知能如願否 
　　我國工科大學舊惟有北大北洋兩處南洋雖號大學實高等也今北大旣取消而北洋復不滿人意北大工科之承復在情勢上實有不能已者至於經濟問題則即不辦工科北大亦巳有難支之槪五月經費迄今未發政府但知用欵以養兵而置敎育於腦後則舍國民自辦敎育外無他道我國不乏熱心之資本家資本家又多有培養人才意出資派遣留學生然一留學之費在本國各可造就十人以金錢補助國内現有成效之舉校使得竭力擴充則固我熱心之資本家所當爲也集腋成裘人各可負一部分責河内外其亦有興起者否請自北大工科始聞蔡孑民將赴法便道向南洋籌欵備擴充北大國内諸君子想必不讓南洋僑商專美也 
[日使館庇護罪犯問題之外論]  
　　中美新聞社譯大陸報所載佑尼干君文云北京日使庇護中國罪犯若干人一事現由兩國政府間加以考慮中國否認日本有保護中國罪犯之權但又請日本勿任各罪犯逃逸已不免示弱矣日本之庇護爲是爲非須以事實爲斷但關於此事之普通原則殊有研究之價值也在意國奈泊爾皇家大學希沃爾敎授所纂之國際法典中關於庇護罪犯之權之原理有明白之槪說據云外交官决不能用其使館房屋庇護其駐在國之人民使離其本國之法權又决不能濫用其治外法權之特權倘有濫用之舉巳得完全確鑿之證明則必須由此外交官之本國政府負責任但政治犯則外交官可以容留或保護其身體之安全倘本國政府對於匿居一外國公使住宅中之人民加以任何不利之方法則必視爲違反國際公法中承認保護政治犯之原則但保護之範圍有限不能許此種政治犯施行陰謀以抗政府換言之卽該外國政府必須注意使該使館不被作爲陰謀之場所希沃爾敎授又表示意見云一國之當局决不得檢查一外國外交官居宅又使館本部以外如有附屬之其他房屋雖不作爲住宅當地官員亦不能對於私人任意行動此僅依據普通法律但敎授又謂如在特殊場所之下必須檢查一外國使館則必須先確立嚴重之理由通告該公使使有時間以移云關於彼之任務之一切文件公牘而檢查之舉應以極温和之手段出之因目的祇有一個即拘捕罪犯是也由是又可知謂一外國公使之住宅可以作爲刑事犯之庇護所使其完全脫離本國之法權者實爲錯誤蓋對於一友邦之代表無論應予以若何之尊重但彼若欲利用此尊重而保護罪犯以杭法律則此項尊重即應停止在卡爾扶氏之著述中此種通例不乏先例即如里般達公爵係在駐西班牙之大使使館中被捕者又駐瑞典之英大使曾庇護一刑事犯不肯交似瑞典當局則圍大使之宅而搜得之如是則一種原則似已確定即一刑事犯如避匿於一外國使館之中仍可受本國法權之干涉但其罪名必須以正當法律加以證明並經有資格法庭之確定蓋僅控一人犯罪於事尙不足必須證明之而所備證據又必能得人之信任者今使現在日使館容留之華人僅犯政治罪則此種容留可以按照國際公法之通例及慣習而給予之反之如中國指爲刑事犯則日本有權要求證據並審重取得此種證據之方法是否正當總之此案之根本實在中國法律不良對於罪人辦法錯誤依照法律凡人未經合法番明不能加以罪名今北京政府於安福諸領袖先加以刑事犯之名然後再引渡宜乎他人之不信任夫日使館所庇護之諸人斷然對於國家犯有大罪應受最嚴之罰惜乎北京官僚將此案辦錯先判而後議審則爲法律計公衆又安能一致助其要求引渡哉 
[和局又有開展望]  
　　據某當局云刻下兩廣湖南派來代表與當局接洽之結眞相至川滇黔方面自上月二十六日唐繼堯發出通電後政府即於二十八日覆去一電對於該通電表示贊同之意故唐繼堯劉顯世呂超等均即來電擬派代表前來與中央直接接洽現該代表等尚未到京則川滇 
黔方面之謀和自不能不稍緩須臾惟中央旣力主統一而西南又一致贊同和局之告成决非難事不過川滇黔方央尙未正式接洽故兩廣湖南巳成之和局亦暫不宣布又據某方而消息此次文羣來京携來條件五項經中央籌商修改之後復由文羣轉電粤中取得岑陸之同意本可即日宣布由南北和會代表簽字實行乃因李總代辭不就任形式上無人負責致又中途停頓現岑陸方面對於雙方協訂之條件堅持須由李總代 
 
 

Page 7

 
 
正式簽押方能發生效力並向中央聲明謂目前所爭者在方式而不在條件務請責成李督履行總代職務以促統一之成立否則功虧一簣甚屬可惜云云政府亦知岑陸命意所在無非欲得一居間之人保證一切故巳將此旨直示李督囑勿再辭總代别生枝節但據李督魚日復電猶以精神未復不能代表爲辭此電到後經靳總理提出前日閣議衆意仍主挽留散會後即由院覆電縷述必須就任總代之理由詞極懇切聞李純已有打消辭意之希望惟尚有數條件請中央允准（一）和議手續仍請中央取統一手續不得分途辦理（二）西南所要求之條件應由總代表定去取後再呈請中央核辦（三）各方面不得任意干涉總代表職務（四）令閩督嚴守中立以免軍府有所藉口又一消息政府與岑陸林和議辦法曹張已表同情最近李純有一電致靳氏其大要如下（一）北方各省由曹張李領銜西南各省由岑陸林等領銜各發一通電表示統一（二）國會問題憲法問題審議密約問題整理軍事問題由統一會議解决之（三）統一會議由各省省議會省總商會省敎育會各選一人南北政府各派十五人組織之（四）各圑體選舉代表依其選舉議長或會長之方法行之（五）被選人不限於該會之人（六）統一會議以一個月内開會於天津（七）人數滿三分之一即開會（八）南北選出此項代表後南方各省即自行取消自主軍政府亦同時撤消此爲南京方面傳來消息確否未詳 
[關於救濟災民之兩會議]  
　　（一）旅京美人前日旅京美人各界領袖爲討論救濟陜直魯豫四省饑荒事宜特開會於美使克蘭氏住宅到會者除美使外有美使署參贊丁家立博士美國協會兼美國紅十字會會長貝克君協和醫學校顧臨君北京美商會會長發克生君青年會艾德華君中美通信社協理柏爾君當經議决於本月十四日星期一下午五時由美使克蘭氏召集旅京全體美人會議舉定董事會由董事會代表與旅京他國人民之董事會接洽籌備組織一國際董事會協同進行其預定捐欵計畫分爲兩部一在本京向中外人士捐募一在全球各處捐募由本京各使署拍電代爲呼籲一俟國際董事會成立之後卽向政府方而接洽謀水陸鐵道輸運之便利廣購糧食得及時運至各災區散放至各省災區將來亦擬分别設立董事會經是糧食之散放刻美人方面已致電上述各省之敎育會英美烟公司及美孚洋行之代理人請其調查附近災區實情電逹北京以便著手進行又美使署巳於上星期六日致電華盛頓美國紅十字總會代陜直魯豫諸省難民呼𥸤請其代募巨欵施賑（二）天津官紳� 
據津訊七日午後四時天津曹省長在省署邀請順直省議會議長邊守靖副議長王秉　彭桂馨商會會長卞廕昌及張調辰·張汝相·趙元禮·張紹曾·米逢吉等討論賑濟貧民事件會議結果擬創辦直隸義賑會以使統籌全省救濟事宜除募欵放賑外並設一直隸平糶總局其簡章則由米君逢吉起草當場由衆通過不日卽由省長公布施行並推定張調辰爲平糶局主任王秉　卞廕昌副之想不日即可開辦曹省長並當場宣佈奉天張雨亭巡閱使對於直省今年旱災異常關心將來到東省購運各種糧米時情願竭力帮忙以救災民云云 
[國民大會之京訊]  
　　曹張兩使至津後各省代表即紛紛詢中央對於國民大會已否議有辦法二使答稱政府因未得要領不能驟辦各代表仍要請兩使疏通進行勿負人民之渴望聞兩使表面上已允電促中央積極進行又聞天津各界代表及留津之各省代表定於二三日内召集會議討論敦促政府速辦該會之適要方法據某外人談國民大會問題頗合目前情形特錄之俾資借鏡其言略云召集國民大會一事原爲吳佩孚將軍所建議乃對症下藥之唯一舉動蓋中國改建以來九載於茲所謂地方圑體代表機關强半暗爲官吏所操縱至於眞正民意殊難發露正可藉此剷除趨於民治之正軌詎意野心政黨見獵心喜擬假國民大會用爲黨爭武器分頭活動預備當選於是前此對於大會抱熱忱者未免心意灰冷以爲大會之召集不過爾爾反予政黨以機會莫若廢棄之爲愈此等主張近於因噎廢食决非所宜須知召集大會本爲國民自動的爲國民者經此一番警告益當振起精神勇往直前舉凡少數官吏無聊政客改造之𧸛鼎代表務須預防不能使之　人即或失敗前車之覆後車之鑒再接再厲總有逹到目的之一日是在國民自爲之而已 
[京聞紀要]  
　　靳雲鵬赴津會曹張靳雲鵬於八日下午四時傳知交通部預備專車一列赴津並定五時三十分開車乃屆時並未成行遲至六時二十五分始抵東站六時三十八分開行據與靳氏同行隨員云九日午前返京聞靳氏此行以曹張與吳佩孚在津會議各節巳擬有具體辦法除個人之力所能辦到外他如統一問題易督問題裁兵問題事體重大必須商准中央始能分别進行前日特用電話約靳赴津研究故靳如約前往 
　　新參院秘書廳之武劇參議院院自閉會後秘書廳實行改組被裁人員有一百餘人之多議事科科長王某亦在被裁之列王因七月份薪津尙未領得特於前日到院與新任會計科科長張某交涉要求即刻支給張以已係八月初接任查賬簿内並無此項賬目不肯照給王某大怒飽以老拳張頭部負傷頗重右眼流血甚多聞已預備起訴現二人均拘留於警廳 
　　减政聲中之烟酒事務署烟酒事務署督辦張壽齡於日前具呈東海要求每月追加預算經費三萬元當經東海批交國務院核辦經靳氏核閱後以該機關自獨立以來每年已增加經費六十餘萬元際茲減政聲中該機關旣未遵令實行復要求追加預算似此虚糜國帑難免各機關相率效尤當批切實核減碍難追加八字 
　　顧使催派聨盟首席代表駐美公使顧維鈞奉派充任國際聨盟代表後曾於日前致電政府請遴派首席代表當局對於此事尙在核議之中顧使前日續來一電仍申前請並稱各國聨盟代表均巳先後派齊須於未開會以前擇定日期地點先開談話會交換意見務懇查照前電愼選賢能即日簡派前來協議一切云云 
　　和約研究會之條項外交部新設之和約研究會其章程六條細則十一項業於前日實行聞所辦事項如下（一）關於德約研究事項（一）關於俄約修改事項（一）關於國際聨盟大網研究事項（一）關於對日山東案之善後事項（一）關於國際財政會議事項（一）關於國際交通會議事項（一）關於國際保工會事項（一）關於賠欵及治外法權研究事項（一）關於不平等條約修正事項（一）關於湖廣借券及其他鐵路外債研究償還事項 
[粤桂戰爭中之湘訊]  
　　粤桂戰事旣起湘省武力對外發展之聲即洋洋盈耳此等主張發起於湘籍滇系議員周震鱗諸氏彼輩以爲桂系對於湘省旣始終無誠意的援助此次驅逐張毒竟不發一兵一彈即前此之桂軍入湘亦不過滿足其侵略之欲望且陸徐之間早有結合外傳以起用張勳及驅逐陳炯明爲交換條件此次吳佩孚撤防原擬一舉而蕩平段黨統一南北現以夙願難償專與桂派周旋勢難統一不得不轉向川滇黔結合由前而論則桂系不惟無功於湘且有侵略湘省之意湘人對之自應有相當對待由後而論則大勢所趨湘省尤應自定方針故於日昨特假萬利春飯店歡宴報界中人請爲一致鼓吹惟譚組庵對此問題則力持審愼以爲滇桂兩系均經派員來此請援而湘省之於桂於滇又均有關係自應詳加研究從長辦理爰連日召集軍政各界要人屢開會議初則各有主張殊不一致繼乃全體决定對粤桂戰爭暫守中立並决定發布一種宣言以表示態度巳派定某秘書爲起草員業經脫稿譚氏以其過於空闊不切實際尙須另行撰擬大約數日之間卽可發出至報界主張亦未一律又據某軍人見告謂桂軍之於湘巳有設防之舉如於黃沙河龍虎關各要隘近已陸續增兵當此惠陽戰事緊急之時不將湘邊之軍調往援應反陸續增加其對湘之懷疑巳可想見此間因此大爲注意已藉剿匪爲由將羅先闓所部之郴桂區軍隊全部分佈於零陵·甯遠·道縣·永明·江華·東安等屬以防萬一且駐湘滇軍之魯子材一旅昨奉滇唐命令就湘地招募兵丁以補缺額已經魯旅電譚請予查核而譚氏並不加以阻止是譚之對滇桂態度已顯然可見矣 
[山西近聞（端端）]  
　　當此時局糾紛之日蒼黃雲狗環境都非吾人以個人德誼之關係故暫止通信但有一語可告讀者即京滬各報之山西消息皆不無蛛絲馬跡之可尋也此間政局决可無甚變動前所特派痛器秦庭之旅長商震尙未返省昨聞其派人携棉衣往京以示久居意北京方面亦特派韓麟春來晋韓現任陸軍部參事奉天人即此次張作霖夾帶中之陸次也彼本係奉系與閻爲同學此次奉派來晋足見（奉晋聨盟）之大成功韓三宿即去於今日（五日）清晨乘正太車東歸送行者有各旅長及參謀長軍務長等各要人此間當道曾苦苦堅留多住幾天韓笑曰（我很願意多往但我是有領家的不能自）由其方蓋頗詼諧也 
　　黄河兩岸赤地千里山西不能獨免麥作每斤漲至百十五文以上當光緒初年之大荒死者千萬麥價尚不過百文此間當局百計備荒已設平糶局而由直隸西來之難民每日必有數百無法安置當局深以爲苦現正在設法中 
　　今年山西所積極進行之政治首推路工近因　局已定各軍隊得悉力從事於修路計在南北幹路上工作者共五千二百人（内有新招之工兵千人）北自忻州南至介休三四百里間年内可以通車一面復趕築汾陽磧口間之枝路（長三百里）以便接運包頭之糧且此路直貫秦晋兩省之中心通車之後秦人東出無須再經函關之險又忻州五台間之枝路亦巳進行矣 
[贛南鎭守使辭職問題]  
　　贛南鎭守使吳鴻昌二次呈請辭職陳督已電政府請以所部二十三旅旅長張之傑繼任迄今多日未見明文聞蘇李鄂王兩督均已有電保留吳鴻昌勿准其辭是張之繼任一節當然不成問題茲據九月二日贛州通信云吳鴻昌鎭使在贛七年雍容坐鎭當此南北爭衡閩粤相閧而吳氏保衛境内得以七鬯不驚輿論大爲翕服自萌退志後業經紳商學界去電挽留茲復於九月一日在王文成公祠開贛南公民大會到者數百人由黃仿魯君主席演說瀝述吳氏在贛政績之美人民愛戴之深决不能聽其辭職貿然易人前次致政府及陳李兩督挽留電迄未見覆能否邀准不可預測今日吳佩孚將軍首倡國民大會亦以眞正民意爲依歸當局亦宜俯須輿情萬不能對於贛南有所漠視應請諸君公决辦法云云次張典卿·尹佛坡·賴藝夫·劉汲三等均有演說（演詞從略）後由陳叔膚提議擬用雙方並進辦法一面電京挽留一面推舉代表即日晋謁吳使竭誠𥸤懇或可挽回於萬一衆贊成陳說遂推定代表張典卿·魏鑒芙·黃仿魯吳壽林易譯九·黃慰民·魏椿庭王瑞芝蕭體勤·朱鑄山·尹華三等十一人往謁吳使敦請留任至一時散會茲將致政府電照錄如下大總統國務院鈞鑒贛南鎭守使吳鴻昌辭職前經紳商學各界臚陳政績電呈鈞座𥸤懇挽留公民等遠處山陬聞之萬分惶懼䟦涉至贛同切攀轅伏乞我大總統總理軫念南服俯順輿情萬勿准其辭職幸懇轉電陳督切實慰留毋使地方失此賢使 
[杭州快信]  
　　吳佩葱前日由籍抵杭後省長派員歡迎暫庽華興旅館今日（十號）上午八時已遷入省署辦公 
　　浙政務廳長馮學書因闔署浙籍人員太多將來辦理公牘恐多掣肘故仍有辭職消息　　浙江水利委員會第一測量隊長陳壇條陳省署本省河道淤塞十居八九盡由豪强塡佔河地所致巳通令各屬縣爲厲禁 
　　杭州學生聨合會昨通函省内外各法圑擬就籌備國民大會組織法大網十則以備共同商榷進行 
　　崇德商會推定正副會長吳寳驥馬義新爲國民大會代表昨函杭總商會速定開會日期 
　　杭州造幣分廠前日開工後僅下午半日工作昨牌示自本日起上午六時放汽至十二時止下午一時放汽至六時止夜工由廠長酌定 
[南京快信]  
　　李督主張之和平統一會議各省均復電贊成惟地點奉張直曹主天津尙有爭執 
　　李督復靳電允病愈卽銷假和議仍積極進行唐繼堯昨有一極長之電致李督 
　　陸榮廷派參議張鴻恩來謁李督由齊帮辦代見今日午車赴京向中央陳述意見 
　　何恩溥電告七日由京到津定十日返甯 
　　省議員召集臨時會齊允電内部請示 
　　省立學校昨已一律開學惟四師學生多不願返校 
　　滬報告舊議員已紛紛赴渝留滬者不到十人 
　　下關大陸銀行十日開幕函邀各界參觀 
　　張文生電聲明徐州未開會議報載不實 
　　雷電練習所日前炸傷員生十餘人現聞陳元洪曹嘉祥吳金藻葛振華均因傷重先後斃命 
　　李督捐助貧民工藝廠六千元齊省長五千元韓世昌五千元王桂林現擬新建廠屋 
　　趙倜代表戴熹昨辭返豫 
　　財廳派謝湘赴奉賢帥譽赴金山提欵 
　　張仁奎朱熙楊春普黃振魁陳調元各師旅長均來省慰問李督病 
地方通信 
[蘇州]  
　　水警廳重行編制江蘇水警二廳趙廳長近以兩廳歸併所屬轄境地方遼闊責任益形重大恐有鞭長莫及之虞特飭本廳第一科長宗忠樑督察長宣葆章二君從事編制茲已規畫定妥（一）外海内河各屬統編爲三十營分爲六區每區統率五營（二）指定十五營負外海巡緝之責名爲長江水警區由三區長統率畫分地段各負專責（三）外海每區派淺水兵輪兩艘長江每區派淺水兵輪一艘分區按段巡查其外海第一區長則由趙廳長詳保宣葆章充任而第一科長宗忠樑則兼任外海水警區督察長 
　　江北婦判處徒刑日前鹽捕營兵士在盤門外輪埠查獲形跡可疑之江北婦人吳王氏一口當場在縫紉籃内搜出手槍三枝子彈四十餘即行解送鎭守使署核辦經軍法官詳加研訊祇供係聽從在逃之陸某藏運餘不知情等語一再覆提盤詰矢口不移茲悉已於八月三十日依法判處四等有期徒刑二年三個月當庭宣告判决錄　呈奉督軍指令如擬辦理遂於前日發交吳縣公署轉送江蘇第三分監執行 
[鎭江]  
　　拿獲首盜解縣日昨上午縣署偵緝隊在西門外如意茶館偵獲上年行刦大港戴厚甫家之首盜張其昌一名並將同坐之某某二人一併解縣訊辦 
　　懲辦搶米案犯丹徒縣張知事前因高資鄉糾搶米舖曾將勘辦情形分别呈報在案茲奉江蘇高等檢察廳指令内開呈悉查此案係搶米風潮旣據勘明屬實仰即將已獲之魏培慶並補傳朱芝山等到案訊明依法懲辦此令 
　　擬改造自來火鎭郡辦河熒昌公司開廠以來先造紅頭自來火如鐵錨僧帽等牌出貨亦頗優美茲於陰曆八月初一日起將紅頭手續撤換改造該公司漁樵本牌黑頭火柴聞較他廠所造者枝頭旣多價亦相等且係完全國貨云 
　　江北米珠新桂江北高寳興泰東鹽淮早等八縣各鄉早禾均已登塲收穫頗豐初秋米價日漸鬆落一般貧民甚爲欣喜無奈内地奸商任意販運外客收買新稻亦復鱗集故近來各縣米價昂貴異常聞新上秈米每石已高至八元六角柴草每石亦貴至八百文一般貧户頗受影響云 
[揚州]  
　　請免減行政經費江蘇六十縣前奉省令着從本年七月份起核減行政經費一成抵補司法經費各縣否認其事由江寗江都頂銜會呈省長請予回　　　　省長指令未准經江寗縣咨復江都縣查照應否續呈　各事以行政經費入不敷出各縣久感困難此次若再遵令照減賠累何堪設想勢非聨銜頂呈再求收回成命不可除咨復江寗縣主稿頂呈外並通函其他各縣查照矣 
　　五師招收事務生江蘇省立第五師範學校於本學年始招收事務生四人入校學習服務并爲之補習敎育以養成處理事務人才初入校時除在校膳宿外月給銀圓二枚以後每學期加給半圓至十圓爲止云 
　　縣商會籌議改組揚州商會前以會長去職問題及會網不合法度公議改組另選會長推定朱竹軒等六人爲籌備員該員等於八日下午在會籌議進行方法計决定三項（一）本月十六日宣示會員姓氏（二）十月九日公推會董三十人（三）十月二十六日由産出之會董選舉會長 
[杭州]  
　　陳列館週年紀念預誌浙江商品陳列館成立已屆一載該館 
長阮石麟定於九月二十五日起至二十七日止舉行週年紀念時適陰曆中秋節皓月圑圓特開夜館三天外懸五色國旗中設彩柏牌樓勸工場各商店一律懸旗結采酌贈物品以資紀念更借用軍樂隊駐館鼓吹加派警察維持秩序并有燈謎詩鐘等 
藉助清興想屆時游人紛至當必有一番熱閙也 
來函 
[兗州美華昌來函]  
　　申報館鑒昨閱貴報所登兗州兵變被搶之家内列敝號美華昌之名義而敝號實無此事諒係探詢未實務祈費神登報更正是荷兗州美華昌啓 
[皖省慈善聨合會來函]  
　　老申館鑒敬啓者敝會爲籌募山東河南兩省災賑業經分函皖城各機關並六十縣曁各釐局廣爲勸募諸公熱心慈善頻資鼓吹用將敝會募捐函啓各檢一份函請賜登報端以憑鼓助無任感紉陳謙唐作霖謹啓 
　　原函附下逕啓者迭奉山東河南督軍先後來電以旱災甚廣災民衆多請募急振以資救濟等因伏思救災恤鄰義所當盡敝會業於夏曆七月初十日開會籌募惟是省城一隅熱心向善者雖不乏人似此魯豫兩省區廣災重哀鴻遍野待振孔殷猶恐杯水車薪不足以資協濟理合據情代懇貴善長先生胞與爲懷無分畛域解囊樂助並乞廣爲勸募集有成數即請賜下以便彙解隨奉收據並登報徵信事關善舉諸乞維持無論籌募多寡務望速復以匡不逮是所至禱此請公安皖省慈善聨合會公啓 
雜評一 
[統一以後（默）]  
　　前此一切政治諉諸内閣成立以後以内閣未成政府無人負責故也今新内閣成立矣而一切政治又諉諸統一以後何耶廢督裁兵外交自治爲今日人民所切望時勢所必需旣無可再緩之理而又爲北方政府所應先辦之事初不必待之統一後者乃今日之津議以此爲言是誠吾人所不解也必如津議之說南北一日不統一則一切政治一日不能進行耶今日政府所籌畫之統一果有若何把握耶 
　　或曰統一以後政府方有實力一切廢督裁兵外交自治方能進行而無阻或又曰統一以後政府方能借外債一切廢督裁兵外交自治方可着手而無礙果爾則今日所謂有責任有能力之中央政府將謂之何哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[惠州陷落之滬聞]  
　　昨（十日）旅滬粤商多得香港來電報告粤軍於九日下午三時確實佔領惠州由軍事形勢觀察惠州旣下廣州巳不成問題此後戰事當在肇慶左右云 
[商界歡迎法前總理兩會紀]  
　　一在總商會　一在　筱菴宅上海總商會昨日下午七時歡迎法前總理班樂衛君由副會長秦潤卿主席來賓爲陳震東·楊小堂·朱魯異·陸伯鴻·王省三·周金箴·李柏葆·楊信之·謝蘅牕·項如松許建屏·宋潢章等外賓亦有十餘人會董到者如朱子謙·葉惠鈞·方椒伯·穆藕初·沈九成·莊得之·江湘浦·周佩箴·沈潤挹·孫梅堂·薛文泰·孫衡甫·袁履登·湯節之馮少山·黃伯平·錢新之·樓恂如趙晋卿等先由主席致歡迎辭略謂今日敝總商會敬具杯茗恭請法國前總理班樂衛君聊抒歡迎之誠意承班君惠然　止曷勝榮幸班君之來我國具我政府鐵道及懇植事務顧問之資格想見關心我國民膜惠益不淺誠爲我華人可敬可愛之良友當前年歐洲大戰期間法國所犧牲至爲重大令人可驚我中國忝居協約之一在戰爭期間亦嘗招募華工遣送至法聊助人力倘當時遠東無其他困難情形則中國之所能爲助者當不止此運送赴法者人工以外更當以軍火·軍艦·軍裝·食物及一切戰事須用之品相協助今戰事已畢我中法之間商業關係不特恢復原狀必且益臻進步深望我兩國國際之友誼垂之永久並望中國因工商業之發展得致强盛俾爲法國永久携手之聨邦此次班君來華時間短促殊爲憾事深望班君重游我國多駐時日俾得再聆敎言是所深盼敬舉杯祝大法國國運昌盛云云次班君起致謝辭略謂此次荷貴國（謂中國）政府邀請來華在滬優承各界殷殷欵接實爲欣感今夕復勞貴總商會開會歡迎尤覺慰荷竊思商業之發達甚賴鐵路之便利吾法人士現卽擬力助貴國擴設鐵路等此實根本利益之計也貴國人衆而富工作力在法華工之功績令人誠不能忘故法政府尙擬爲死於戰事之華工立紀念碑也貴國之工人如是而商人方而亦皆勤勤懇懇策勵進行瞻念前途深代欣慰云云遂相與歡祝並進茶點八時許散會 
　　當班君未赴總商會歡迎會之前先由滬商朱葆三·朱志堯·趙燧山·朱魯異·宋漢章·謝蘅牕·席立功·謝仲笙·陸伯鴻·傳筱菴君等於下午五時許在霞飛路四百四十三號傳宅開茶話會歡迎班郡列席者班君與其秘書高師　院名譽院長波來·法國雷總領事及諸副領事·法總巡·法新關代理稅務司·中法實業銀行行長李雍及甘副行長·東方銀行行長·立興洋行行長·信孚洋行行長·前法僑工商局局長蘇永理·法工部局總辦·法電車公司經理·法商會書記高博愛·法國律師巴和·賫美·與王正廷·藍建樞·何豐林·張溥泉·許秋帆·沈藴石·關炯之·陳震東·陸仲生·楊小堂·戚少齋·盛澤承·王心貫等四十餘人由諸主人及傅君之公子品圭等招待進茶點後傅君起立致詞甚爲簡要由朱魯異君譯成法語先述歡迎之旨繼謂今日中法官商人士濟濟一堂誠爲盛况班君在華時深盼其指示一切俾領敎益而榮歸以後更希對於我國實業方面惠以誠懇之贊助且此次在華因事促歸不克多留至爲悵惘惟冀此後作東遊重臨茲土甚幸甚且榮歸時恐以事覊難於奉送今即敬祝一路平安云云班君遂起致答詞陸伯鴻君傅譯略如上述在總商會歡迎會所言茲不復贅惟最懇摰之一語謂歸法後當正告其國人曰東方之中華民國現隨處俱有新氣象吾法人宜力佐使隆盛也衆遂歡呼中法兩國萬歲而散 
[西報論滙豐銀行加利率事]  
　　字林報云匯豐銀行於近兩日内通告往來各户自本月底起尋常墊欵利息八釐此殆有鑒於目前金融之需求情形也他家銀行收息八釐已歷多時今滙豐亦加利率則可知金融緊迫舉世皆然矣倫敦利率八釐紐約九釐世界因戰後種種情形而發生之經濟現狀亦可槪見世界貸欵有限銀行現所着力者在使貸欵用於眞正商業而不用於不生利之營業故英美銀行近唱合理貨欵之說換言之即拒絶貸欵於不合理之投機營業一面仍以充分財力接濟正經貿易加增利率即所以限制投機也世界金融皆緊中國當然不能獨不受其影響故宜使財産流動俾可適當扶助正經商業近兩年來遠期股票之貿易吸收銀行貨欵達數百萬之多資財爲此所困致不能使商業活動今物價較貴商業所需之金融亦較前爲多苟欲扶助商務則不生利之投機事業不可不有以限制之今加增利率卽爲此耳英美對於各種營業待遇不同上海大約亦將仿行之目前出口貿易寥寥無幾市况都形岑寂故出口貿易宜特别鼓勵之依此情形想以出口貨抵押銀行貸欵者當不須照新利率辦理也 
[行駛太平洋六公司加費原因]  
　　爲美國鐵路加費故行駛太平洋中美各輪船增加水脚一事茲六公司已定下星期三（卽十五號）一律實行凡搭赴美國之旅客均加費十分之二此事早誌本報惟此次各公司增加水脚之原因其主動初非由各輪公司係根據於美國之鐵路近已增加運費致各輪船亦受聨帶之影響緣行駛太平洋之中美輪船其裝運美國之貨物不能直接裝至各省必須經美國鐵路之轉運故六公司增收二成水脚純係爲美國陸運加費之故所以各公司規定祇加赴美之旅客與運美之貨物至於裝赴日本南洋以及不抵美境不經轉運各處之貨則仍照舊不加若或以輪船直接運赴紐約等各省者聞亦可以不增水脚因其不經火車便不生加費問題也 
[納稅華人會近事]  
　　納稅華人會籌備處因調查各界户口事曾致各圑體函云敬啓者調查市民選舉資格一事爲敝處進行之第一步惟是户口紛繁選期急迫事關市民權利且係中外觀聽除各路商店業經各路商界聨合會旅居公共租界各省市民業經各同鄉會擔任調查並登報通告外深恐尙多遺漏茲擬再由各業公所公會迅速通知各業同人幸勿放棄選舉權利查貴業中納稅人數不少茲奉上調查表紙即希察收並請貴圑體推派代表一二人調查同業中有選舉及被選舉資格者報告敝處以便彙集成册尅期召集至紉公誼云云 
[緝獲長浜路越貨傷人之西人]  
　　公共租界靜安寺路同孚路轉角厚昌古董店於上月三十號午後有一西人來店選購值洋五千餘元之翡翠朝珠玉鐲等物當囑其小主何星豐隨往取洋迨至長浜路一千八百號門牌洋房内該西人即出手槍將何擊傷携贓乘車逃逸業經捕房將何車遂醫院醫治並通飭各捕房中西探捕以及内地與通商各口岸中外官廳一體協緝等情屢誌本報茲悉派駐虹口閔行路捕房專查特别事件之中西探目對於此案偵查手續非常用心前日訪悉該西人原籍美國曾入英籍原名脫來福此案發生後因緝捕甚嚴不能脫逃匿跡西棋盤街老長春么二妓院内狎游妓女花琴仙禀明捕頭於昨日天將破曉時密往該妓院逕入花妓房内見該西人與花妓甘睡未醒該探等當將兩人喚醒遂將脫來福帶回所駐捕房嚴行收押現正從事調查贓物盤詰口供候解公堂訊究 
　　文滙報略云十日晨捕房在東棋盤街某妓寮尋獲長浜路越貨傷人案之嫌疑犯一人此人生於美國改入英籍名脫來福亦名諾曼年二十九歲初在天津近來上海當此案發生時即住於厚昌古董店左近之某屋被拘至捕房後即解赴英領署刑事公堂當由公堂詢問被拘時之情形並准捕房之請求將脫來福監押捕房一星期再行開審被告自稱此案全不知情又謂搶案發生之時彼適在家中寫信堂上諭以案情重大如有友人可通知之復據捕房聲稱被告在監押時可接見律師或發信云 
　　文滙報又云九日捕房西探壳羅香解一希臘人到會審公廨謂此人名喬治巴夫斯擬助某罪犯逃離租界故拘案請懲十日英副領事訊案時捕房派西探解希臘人到案聲稱此人係於八日九時刻被拘彼持一信送與越貨傷人爲捕房所嚴緝之人使其脫逃云當日堂上判令暫押一星期再審 
　　另據訪稿云特别西探壳羅香查得僑居虹口禮查路無領事管東之希臘國人喬其賠壩曾於本月八號在租界内帮助他人逃逸違犯刑律故於前日協同西探康仇將該西人拘獲昨解公共公廨經康仇投案禀述一過其詞未譯中西官判喬其賠壩押候下禮拜五查明再訊 
[謀斃蓮英案定期開訊]  
　　謀斃小花園妓女蓮英案内兇犯閻瑞生·吳春芳等二犯自經公共公廨判决申解松滬護軍使署後迄未開審初因鄧軍法課長詳閱卷宗其中如各證人口供以及檢騐屍體之騐單曾向公共公廨徵取迨抄到適鄧軍法課長有病至日昨病痊到署當奉何代使諭知迭據上海地方檢察廳來函因據屍父王長發狀訴請將謀斃伊女蓮英案移歸地檢廳訊辦等情函轉到署但查此案性質行爲純係軍事範圍且該案未發生前之造意係合夥三人以上之盜刦按照懲治盜匪法規定殊無移歸地檢廳訊辦之必要着將該案情形函復地廳云云聞鄧軍法課長現已决定下星期一實行開審云 
[省令飭查大風後禾棉收成]  
　　江蘇省公署以此次颶風猛烈所屬各縣境之禾棉有無損壞亟應飭查特於前日通令各該縣公署着將境内四鄉禾棉預計收成情形及有無遭風吹損各節迅速勘明造册送候核奪云云 
[棉花因風雨减色]  
　　棉業中頃得漢口來信謂自三號以來連日傾盆大雨五晝夜始止江水暴漲田内幾成澤國故本年花衣大受摧折將無收成之望云又據常熟來信謂該地亦連遭雨水棉花大受損壞所結花鈴已皆墜落恐祇有對折收成云浦東周浦新場大圑等處棉汛正在收成之際忽遭秋甲子起風雨連日又加白露下雨故花衣祇有四五成希望云 
[烟酒聨合會代爲閩酒商呼𥸤]  
　　中國烟酒聨合會致北京電云北京烟酒事務署鈞鑒佳電諒達未奉明敎正切旁皇頃又接閩酒商公帮敬電内開近章局長復遣妻姪王煊率警役四出按户勒令認捐額數稍與辯白立　拘押計被捕者城内萬豐號等城外長春號等各東夥昨更無故又捕董事龔陶菴沿途凌辱事經海籌艦長郭公家驊函保不釋且勒令龔陶菴具結取銷已訴地檢之狀並須擔保箝制各報紙輿論請迅即再電北京烟酒署速派專員查辦以平公憤等語正在發電　又接該公帮有電内開現憔悴於局長章景楓苛政之下更難苟安旦夕不得已另籌别案於本日一體宣布停市罷業知會并聞各等因到會察其先後兩電所載情形無論如何則章局長之不洽輿情可知商人以營業爲生命事苟得已决不肯輕棄其業今全帮罷業停市則商人之憤激更可知爲再據情代陳伏乞署長迅派廉正能員尅日到閩實地調查從嚴澈究以安人心而維商業望速施行毋任切禱中國烟酒聨合會叩 
[兩路局更改運各規則]  
　　滬寗滬杭甬兩路運輸總管昨發通告各站長文云爲通告事茲將運客規則第十七條酌加更訂如下（補費）如塔客在幹路上無票乘車或越站或越坐高等車座或在中途調坐高等車座或票已撕破而致票上所載號數日期難以查騐或不肯將車票交與鐵路員司騐收應要求補足其尋常單程票價外並須核收下開之加微費頭等客洋三元二等客洋二元三等客洋一元四等客洋五角如查出搭客在支路上有犯上開無論何項不規則之舉動須令其補費該車起首開駛之站起照尋常單程票價加倍收費以抵上開加徵費如小孩在四歲至十二歲者其加徵費照上開之數減半核收兹應注意者卽向來沿用之（罰欵）二字現改爲（加徵費）仰各站長各查票員以及其他各關係人員嗣後對外核收徵費時切勿再提（罰欵）字樣即對外各種佈告應卽一律照改爲要云云 
[機器碾米公所常會紀]  
　　南北市機器碾米公所昨日（陰曆二十八）爲公所常會之期下午二時在天后宫總商會三層樓本公所會場開會董事張樂君錢貴三評議員曾影毫蔣敬文朱安生潘獻廷徐鴻荃張杏園曁司月同業到者二十四家開會後首先提議案爲同業之機器碾米營業本各有客人之貨承碾廠家得碾工之利益至於下脚糠粞每屆旬日議訂糠粞定價同業遵守不得私自增減今有某廠暗中抬放糠粞價爲招徠之計破壞公所定章殊爲非是應請各同業注意並互相稽察如有查出公同議處云云旋又提議新榖正屆登場各船裝運糙米攙水之弊仍難凈絶上年米業仁榖堂南帮公所已切實整頓我碾米廠來貨糙米又易着潮升合分量米色在在受虧嗣後各宜注意勿使混朦致遭損失後又提議閘北水電廠减費一節徒以空言交涉於事無濟應由公所積極進行庶可達到目的繼經張錢兩董宣告各同業以後每屆開會務須蒞會勿得放棄職任爲要八月上旬糠粞價仍照前定繼續有效散會已六時矣 
[李協和抵渝之電訊]  
　　李協和駐滬代表徐元誥昨接李由重慶魚日來電謂是日清晨抵渝一切進行事宜自當妥籌辦理聞時接重慶各機關來電稱協和部長抵渝衆心大慰歡迎之盛無與比倫云 
[國貨維持會應徵貨樣之踴躍]  
　　中華國貨維持會自遷入新會所以來内部整頓不遺餘力復以開幕期近提起各界來賓樂用國貨之觀念特闢精室陳列各種國貨樣品以供來賓參觀自徵品通告後邇來各工廠送會陳列之品紛至沓來大有山陰道上應接不暇之勢如南洋烟草公司·興業烟草公司·廣生行·中國畫鏡公司·愛國玩具公司榮昌火柴·開林鉛粉·振華油漆各織襪廠之線襪·各染織廠之絲光棉冷·各織申廠之毛巾·各布廠之布樣等等五光十色不遑枚舉惟現時地位無多望各工廠迅送到會以免向隅而資競爭預料將來開幕之後於國貨前途定將大放光明云 
[童子軍敎練員開會紀]  
　　昨日（十日）上海南北市各童子軍圑敎練員於下午五時齊集西門外公共體育場開會討論雙十節會操等問題敎練員之到會者爲姚麟書·沈同一·王英超·翁秩曹·俞元爵·陸訓彰·石慕雄·徐建釗·趙榛·俞爾甡·蔣永柏·王潮·懷仁·葉露·冷鑑·陳秉剛·徐子成·陳升階·張訓芳·龍遇朔·叢審滋·盛子道·張詠春·强永森龔步高·並西人洛挨特·雷思廉·聨合會書記潘競民等二十八人首由姚總敎練發給本年江蘇童子軍聨合會大會及全省敎練員會議决案次討論事項（一）整理服裝敎練員應先行改正上衣藏青色下衣黃色（二）雙十節會操各圑所認定之節目限下星期五（十七日）一律交到並於是日下午五時半仍在體育塲本會所開敎練員會各敎練屆時或有因事不到者應派代表參與會議（三）議决雙十節晚間並提燈遊行以誌慶祝（燈由各圑圑員自製）（四）發給各圑調查表請各區敎練分别調查（五）規定本星期日上午八時半由副總敎練圑西人洛挨特·雷思廉·兩人檢閱中區各圑童子軍地點在體育塲下星期六下午兩時半檢閱東區星期日下午檢閱北區（六）洛挨特發表意見說明整理服裝及童子軍宜遵守禮節規律之要點討論畢鐘鳴七下遂在會晚餐而散茲將童子圑聨合會與公共體育塲來往函件附後該會致塲内主任函云查童子軍事業社會中人尙少注意敝會爲喚起一般人士之注意起見特定於國慶日舉行全邑童子軍會操貴場地址寛廣同人集議僉謂借作會場最爲相宜惟是日例行祝賀式各界來場祝賀者甚多同時舉行勢難容納用先函商貴場可否據情先期通告各界俾免塲地衝突至紉公誼又本月三日敝會開職員會時議决將會所遷移在貴塲藉資聨絡而利進行是否可行並祈裁復爲禱云云公共體育塲復函云接展台函獲悉貴會定於匣慶日舉行全邑童子軍會操借用塲地自當應允如有以外來場祝賀得能辭却固妙否則謂代爲規定時間俾得同伸慶賀再是日下午二時起四時止本塲技擊足球兩部表演各種如需用塲地時應請臨時騰出至貴會所借用埸屋仍照舊時辦理可也 
[又提訊賄縱監犯案内關係人]  
　　上海地方檢察廳發生賄縱案内牽涉已革法警丁進毛子坤並審判廳承發吏等多人已奉江代廳長先後提案訊供判押候示丁進前因不服判决上訴高等廳駁回復上告於大理院未奉决定是以丁尚留蘇收禁在案茲悉　案業奉地方檢察廳備文詳請高等廳將丁進於前日發回昨午又奉許檢察官飭將丁進毛子坤王蘭生等一併提案並傳到丁妻丁焦氏等隔别研訊良久判將毛交保王丁還押丁焦氏斥釋 
[各輪船進出口消息]  
　　國内輪船甯波太古公司開駛寗波之新北京輪船昨日該輪所裝之出口貨月白米三百餘包黃白糖五百餘包機器麵粉一千餘包黃豆二百餘包白籐三十餘捆洋釘十餘桶其餘爲蓮子疋頭洋布等各種雜貨 
　　長江太古公司開駛長江各埠之武昌輪船昨日來滬該輪所裝之進口貨有小麥黃荳七千餘包白苧蔴三千餘件又打包苧蔴一百七十餘包桐油一百廿餘桶其餘茶葉蛋黃等類又該公司之聨益輪船昨日裝往長江各埠之出口貨有肥皂二百餘箱皮棍十餘箱蔴袋十餘件漂粉十餘箱鐵絲二百餘擔其餘爲荔子乾等類又招商局由長江各埠開滬之華大輪船該輪所裝之進口貨共八千餘件有小麥一千餘包麵粉三千餘包茶葉一千餘件藥材四百餘件羊毛四十餘件木耳三十餘包其餘爲各種雜貨 
　　港粤招商局開駛香港廣東之廣大輪船昨日該輪所裝之出口貨有花衣二百餘包灰藍土布六百餘包棉紗八十餘包紙烟二百餘箱大蒜子三百餘包其餘顔料等各種雜貨 
　　福州招商局開駛福州之新濟輪昨日該輪所裝之出口貨有黃荳二千餘包麵粉三千餘包花衣四十餘包鐵絲三百餘擔其餘爲紙烟洋燭等類 
[國外輪船]  
　　中美昌興輪船公司之亞細亞皇后號自温哥武來申本定今日（十一）上午十點三十分可以到申旋接來電改晚十點鐘抵吳淞接客小火輪改十二號早晨九點三十分到新關碼頭再開小呂宋香港送客小火輪即禮拜日改下午四點半鐘由新關碼頭開往吳淞又中國郵船公司之中國號從檀香山來華頃接來電謂十四號定可抵申在滬停留一日至十五日卽開赴香港又太平洋輪船公司之愛哥多自新金山來申本日可以進口當日卽須開赴檀香山云怡和洋行之敦扣克城號CityOfDunkirk在下禮拜二可從日本還申大抵大十五日就滬裝貨赴美國之波士頓以至紐約云又有提督輪船公司之開浦曼CapoMay從美國之紐約及波士頓來滬裝來有雜貨一千八百頓大抵明日還國云歐州法國郵船公司之亞爾忙佩克號ArmanclBebic昨自法國來申搭乘該輪來申之旅客共有一百三十一名裝來貨物有一萬數千件其中以玻璃爲最多現在卸除貨色本日即開往日本之神户又天福洋行之亨局藍亞Hvngaria從奥國到來運裝至申之進口貨有胡椒一千三百餘袋此外則爲魚翅海參及燕窩木料等項上海貨本日已出清即開赴日本定二十日返滬二十五日裝貨回奥云又有提督輪船公司從星加坡等處來申之益康迺五Jconevm裝來進口貨有五金雜貨四千五百噸大抵從本日開往小呂宋香港等處云又大英公司之撥來散PIassg自八月二十二號在申開發後巳於九月一日抵星加坡明日可到錫蘭之哥倫布大抵出月五日得至法國之馬賽又有該公司之開曉奥號Kashgar已於本月六號從哥倫布出發大抵明日抵檳榔嶼二十一號到香港二十五日至上海在申留停兩日即開往日本 
　　南洋大英火輪公司之泰克達自七月三十一日在申開行後至八月十九日自日本到香港九月四號抵仰光於本日已安抵印度而鴨家船公司之喬治鴨家號初定八月十五日從印度開出繼改二十日出發復又展廷至八月三十日開行本當在八九號便可進口現已確定二十二日抵申又有託列拉號Torlla自本月四號離開喀爾喀他禮拜六已到庇能十九日可至香港 
[續誌香店夥友要求加薪]  
　　本埠南北市香業櫃夥二百餘人以時况艱難原定月薪不敷開銷日前互向店主要求按照個人原薪月加五成否即有相當對待等語聞店主方面以際茲舊曆中秋銷數最旺之時如因此發生糾纒殊受影響爰由三司年訂集同業於昨日午後在邑廟内茶話會議所集議結果俟簽定後再行發表 
[錄取留學生之通知]  
　　上海顧綏祿一名上海縣沈知事致南市縣商會顧會長公函案奉江蘇敎育廳第一六四四號訓令内開案奉省長公署訓令第三八○八號内開案准敎育部咨開案查本屆蘇省留學歐美官費學生缺額截至本年四月底爲止共計五名由部咨請舉行第一試當準咨復自本年起推廣歐美官費生名額三名並准咨送免第一試曁第一試及格各生各案旋又准咨請先行派補南京高等師範學校敎員陳錫祺一名赴美留學一案均經本部分别咨復並備案等因各在案現在選派留學生第二試業由本部於七月十六日起分場舉行並於七月三十一日榜示錄取應一部或全部試驗各生並牌示錄取審查合格免試派補各生蘇省計錄取葛成慧方光圻潘淑顧綏祿孫本文周綸施嘉幹等七名爲選派生盧恩緒一名爲備補生除分别發給留學證書並登政府公報公布外相應將此次錄取各生第二試平均分數及履歷等件鈔單咨請查照備案再各生出國川資及治裝費應由各生在本省具領其出國日期業經本部限至本年十二月三十一日以前合併咨明等因並附單到署准此除備案並令財政廳籌撥川裝費外合行令仰該廳長查照並轉飭錄取各生知照此令單抄發等因奉此查該生顧綏祿籍隸該縣合行令仰該知事即便轉飭知照此令等因奉此相應函致查照爲荷云云 
[友華銀行銀市報告]  
　　中美新聞社譯友華銀行九日報告云昨日倫敦銀價近遠期各跌一先令二便士紐約銀價跌至九三倫敦紐約滙價跌至三三三此間定價與昨同僅日金跌至四八市况終日穩固收市時尤甚賣出價金鎊五先令十一便士金圓一○五元日金四十八元現市面又全握於投機家之手商業上之交易極少 
[美盛公司棉市報告]  
　　中美新聞社譯美盛公司棉市報告云本星期初以爲大風損壞棉花投機者將有抬高棉價之機會惟日來棉價仍與上星期相同蓋大風並未損害棉花也日本現　在 
 
 

Page 11

 
 
歐洲出脫其多買之棉花尙未成功棉産區域棉收消息甚佳雨水已足如繼以天晴可望大有進步棉紗市價先跌後因湖北蕪湖江西及北方商人購進故又漲四五雨恐以後尙須漲高利物浦紐約印度市價均穩固華棉出口數自去年九月至今年八月共四十五萬九千九百四十七包 
[浦東平價局將次停辦]  
　　浦東一帶食米平價局塘橋老白渡爛泥渡三處業已停辦故洋涇鎭平價局連日貧民之赴局糶米者擁擠異常每日上午六時開門糶米者已鵠侯門外局中辦事人已增多至十餘人尙覺應接不暇每日售米一百數十石茲聞各紳董已議决定今日（十一）起停糶其他高陸兩鄉亦同時一律停辦云 
[龍王廟平價局暫緩撤銷]  
　　南市龍王廟内所設之食米平價局因荷花池商船會館兩處分局歸併該局以來適近數日米價略見增漲於是各處鄉民咸爭先恐後羣至該局購買平米頗形擁擠自晨至暮並無暇晷聞該局每日銷云之米數有三百六七十石之譜比較往昔巳覺增多倍蓰故該局之裁撤期間須待平米終了始行撤局云 
[中華義勇軍考取副棚長]  
　　萬國義勇軍中華隊本年新兵開操以來查有習員戴兆龍等擔任帮敎已閱三月頗著勤勞業由該隊長開課考試以期分别任用已於本月二三兩日卽星期四五早六時在大馬路議事廳爲考試地點委徐胡副隊長及總司令部軍需排長羅司爲主孝陸宋陳劉崇張郝諸排長爲陪考茲探得孝題關於緊要者五種如下（一）新兵初入隊時茫無軍事智識以何種方法爲敎練入手（二）出兵之際適遇天雨用何種口令保護槍械（三）戰爭時散兵各地口令不適用應以何法指揮所率軍隊（四）偵探有無敵兵應用何種暗號知照自已軍隊（五）行軍時突遇敵兵迎面衝鋒應以何法抵禦之考試結果並將該習員等三年來成績軍紀德智體各科分别評定給予獎分卽與考分合扯在七成以上者爲合格茲聞錄取者共有十員計開戴兆龍王迪民周光業夏必珪唐瓊相羅子惠王韻秋黃國華錢道周陳志聖以上所取各員於八日下午五時十五分在議事廳面受葛正隊長訓詞後即日起均升爲副棚長並佩帶一道紅線昨日已有命令發表矣 
[戚地審廳長蒞新續聞]  
　　新任上海地方審判廳長戚運機昨午八時乘坐馬車率同隨從人等至審判廳經前廳長張允同迎入茗談片刻遂將關防印信並一切文卷面交後戚廳長接印禮成即至辦公室與推事官書記官等叙談旋傳錄事及承發吏與公役等入内面諭略謂滬上爲華洋雜處民刑訴訟較他處爲多辦理務宜勤愼今本廳長蒞任之初所有一切公務悉仍舊各員役咸唯唯而退至戚之眷屬業已隨同來滬賃屋於本城石皮弄某民房爲公館午後戚廳長又發出第十四號布告云爲布告事照得本廳長於本年八月十九日奉江蘇高等審判廳第四一四○號訓令内開案准司法部總務廳送達本月十日第五八六號部令開張允同調署京師高等審判廳推事所遺江蘇上海地方審判廳長員缺派戚運機署理遞遺安徽懷寗地方檢察廳長員缺派劉以茀署理此令等因奉此本廳長業於本月十日接印視事除呈報曁函致外合亟布告仰本廳管轄區域内各該訴訟人等一體知悉特此布告 
[兩路任前局長之去思]  
　　前滬寗滬杭甬兩路局局長任筱珊君前奉部令内調遵即預備交卸當經屢請趙君從速接任惟直待至四日趙君始派人來局接洽又因是日適值星期六時將散值當約於六日星期一交替外傅交代手續未清節係屬傳聞之誤云現有滬杭甬鐵路警察吳楊王三巡官曁全體巡警製就去思傘一頂德政牌四扇匾額一方均巳在杭垣製成定今（十一）日由杭運滬并由楊巡官選派巡士二十名並向淞滬警廳商借軍樂隊一隊惟今日午前排導送往法租界寳昌路任局長庽所以誌去思又聞任前局長交卸後携眷赴杭游玩昨日（九號）上午由杭乘M字大班車附掛於杭來早快車返滬聞日内卽欲北上云 
[少年宣講圑募建圑所]  
　　本埠少年宣講圑總部爲滬上各界青年所組織成立於民國元年歷來舉行定所宣講·游行宣講·化裝宣講·及附辦露天學校·國民學校·童子負販圑·公衆閱報社等事業另設同志勵進集謀個人三育之進步經常費用均由圑員擔任曾在敎育部及各行政長官署立案分設南通蘇州支部二處今春因圑員日多原有地點不敷應用並因擴充圑務發展社會敎育起見募建圑所及通俗演講塲化裝演講藉收間接勸導感化之效不分等級不取費用誠爲滬上社會敎育之先鋒推預算經費浩大該圑同人量力捐輸外猶恐不足乃募捐五萬元業蒙大總統·蘇李督·浙盧督·豫趙督·及各界各圑體先後贊助成績尙佳茲定陰曆八月一日假座大舞台演劇籌欵藉資補助建築經費想屆時熱心之士定必惠然前往贊助也 
少年宣講圑募建圑所之圖 
[工部局秘書宣佈意艦軍火問題]  
　　大陸報云浙督盧永祥指意軍艦私售軍火事上海意總領事曾否認之載見九月二日報端據其所言似此事已由意總領署與工部局會同辦妥但現據工部局秘書李台爾云此說錯誤李氏恐人誤會現已宣佈謂所稱私售軍火之問題意領署並未會同工部局辦理雙方並無了解云 
[省敎育會講演注音字母預告]  
　　江蘇省敎育會因北京高等師範學校敎員兼注音字母講習所所長王藴山先山及研究國語至爲純熟之陸衣言先生來滬考察特訂於本月十三日（星期一）下午四時邀請王陸二君到會演講王君於注音字母研究旣深提倡尤力陸君潛心國語又極精深均爲遐邇所同欽此次由該會訂請講演想吾商學界之有志考求注音字母者屆時必連袂偕往也 
[青年會今晚之音樂會]  
　　尼掰羅即黑人音樂隊早爲歐美各國歡迎我國音樂家亦久耳其名茲該隊游歷吏亞順道來滬本埠青年會爲提倡音樂起見特挽於本星期六即今晚八時在該會大會場試奏音樂并唱歐美歌曲佐以新到景戲名（資本家倒　）共五大本以助餘興聞此片昨始運到頗爲名貴入座券該會會員只取四角非會員七角售至今晚八時截止云 
[工業化學工程師演講預誌]  
　　寰球中國學生會於九月十八號即下星期六晚七時特請工業化學工程師楊子嘉君演講（工業化學與國際貿易）楊君畢業於法國里昂大學得有工程師學位歸國後組織新中國直際貿易公司學識經騐造詣俱深各種化學工藝均能實地製造凡所言論當使聽者獲益不尠聞是日非會員亦可往聽不用入座券云 
[四川赴法勤工儉學會學生今日放洋]  
　　四川華法敎育會送來赴法勤工儉學會學生八十三名已於星期一日到滬由該生領袖吳宥三袁文慶王興昔三君挈同全體寓名利大旅社昨由法領事發給護照於今日上午十一時由黃浦碼頭乘（阿特爾蓬）郵船赴法其中有自費生三十餘人均由四川重慶商會會長汪雲松津貼該生等赴法外有湖南學生曾鎭嶽江蘇女士張近瑄吳佩如鄭壁芋等本所並派代表陳爲人往送云　 
[南京路商界義務夜校開學]  
　　南京路商界義務夜校於九月九日夜七時行開學禮振鈴開會敎員率學生向國旗行三鞠躬禮畢由余華龍君主席報告宗旨朱華德君報告本學期辦法虞秉榮君演說校長潘勵紳致訓詞搖鈴散會時已鐘鳴九下矣 
[吳江旅滬學會之發起]  
　　朱劍芒吳敏於等以吳江旅滬人士雖有同鄉會之組織但以職業各殊聲氣仍鮮流通特再發起一吳江旅滬學會邀集在滬任事敎育界新聞界及散在滬校就學諸君定於今日下午四時在老垃圾橋詒德里吳江同鄉會開會討論并擬發行週刊藉以交換學識一俟公議辦法後即行出版云 
[承天學校近聞]  
　　沈家灣湯恩路承天英華學校本學期報各者計有一百五十餘人因之原有校舍不敷應用乃添租隔壁洋房數間又添聘聖約翰畢業生丁維嶽君等分擔敎授定於九月十二日開學十三日正式上課云 
[女子美術學校開學]  
　　西門林蔭路上海女子美術學校於昨日（十日）上午十時行開校禮到會男女來賓及校董敎職員學生共一百八十餘人會場秩序極形整齊敎職員曁學生向國旗行禮後首由劉海粟代表發起人叙述創辦斯校之主旨並報告經過各情形繼由校長李超士致訓詞敎員江亞塵錢鑄九演講大致不外提倡與研究並進意義次由校董曁來賓相繼演說因限於時間所講皆係鈎玄扼要之言茲將各人所講之題目分錄於下（一）景梅九君演說美術的人格（二）何子奇君演講眞善美（三）張墨池君演講藝術世界（四）姚作賓君演講自由的解說（五）江頴年君演講女子的藝術敎育（六）俞寄凡君演講精神的生活演畢全體攝影散會已一時矣 
[西華德路商界聨合會談話會紀]  
　　西華德路商界聨合會於二十五日開職員會因到會者不足法定人數改開談話會會長沈佩蘭報告開會議題（一）國民大會策進會本會已經加入所有經常費理當照付經衆贊成俟下次開會通過（二）本路老小菜場一千三百零七號及一千四百二十一號之來函云因房東擬加房租要求本會派員至新瑞和洋行懇請免加房租現在米珠薪桂生意前途不堪設想若再加房租實有支持不下之勢經衆討論良久本會當去函新瑞和洋行懇其免加或緩加以舒商困而安商民多數通過（三）本路各商店報告本路電燈每至七八句鐘失明數小時之久按此等時候乃商業進行之時一經電燈失明損失頗鉅務請本會去函電燈公司將修理機器提早時間俾商業不致停頓經衆討論亦當去函電燈公司請其修理機器時候當在日間以維公益而免商家損失衆贊成通過至十時餘遂散會 
[食米平價局開第九次常會]  
　　上海食米平價局昨致南北市米業公函云查食米平價局前經董事談話會議决每逢陰曆初十二十月抄准下午四點鐘在民國路新開河永大號開常會一次等因茲定於舊曆七月二十九日爲本局第九次常會之期務希撥冗惠臨公同討論云云 
[預防雙十節之國民大會]  
　　政府近悉滬上將於雙十節舉行國民大會特密電盧浙督飭即轉致何代護軍使設法防止聞何代使業已函致警廳希即飭屬一體防止云 
[交涉署尚未接到調查俄幣損失之部令]  
　　住居本埠之浙江海鹽商人王維德近函呈交涉公署略謂閱報載有外交部令調查華商俄幣損失數目預備交涉賠兌等因頗願勉盡義務先行調查請爲核准等情當經許交涉員查明署中亦未奉到外交部此項公文恐係傳聞之誤聞將此意諭知云 
[華洋商輪同業公益會備案]  
　　船商侯三陽等以華人之服務於華洋各商輪船上自買辦帳房下至茶房水手人數甚多統計不下數萬人内中貧富不一貧者每遇疾病死亡無資調理喪葬情殊可憫特發起組織華洋商輪同業公益會以資維持業經議定簡章呈請上海縣公署請予給示備案沈知事據呈後當已准如所請備案給示矣 
[錢能訓來滬豫聞]  
　　前國務總理錢能訓將於十四日乘滬寗花車來滬云 
[灑掃局籌備丁祭]  
　　本月十六（即八月初五日）爲秋丁祀孔之期昨由文廟洒掃局司月董事通知敎育機關各職員於夏時八月初四日舉行演祭並於初五日黎明舉行助祭所有禮服照舊公備至恭同洒掃已定 
於八月初二日舉行云 
[證券物品交易所揭示三則]  
　　市塲揭示第一百零一號棉花買賣單位現定自本月十日起改爲一百擔其以前巳做五十擔之買賣務於十日以前自行了結特此通告又市塲揭示第一零二號九月九日後市起通州花每市添做二盤共計開二收三盤特此通告又市塲揭示第一零三號棉花部經紀人瞿少穆前曾提出廢業理由書請求告退嗣因該經紀人對於交易關係尙有未經了結之處暫緩告退曾於八月二十六二十七兩日揭示市場現查經紀人瞿少穆於一切交易均已了結清楚應即准其告退特此通告 
[輪局呈訴航線並無違背]  
　　本埠裕大輪船公司經理周若霞呈南滙縣知事文云敝局開駛飛霞小輪業經遵章報關轉呈交通部核准註册給照行知保護在案乃有豐昌輪局同業嫉妬意存壟斷擬以敝局行駛路綫不符等情來案攻訐當令知敝局並分令第九警區查復之下即經商具呈聲明而區員費毓麟並不遵令查明據實具復竟以敝局輪照載明原定航綫行駛白蓮涇等處現在改道行駛藉口有閘港字樣蓋閘港即新場南閘港之閘港非西閘港出口黃浦之閘港實屬違背定章等情朦復致奉傳訊敝局閱悉之餘不勝駭異查敝局報部航綫係上海迄大圑經過周浦沈莊下砂閘港杭頭新場等處鈞署亦有案卷可稽旣無白蓮涇字樣即閘港上更無南字敝局係照原定航綫由大圑開行經過新場杭頭出閘港口達上海其周浦等改用民船接送自問並無違背况敝局開行時刻上海係下午二點大圑開行七點經過新場八點半豐昌輪局開行時刻上海係上午十點新場開行上午十一點其中相懸約三四點更無危及行旅之可言對於豐昌輪局及費區員呈復各節認爲虚僞朦證爲敢備情聲請伏乞縣長鑒賜立傳豐昌輪局執事及費區員到案集訊流究公判以明眞相而昭折服云云 
[加塡滬杭沿路之石子]  
　　新任滬寗杭甬鐵路局長趙慶華以此次滬上颶風猛烈深恐滬杭沿路線所豎之路局軍用兩種電桿電線及電話桿綫等或有被風吹折情事特派員沿途查勘去後昨據復稱沿路所設各種電報電話桿綫毫未損斷惟沿途軌道兩旁所堆石子因遭風雨打擊以致稍有冲動略爲鬆浮但石子爲塡塞枕木鋼軌之要物務宜結實應請運石加塡等情已由趙局長准即飭匠運石分運加塡矣 
[鋪築南車站一帶電車軌道]  
　　華商電車公司查得利涉橋至南車站北門口爲止沿路設之軋道因馬路泥土鬆以致軌道均已陷入泥内電車經過恐有出軌肇禍之虞亟應將軌塡高特於昨日起派匠將該處鋼軌重行鋪築矣 
[轉運公會函請認眞檢貨]  
　　滬杭甬鐵路轉運公會孫高二會長近以浙杭嘉湖寗紹等各處内地市鎭之店舖仍有出售劣貨爲數頗多推原其故皆由不知愛國商人暗在滬上私行訂購交裝運輪時際將貨包改換頭面混充歐美貨品朦運而入且因調查者不甚認眞致被朦混自應仍照原訂辦法凡轉運同業以後遇有貨客交裝貨物務必愼加檢查切勿兩代運輸以免流入昨已通致各公司查照辦理矣 
[郵務管理局通告]  
　　本埠郵務管理局昨發第四七一號通告云爲通告事案查民國三年十月二十六日所發通告第二三二號内開寄往法國或寄由法國轉遞他國之包裹暫停收寄一節現查此項包裹已可寄通所有前發第二三二號應即取銷再寄往比利時及荷蘭兩國之保險包裹現停收寄此布 
[南洋醫院分院現狀]  
　　南洋醫院自遷至小南門後因閘北一帶人烟稠密抱病者每有向隅之嘆特設分院於共和路口院長顧南羣主任醫生陳天樞醫員卞鶴千沈世延卓章調劑員施士雄諸城從十八日開診以來每日九時起至十二時止就診者爭先恐後總在七八十號以上均係送診給藥不取分文故每月開支頗巨幸有附近各廠家及諸大慈善家之補助得以稍資挹注云 
[吳醫照常應診]  
　　姑蘇吳仲甫君爲名醫曹滄洲之入室弟子精究男婦大小方脈前懸壺海上就診者多有奇效嗣因偶沾清恙回蘇養疴近病已痊仍回滬照常應診云 
[湖班小輪停開]  
　　昨得湖州報告謂該處上水安吉縣梅溪筱市等鎭於三日夜半山洪暴發泛濫而下湖州全城低窪之處幾成澤國吳興縣知事恐小輪　入冲激隄塘毁壞田禾立飭水上警察在江浙交界之南潯北栅守候上海招商戴生昌鎭昌立興等四公司開往湖班之小輪勸阻勿使進行故該公司等自五號起至昨日止已停班四五日現聞水勢尙未退去云 
[滬杭路艮山站新軌道竣工]  
　　滬杭甬鐵路杭段艮山門車站因近來貨運營業發達原有車道不敷停留貨車且該站爲江墅段中要道凡往來拱宸橋之貨均由該站承轉故經車務總管咨請總工程師於該站擇地添築軌道一條以便停留往來貨車之用經由工程處派匠役人等趕築迄今匝月始於昨日（九號）完竣當由工程處通電全路各關係人員爲此項工程已於九日竣工准十號起啓用云 
[大圑何家生航船遭險]  
　　有浦東大圑航船何家生於本月四號風潮正盛之際阿之航船由該處承裝上海北市豐記布號之布一百梱又鼎餘等號匯交上海某洋貨店之現洋三百元又支票洋四百元中途失事將現洋百貨盡遭漂沉事事後何報告貨主現各號以事出倉猝究竟現洋等是否沉落尙矚可疑未肯擔認損失昨日派友會同何前往失事地點查照證據再行商辦解决也 
[通令協緝田湛]  
　　淞滬警察廳長徐國樑近奉省公署電令開准湖北王巡閱使密電稱有前辦沙市電局長田湛在沙市擔任電局長時查有誤及要電並泄漏軍事情弊已咨請北京交通部查辦間田湛適已遠颺請即電飭所屬一體通緝該局長務獲解辦希爲查照等因仰該廳長遵即密飭所屬各區署所隧一體協緝等因到廳徐廳長昨已通令所屬一體注意查緝矣 
[水潭内發現腐爛男屍]  
　　二十五保十三圖地保康錫元昨投地方檢察廳報稱斜橋迤西馬業公所後面空地中有一水潭人跡向所罕到今晨有人瞥見潭中發現無名男屍一具查無家屬情有可疑報請相騐當經許檢察官毛檢騐員等蒞塲騐得該屍死後已久腐爛堪難辯年歲面貌屍用油衣麻繩扎縛足見謀死之後移屍抛棄遂塡格判由堂棺殮發封厝壇候示油衣麻繩一併帶回儲庫 
[電車碾斃小工]  
　　昨日下午二點三刻時有身穿破藍布短衫褲年約三十餘歲之小工某甲在法大馬路永陞和鞋店面前馬路上洒水適有自西至東自東至西之電車馳來一時不及退讓致被二十一號電車撞倒碾傷頭顱及腰腿等處腦漿流出立時斃命後由巡捕到來將電車司機人號碼抄錄回禀捕頭飭探將屍車送同仁輔元堂騐屍所聽候禀請中西讞員檢騐核奪 
[汽車撞傷行人]  
　　昨日上午十時許有製香爲業之浦東人沈正良行經吳淞路被某號汽車撞倒腿足受傷由閔行路捕房一百六十六號華捕瞥見當即前來抄錄汽車號碼另雇車送受傷人往同仁醫院醫治一面歸報捕頭候示 
[僧人跌斷足骨]  
　　普渡山僧人明士來滬寓居閘北靜修堂於昨午附搭某號電車行經浙江路南京路口中途躍下跌斷足骨當經老閘捕房二百八十二號華捕查見前來雇車送往仁濟醫院醫治 
[押交冐領婦女之保証人]  
　　住居閘北恒通路恒通里五十六號之鹽城人徐德惠之妻陸氏日前被同鄉蔡二拐逃至胡家木橋被五區三分所崗警查見以其形跡可疑拘入警所經唐署員訊據蔡二供係正式夫婦並邀其姑母陳蔡氏到案作證又央陳如堂徐金標朱松亭等投案具保始得釋放嗣爲德惠之父徐萬成兄徐德本訪明前情呈訴陳蔡氏等一干人唐署員集訊之下併解司法科奉段科員判押候交出蔡二陸氏再行核辦昨日該被告等已將陸氏交案惟蔡二尙在逃恐一時未能交出也 
[廠工控地保夥訛詐]  
　　某紗廠工人姜桂芬前日投四區二分所控十一圖地保夥宋蘭亭假冒奉貴所長命令藉端向民恫嚇訛詐被騙去大洋三十八元請爲澈究等情倪署員得悉之下立即傳宋到案收押候查明原由再行核辦 
[尙有另案關係]  
　　尹久　錢新來指控寗波銅匠梁阿三於上月十號糾黨在虹口西華德路將尹毆打成傷又將錢值洋一百六十五元之金表練等物搶去業由捕房包探將梁拘解公共公廨判交三百元保候訊在案茲由承辦此案之中西探查得梁尙有在黃浦灘英領事署門首及蘇州路攫取岳阿張身畔現洋六元張泰成身畔鈔幣十元因昨晨　開審之期故傳同以上四事主將被告解廨旋尹等與被告之律師見李襄　　英包副領事會審他案時久未結恐不及再訊本案遂同聲請求改期當奉核准着被告仍交原保候下禮拜五訊核 
[誌謝]  
　　昨承商務印書館贈第十六號東方雜誌一册又青年會贈尼　羅音樂大會入塲券二紙均此謝謝 
來件 
[敬告上海大慈善家及直隸山東河南三省旅滬同鄉會館速起組織籌賑機關書]  
　　嗚呼天禍中國兵亂相尋北方段系雖倒而南方戰雲又起姑不暇問南方之若何擾亂近數日來字林報疊載直魯豫三省旱災已成直省有八十餘縣苦無糧食小麥本年全無收穫夏間直豫奉並魯省之一部分同苦無雨秋收遂亦無望有若干縣窮民已將草根樹皮爲食搶刦之案因之益多甚有爭奪樹皮毆打致死　民乏食情形於此可見月前會有萬二千人逃赴關東嗣因奉省災况亦重一時難以救濟直督曹錕擬以工代賑現有的欵十五萬元上海縣亦有籌辦小麥之舉惟災區綿延四省僅直省有十五萬元之籌備吾恐杯水車薪無濟於事彼外人爲我代謀理應萬分感激雖民間抒抽久空而上海爲通商大埠急公好義者不乏其人况當國民力爭人格之際自宜不分畛域急起直追從速組織直豫魯奉四省急賑籌捐所鄙人一价寒士有其心而無其力尙望熱心慈善大家迅起協議登高一呼則衆響斯應多籌一錢即多救一命臨穎不勝待命之至如有需用鄙人之處謹當趨前領敎也崑山朱怡劍敬啓 
通訊處上海新閘路辛家花園中華工業專門學校或本埠西武昌路工界協進會 
雜評二 
[惠州消息（訥）]  
　　本館港電謂馬濟將棄惠州外電亦謂惠州已爲陳炯明所有今又證以上海粤人所得之消息則惠州攻破之說當非虚矣吾於是乃有兩種感想以一方面言凡以武力自豪者終必失敗皖派之失敗以此今今派又以此人民孰不希望推翻軍閥者此粤人之所以聞桂敗而喜也又以一方面言皖滇本携手陳炯明又與李厚基連合盛傳李氏軍中王揖唐實爲參謀則安福尙在活動可知今陳之勝利不啻即安福之勝利安福死灰難保不燃此又不能不聞陳勝而懼也 
公布欄 
[上海地方審判廳]  
　　判决主文（民一庭）一件判决崔光濟與王福康因欸涉訟一案主文被告人應償還原告人洋七十元訟費歸被告人負擔（民二庭）一件判决周柏森訴黃春桂債糾葛一案主文黃春桂應償還周拍森洋四十九元訟費師黃春桂負擔 
　　佈告執字第一八四號爲減價召買事照得陸伯鴻訴張厚生等債務糾葛一案業經本廳因該債務人張厚生等抗不遵判履行依據債權人之聲請將該張厚生所有之不産標封鑑　召買在案茲因開　無人投標應將原價再减百分之五得洋二百四十四元八角二分五厘特定九月十日在本廳設　投標九月二十五日開標凡居民人等欲買此項産業者仰即如期開具姓名年齡籍貫職業往址價額來廳投標屆期依法開標以所投　債最高者爲得標人得標人應於即日繳納五分之一之定銀餘欵限交産時一交繳足當由本廳給予管業證書收執管業倘逾限不繳即以投標人中價額次高者　補仍照前開程序辦理仰居民人等一體知悉倘居民人等對於此項標産上有權利可以主張者務自公布之日起來廳依法聲明並仰各利害關係人於開標之日一體到塲毋得自誤切切特此佈告計開（一）目的物張文保户則田 
九分四毫（二）目的物所在地二十五保一區十四圖恃字圩二百零九號（三）最低價額大洋二百四十四八角二分五厘（四）承辦書記官龔鴻揆承發吏李福生（五）閱看筆錄之處所本廳承潑吏室（六）領看人債權人陸伯鴻承發吏李福生（七）投　標　第四　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南京號游美學生圑紀程（四）] [  趙邇傳]  
　　二十八日天氣清朗上午十時行經長崎夜徽雨舟行二百八十五哩 
　　上午各校代表集議公推朱少屏先生爲本圑圑長又推中英文書記各一人設公布會計交際遊覽四部部推委員若干人分任各項職務並議决三事 
　　（一）舟抵橫濱檀香山舊金山各埠拍發平安電報至滬託各報登載以慰戚族之遠念（二）造具表格各自塡注（三）每人納美金一元充各項費用夜餐時山朱君當衆報告 
　　二十九日晨天霧午後晴晚徽雨惟風勢尙順無暈船者上午十一時行經神户舟行三百零六哩 
　　是日爲日曜日上午十時半耶敎徒四五十人集於艙面舉行禮拜並募集捐欵爲贈助舊金山慈善事業之用 
　　下午四時葉崇智杜庭修諸君爲通艙乘客演講彼輩率自香港登舟赴美經商或作工知識淺穉易遭困阻今得諸君指導獲益良多聞願任講演者頗不乏人自可賡續舉行各客遇此機會必能悉心諦聽也 
　　夜八時半舟醫發出小圓木盒令乘客大便時置糞其中以備明日舟抵橫濱時查騐又水菓爲寄留細菌之物未食者須擲之海中云 
　　三十日天晴午刻抵橫濱港舟乃停駛日醫三四人登舟檢騐斯時同人齊立艙而船員陪同檢疫員點查人數怱怱察視一過並未詰問蓋乘客上舟之先均經種痘且大便均已交騐自可省去他種手續也惟日人以上海爲虎疫流行之地船舶過境取締綦嚴是時舟中便所悉由日醫封閉另以便桶送舟蓋恐便溺入海流至港内或爲傳染之媒其防範之周密可想見已　　是篇於橫濱港中草成倉卒付郵抵岸後一切詳情俟後續告 
筆剳 
[繡像記（下）] [  梧碧]  
　　彌留時神志怱清堅執婉貞手曰吾方幸得婦如卿可享盡温柔福今其已矣雖然吾身死精靈當不昧三更　裹或猶得相晤卿愼勿過悲使吾精靈見而滋痛欲慰卿又苦不能也少石旣殁婉貞初欲殉之繼念腹孕已六月果得男者爲韓氏延宗祧亦所以報夫也乃毁容守節矢志靡他然當凄風苦雨之夜念泉台路冷魂魄何依已不知洒却幾多情涙矣産期旣屆果獲一雄婉貞心少慰遂立日撫孤偶暇輒分絨繡少石像繡時不用照片爲標準人詢其何所依據婉貞悽然曰吾心中固深鐫吾夫影偶一闔目即見吾夫立吾前是豈猶不足供吾摹仿耶吾且必其酷肖也數月而像成果眉目生動栩栩欲活少石生時好以手撫頷像亦作此狀遽見之恍似少石現身軸中見者莫不贊爲神針而尤以爲婉貞繡像時必一秉眞誠精誠所寄故能妙肖至此婉貞懸像於臥室之上方曰吾夫雖死其精靈必每夜來視吾然人鬼異趣吾夫或無安身處今而後當得所憑依而吾之未了情緣亦得有所灌注矣少石啫食水果婉貞日必擇其新鮮者祭之祭後輒自食無餘曰此祭吾夫者吾當食之戚當中咸嘆其痴而憐其遇焉今者其子已成人方肄業某專門大學頗能自勵嗚呼婉貞有子其亦可以少慰矣（終） 
諧著 
[唐詩新解] [  吳埜如]  
　　合昏尙知時鴛鴦不獨宿但見新人笑那聞舊人哭合昏花也尙能知時鴛鴛鳥也且不獨宿輕薄兒送舊迎新無足怪也第未審與曹張握手聨歡之時亦曾念及小徐娘在啤酒瓶中討生活之苦况否耳 
　　在山泉水清出山泉水濁侍婢賣珠回牽蘿補茅屋得意時爲羣衆所推戴有如在山之泉水其質清失意時爲羣衆所吐棄有如出山之泉水其質濁營房室陋所費不貲往日所刮之民脂民膏勢不至不變賣罄盡不止零落無聊已達極點可與語者　隨侍在側之八人而已摘花不插鬢採柏動盈掬天寒翠袖薄日暮倚修竹 
　　暇輒與木屐兒從事操練然而英雄無用武之地猶之摘花不插鬢也身在此而心在安福安福已矣採柏盈掬何補於事金風乍動天氣漸寒啤酒瓶已非應時之物日暮窮途空倚木屐我將終老此中乎 
新聞拾遺 
[菴門貼廣告] [  隱厂]  
　　寗垣古地藏菴近於門前貼有黃紙廣告一大張上書語句頗類商家之聲明冒牌讀之殊堪發笑原文如下（本廟地藏王祇有一座極其靈驗凡有所求必　所應不料近有無恥之徒假本菴地藏王名義在外招搖欺弄香客魚目混珠眞僞難辨人心不古實堪痛恨茲因本月三十日爲地藏王壽誔外間冐牌甚多故此聲明務望善男信士屆期聨袂而來拜壽吃麵認明古地藏菴四字庶不致誤本庵住持僧妙華稽首謹白）噫可謂離奇怪誕者矣 
[臀部顯干支] [  蓮裔]  
　　蘇州城東華陽橋袁姓家於昨日産一男孩臨盆之後産見孩之臀上隱約有庚申甲申等四字漸發紫色益爲顯明家中目爲奇事往觀者均稱怪異或云庚申指年甲申指時將來是兒必貴云云因事出離奇而且確切今幾傳遍闔城人所共知矣爰誌之以待生理家之研究 
[大刀遇闊斧] [  吳秉悟]  
　　寓成都路木匠陳某與金姓屠夫比屋而居金有一子年甫三歲昨嬉戲門前陳怱怱目外至致觸跌一交額際受有微傷因起衝突始而口角繼而用武陳手持巨斧奮躍直前金亦以牛刀對待旁人恐釀事端爭前勸阻雙方始暫息其爭同往某茶肆中以去未知若何了結也 
[課堂變書場] [  嘯月]  
　浙江路某私塾在授課時常講西遊記數回以博學生歡笑而鄰居亦羣集旁聽莫不津津有味以致一般學生放課歸家時在途中有效孫行者之蹤跳者有學猪八戒之怪呌者小說動人抑何其甚然此種怪異之談絶不宜於當今科學昌明時代况兒童智識未開更不宜以神怪之說印入其腦該塾敎者其然吾說乎 
小說 
[社會小說衆醉獨醒（一四八）] [  瞻廬]  
　　二十四回做活計補充學費理亂絲賠貼功夫隔了一會子聽得張太太道徐娘子放銃了又隔一會子聽得大媳婦道徐伯母又銃了又隔一會子聽得一媳婦道徐伯母連放三個銃了再看他娘時綳緊了面皮悶悶不開口幾次三番數碼籌賠給他人額上迸出亮晶晶的汗珠兩隻手色色索索地抖（極態可掬）小狗子不懂風雲氣色依舊猴在娘身邊要討取這錢囊裹的錢錢没討得討得一頓臭駡道小寃家小畜生都是你猴在老娘身邊帶累老娘摸不着好牌一疊手放了三個銃你這討債鬼晦氣星遠一步好一步你再在旁絮聒子細揭你的皮小狗子討了没趣怏怏走去一時又没錢去買東西便不向門前游玩一溜烟闖進同居林姓的屋内外面娘子遣開了小狗子以爲牌風轉移輸錢便可恢復誰料越賭越輸身邊的碼籌輸得一根也没有（可謂一籌莫展）借了一底又輸得七零八落心中悶得甚麽似的兩片嘴唇儘力的聳起和猪八戒的嘴巴一般休說油瓶掛得便是醋瓶酒瓶一古腦兒的瓶也都可以掛得正在没好氣的當兒忽然小狗子從林姓那邊哭哭啼啼的走出來揑着一把鼻涕哭告道媽媽我没有弄亂他的絲他硬派我不是噯噯我不要（你要什麽）說時刁嘴欠舌同怪鳥呌喚一般座上四個人除郤娘子大家都聽不明白娘子正待動問早見林老娘捧着絲砣氣噓嘘跑到面前向娘子聲訴道徐娘子你看絲砣上幾組絲被令郎弄得亂七八糟小狗子又哭又跳道老太婆活見你的鬼你自已弄亂了倒怪着我噯噯我不要 
自由談之自由談[  鵑]  
吾國人之不守時爲至大惡習每遇宴集訂六時者往往以七時或八時始至於是守時之人乃大受其困當今社會百務競言改良此等惡習似不容不改良者華盛頓生平以守時聞此其所以不愧爲英雄也 
 
 

Page 15

 
 
   
 
 

Page 16

 
 
常識 
常評 
[蚊蠅問答] [  隨]  
　　蠅問蚊曰子殺人幾何矣蚊曰我族不過吮人之血輸入毒質傳瘧於人耳彼萬惡之政客鼓動政潮忽起忽落亦如瘧之一日一發間日一發然然則我族僅傳瘧於人此輩且傳瘧於國矣奈何人之惡政客不如惡蚊 
　　蚊問蠅曰子殺人幾何矣蠅曰我族不過傳布汚穢之物使人或間接嘗糞以成危險之疾耳近今萬惡之罪魁盜竊國帑日以金錢誘人視人如娼妓使一般人之精神名譽自落於坑厠之中終身滅頂而不能自出是我族僅殺人之肉體彼且殺人之靈魂矣奈何人日日謀捕蠅而不能捕此萬惡之罪魁 
　　秋風過之曰爾曹遇我即死耳水先生聞而凄然曰秋風能死蚊蠅而政客無恙也罪魁猶逍遙法外也何蚊蠅之不幸惜吾不能傾四海之水一洗彼萬惡之人心 
道德叢話 
[自省語] [  田稻豐]  
　　（我要問我自已） 
　　（一）冬天六時以後夏天四時以後我能起來嗎 
　　（二）我能天明卽起醒後不貪眠嗎 
　　（三）晚間十時我能從容安睡嗎 
　　（四）我能戒除一切無益有害的啫好嗎 
　　（五）我對於職業上有充分的能力嗎 
　　（六）我的職業有擢升的希望與進步嗎 
　　（七）我自信職業上的信用和經騐是確有把握嗎 
　　（八）職業的　功與失敗我能知道原因和挽救嗎 
　　（九）我信科學的辦事法嗎 
　　（十）我能量力儲蓄嗎 
　　（十一）經濟上我能量入爲出支配的當嗎 
　　（十二）我不輕易負債嗎 
　　（十三）我能戒除一切的奢侈嗎 
　　（十四）我能量力帮助慈善的　嗎 
　　（十五）我能愛惜光陰嗎 
　　（十六）與朋友　際我能不失信嗎 
　　（十七）我愛父母兄弟如　妻子金錢嗎 
　　（十七）爲　愼重公衆和個人的衛生嗎 
　　（十九）我吃飯的時候能彀仔細咀嚼嗎 
　　（二十）我能天天沐浴嗎 
經濟 
[牧畜淺說] [  超雲]  
　　牧畜爲天然富源無論圑體或個人均易舉辦者也就中如馬牛羊豖等旣能産出天然物足供食品及工業之需更能備軍用及運輸之用提倡改良之道誠有不可或緩者茲就選種飼鹽取皮剪毛製脯等分項說明如次 
　　（一）選種欲圖畜産之發達則第一要事即爲選種考馬種之良者國内首推蒙古馬伊犁馬次則川馬大理馬國外首推阿拉伯馬次則夫蘭德馬阿丹勒馬等均剽疾善走任重耐勞以之充軍用戰馬最爲相宜牛種有黃牛水牛之分而良種則推新疆蒙古出産之犛牛體壯力巨陟險如夷可以服犁可作食品羊種之良者國外有美利奴羊國内則産陜晉直等省者可供取皮産新疆蒙古等處者可供剪毛均佳種也至於猪種則我國於世界各國中實首屈一指而尤以江浙等省爲最佳從事牧畜者苟審愼選擇之必可收美滿之效果 
　　（二）飼鹽自來農家對於牲畜飼鹽一事均不注意故偶一道及之輒多詫爲不經不知畜類飼鹽功效極大鹽務署曾於五年擬定勸誘獸類飼鹽辦法八條並獸類飼鹽利益說明五條擬從北京入手以次推及各省蓋獸類飼鹽旣可增加劣鹽之銷場而畜類亦易肥腯歷久不衰也 
　　（三）取皮皮革爲用最廣卽以軍用革製品而類皆仰給外國每年耗費殊屬不貲國内製革事業旣不發達卽有一二處稍具規模者又每苦經費不足屢有拱手讓人之說甚望海内資本家早爲之所藉挽回利權於萬一焉 
　　（四）剪毛我國獸毛爲出口之大宗而由蒙境運往俄國者尤較他處爲多内地牧畜塲所多不知剪毛故出毛極鮮誠宜一面提倡剪毛一面集資製造絨呢氈毯之屬以抵制舶來品之流入以供給國民之要需 
　　（五）製脯以肉類製爲罐頭食品旣能儲久獲利亦厚按世界旅行記所載南京下關英人所創辦之和記公司歐戰中肉品出口獲利幾達萬萬歐美人士無不交口稱道之吾國人任其壟斷甚且有不各和記公司爲何種營業者殊可歎也 
　　以上係就牧畜利益之犖犖大者而言其餘如牛羊骨角等類尤足　工藝之用我國歷年以來政變迭起對於牧畜事業除規定牧羊獎勵條例並於張家口西山（在北京）及石門山（在安徽鳳陽縣）三處設置種畜試驗場外其他各事尙未注意及之此後仍望吾民急起直追以振興牧畜而擴張我國一般之經濟能力焉（乙種酬） 
法律 
[孀婦改嫁之法律談] [  莘民]  
　　孀婦改嫁本爲法律所許但全國之中除貧賤小民外士大夫家鮮不以孀婦改嫁爲可恥之事故行之者絶少殆因宋儒餓死事小失節事大之說流毒至今積習未改加之前清律例尙有命婦夫亡再嫁處罰之規定以致士大夫家凡夫亡後例應守節士俗相爲獎飾國家且有褒揚之典其意固甚善也然竊以爲男子妻死旣可再娶女子夫亡何不可再嫁男妇之不平等莫此爲甚且一經夫死即以未亡人自居一若此身亦無意於人世者試問虚度此半世之光陰生趣毫無於自身一方固多煩惱於社會一方亦何裨益茲將前清現行律中關於孀婦改嫁之規定略舉於左以供參考一時期妻居夫喪而身自嫁者離異按服制圖載妻爲夫斬衰三年蓋必服滿後始能改嫁也 
二自願孀婦改嫁須自願 
　　三主婚由夫家祖父母父母主婚如夫家無祖父母父母但有餘親即由母家祖父母父母主婚如母家亦無祖父母父母仍由夫家餘親主婚按孀婦自願改嫁而夫家祖父母父母或餘親如果故意抑勒不爲主婚改嫁者得由審判衙門以裁判代之此爲大理院補充之判例也 
　　四妝奩及財産婦人夫亡改嫁者夫家財産及原有妝奩聽前夫之家爲主按婦人除妝奩外之私有財産如因胺贈與或自已勞力所取得之財産於夫亡改嫁時應否許其携去法無明文但依現行律之解釋除其係受夫家之贈與外皆應聽其携去也 
　　五姻族關係姻族關係因婚姻解銷而消滅而現行律認改嫁爲婚姻解銷原因之一 
　　由斯以觀上述規定固有未備然再嫁爲法律所許則無可疑竊願世人勿於法律之外强婦女行此不平之事以爲道德也（乙種酬） 
衛生 
[瘧] [  傭]  
　　瘧之爲病寒熱往來中醫僉謂脾寒且夾濕痰更可笑者有謂瘧鬼爲祟者故曰（瘧不病君子）殊不　瘧之由來爲一種線狀病菌名曰瘧菌初寄生於水草之葉部性嗜動物血水中孑　常爲寄主迨孑　化爲蚊仍寄生於其體中故此等之蚊靜止時腹恒翹起是爲瘧菌寄生之蚊之特徵此蚊吮人血時乃由其口器傳播瘧菌於人之血管中於是乎瘧疾之種子種矣然其發生病狀也須待時機蓋血液中有一種血球名曰白血球者具極大之殺毒性能厄止瘧菌之發生迨體感外邪（風寒混熱）頓呈衰弱則白血球之殺毒性銳減瘧菌即乘機而動大施其繁殖方法而瘧成矣瘧菌之繁殖方法係産卵而孵化其孵化期有一日二日三日不等最普者爲二日一孵化是名間日瘧卵爲不規則之椭圓形被堅殻殻之破也需甚大之熱力故孵化時吸取血液中所有之熱以供其破卵殻之需而病瘧者極感寒冷雖覆衾被三五層曾不温暖者以此蓋人之體温全恃血液死屍之所以冰凉者血液不流動故耳皮時人體之熱力悉被其吸收以破卵殻而欲不感寒甚也其可得乎迨卵殻旣破新菌活動於血液中以增熱病瘧者又其熱如炙矣此寒熱往來之原因也間有先熱後寒者則以卵先在血管中隨母菌游動故耳 
　　瘧病在血管中極難醫治故中醫謂瘧無止法西醫大率令服鑫雞納考金雞納之效力僅爲清血液增加白血球之殺毒情可阻厄瘧菌之發生不能掃除種子故瘧疾恒多愈而復發者卽以其卵殘餘血液中遇機復發焉耳此瘧疾之大槪也 
　　蚊爲瘧之媒介旣如上述此外尙有牛肉亦瘧之媒蓋牛食有瘧菌寄生之水草因而剩留菌卵於其血管及肌肉中食牛肉者以烹調未熟爛菌卵卽入人體遇機遂發生繁殖瘧亦成矣 
　　防瘧法最好用預防法即（殺蚊）與禁食不熟爛之牛肉及常服（金雞納）以清血液斯可矣言衛生者不可不知也（乙種酬） 
識字捷法 
[應用字] [  濟滄]  
　　止象艸林初出地之形篆文作　　象艸本木之出（其基也假借爲足止之止後人加足爲趾又停也息也已也又靜也又尼也又留也又戰而被獲曰止又容止也又語助詞用在句末又僅也副詞力筋力也篆文作　象人筋肉勁健之形（力生於肌肉之習練）又凡精神所及處皆曰力如（目力所及）之力字是又物所勝亦曰力如筆力馬力又勤也務也又爲人役者曰力 
小說 
[模範商人（七八）] [  瘦鵑]  
　　第三十章最後之勝利 
天明了日光從雲中出來照見一小半的紅馬鎭巳變做了瓦礫場在那顆大樹下邊横着許多尸身眼晴都睜着臉色好像大理石一般大街中行人往來都哭喪着臉街頭巷口聚了一小堆的人在那裹講話都現着不高興的神情内中有一個人掉頭長歎像要心碎似的便是那市長湯德向午時嘉德却在他報館中開了一個大會請紅馬鎭住民都來與會商量鎭中一切善後事宜到的人果然不少山爾格湯德嘉和瓊士一班人也都在場嘉德當衆演說全是一派安慰的話說大家不要離去紅馬鎭紅馬鎭雖有一小半燒去了還有一大半儘能供我們迴旋我今天恰得了沙伊士一筆遺産數目可狠不少我已立定决心要把這律錢重興紅馬鎭願大家盡力助我好在無賴們死的死逃的逃了留着的全是好百姓再也没有摀亂的分子凡是昨夜被燒的人家都能開了損失單到我這裹來領一筆錢從新做起大家聽了這一番話都止不住拍手歡呼喊起嘉德萬歲來過了一天大家果然領了錢去依舊照常做事留着在紅馬鎭中有的已打算造起屋子來了嘉德又送了一筆錢給瓊士再造起紅馬大旅館來他那大音報館和德和印刷公司都一起放大把營業推廣到鄰鎭中去機器添辦工人也用得多了那邊的靜報館也收了來歸嘉和去接辦凡是那夜助着守獄和在大樹下跟着山爾格戰退無賴們的都有位置安插他又造了一個大工廠大招工人從此紅馬鎭中再也没一個没有事的人大家對於嘉德直好似萬家生佛一般眞個要蘇蘇膜拜市長湯德眼瞧着紅馬鎭又發達起來心中萬分快樂連市長都不想做了定要讓給嘉德嘉德却抵死不就說我是個商人我要把全副精神放在商業上做一此事呌我做了市長不但和紅馬鎭没有益處反有大害呢湯德没法只得做下去也盡心盡力的改良市政山爾格的警察長自然也不動本來並没有警察到此便也招了二百個警察分段站崗不但打架口角的事没有連賭徒酒鬼亦絶跡了這樣過了三年紅馬鎭已十分發達成了美國西部一個有名的大鎭嘉德心還不足又從東部請了幾個有名的礦師來把那此鈴騾礦旋風礦都察勘了一下子誰知竟出意料之外這兩個礦都是金鑛於是着手開採四方的人都到紅馬鎭來買金熱閙得了不得這模範商人嘉德的大名已傳遍了西部東部人人知道到此嘉德𦆵躊躇滿志得意中常向他父親老弼來和湯德山爾格說道這𦆵是我最後的勝利（全書完） 
 
