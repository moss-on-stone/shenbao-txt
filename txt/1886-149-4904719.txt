# 1886 - 149 - 4904719

 

Page 1

 
 
[新出石印小題嫏嬛] [  點石齋主人啓]  
　　石印小題文現已不一而足然祗取其宏富而選擇未精是集係芹香館主人採輯同人窗課會藝等作請名手選定皆係及時眉樣足爲揣摩家之盡臬尤妙在與已印之文藪宗海無一題相同並無虚題重題幾於無題不備共文八千餘首託本齋石印分訂十二本至校對精詳字盡端整猶爲餘事另有廟諱聖諱刋列簡首俾初學者知所敬避云准於初四出書每部價洋五元五角南北申昌並各書坊代售如欲　售者格外减價請至本　帳房及南市郭豐泰木行或後馬路景行里第二石庫門內郁宅雙梧書屋面議可也 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅連馳寳其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工梭定於本月二十四日出售白紙每部收回工本洋八分正想諸君當無不爭先快覩矣售處仍照　例先此布聞 
[七十七號畫報出售] [  申報舘主人啓]  
　　福利公司新到外洋救火藥水日前在白墮橋邊演試照會中西仕商同往觀看以驗功效見者無不喝彩本齋之　之也　望四處居民分叚購　以備不測更望好善君子開此風氣留以待失愼之家之所需以取信於目所未覩者則造福實無限量畫報之末仍附淞隱漫録國說一則　於三十六　 
日出售此佈 
[接録謝方山主政條陳擬稿]  
　　一郡城設局製錢節省運費各直省錢局例設省城廣西錢局其名寳桂近年以銅觔稀少久已停鑪且銅觔之來節節運解脚費頗多陸路旣難灘河尤滯恭讀嘉慶十九年諭旨向來雲南土貢例進銅鑪浙江歲進嘉鑪湖鏡兩淮旗進銅火盆相沿已久朕愛惜物力思以有用之銅觔庋之無用之地殊爲虛擲現在錢局官銅未爲豐裕若省此耗費俾廣爲流通地寳胥歸利用矣等因欽化查廣西南甯府向出銅器咸豐年軍興之際凡各路軍管應用鑼　悉由兩甯造辦其銅之所來率係滇產並各項廢用絧器皆由商人前赴百色廳一帶地方採寳百色上接雲南下接南甯也覇左江舟行甚便擬懇奏請飭下兩廣總督廣西巡撫察看情形或用商銅或由官員並收買各路一切廢用銅器選派廉正委員就近於南甯府城設局開鑪製造所得錢文按照市價或以易報或以開票足支太平府龍州一帶邊防應用旣節轉餉之勞又省運銅之費至省城之寳桂局亦不得因此竟廢當俟銅礦次第關辦如光綺前陳臨桂縣撈江曁義甯縣兩處銅礦皆於省城切近亟辦開採並出示收買廢銅卽資省局製造以應近地所需蓋能籌本省自給之方則益紓他省恊餉之力一相例减成招徠嚴限停止攷捐事秦漢以　至今不廢誠以國有要需不得不廣資民力以裕周轉我 
朝開捐從前多以豫東事急用欵至繁其間或開而旋停或停而復開要必權其得已與否嘉慶十九年吏部侍郎吳　請開捐例户部議上有請暫開捐例者有請常例推廣加增者又另議有言捐例之獘者仁宗睿皇帝諭曰推廣常例事多格碍難行現在軍需河工各項動用均出常年經費之外實不能不豫爲籌備暫開豫東事例此朕萬不得已之　諸臣食君之禄皆當忠君之事果有眞知灼見能爲裕國之策者必須字字確切不准泛作紙上空談若止言　例之　而别無良謀其言皆朕所稔知無庸虛陳奏牘也等因欽此於是捐例復開是年四月至明年五月乃止是收之　盈定設相之久暫今就海防事例而諭收銀定以八成開辦以來京外所收合計不及三百萬若恐捐途太濫當嚴保　騐看出結識認之條慮捐項落空當革分勸賒借挪移擔保之弊判流品之是非似不關餉費之多寡查咸豐初年軍事倥偬需餉浩繁籌餉事例减至四成而外捐更番遞折所收實銀不過二成虛銜等欵更有不及一成者然報部之案則遵用四成例文捐生習聞已久今一旦驟增實銀八成雖亦報捐時至實多觀望不前當兹　備要需應用鉅欵不少於咸豐初年光綺愚昧以爲與其加數收捐僅見些微增益何若減成嚴限頓使踴躍輸將擬懇奏請飭卜户部可　於此次限滿之後揆度情形酌减二成部庫以奉旨之日爲始各省以奉文之日爲始京外捐局實官化樣等項一律以六成實銀上兌虛銜翎支等項一律以四成寔銀上兌嚴限一年毋許推展較往年虛報四成大加比今日實收八　陡减各直省捐生一聞此信旣覺减成之易措又戒嚴限之勿踰必當紛至沓來爭先恐後約計一年之內奚啻十萬之增以上四事分之則各項互益合之則鉅欵可成以贍海防水師以製海軍船械將見始謀克濟早定遠謀　力漸充　儲人力愚昧之見是否有當欽遵咸豐三年二月十一日諭旨具呈酌定代奏謹呈光緒十一年十月初六日 
右稿友人自春明携來據稱謝主政於上年十月在京值設立海軍衙門之始陳此四事業經繕正恰當花衣期內例不遞奏又得津門封河密近之信主政遂怱遽出都致未呈遞然其立言有則足補時艱亟登報端以爲留心時政者省覧焉本館附識 
[本館接奉電音]  
　　昨接在京友人發來專電有本月初二日上諭三道敬謹譯登○五月初二日奉上　直隷布政使着松椿調補陳彝着補授湖南布政使欽此同日奉上諭吏部左侍郎着徐郙兼署欽此同日奉上　湖北巡撫着奎娬補受欽此 
[東洋疫盛]  
　　日本疫症近日愈形熾盛西京地方前月二十二日染疫者計城內二十二人城外二人大坂地方是日染疫者城內八十七人鄉間九十四人神户地方二十一日染此疾者城內二十三人鄉間四十九人天災流行誠可懼也 
[香港得雨]  
　　前報述香港乏雨兹聞有西友接到香港電信言已於禮拜二三四卽二十九初一初二等日　得雨澤旣霑旣足涸轍之鮒從此獲甦是可喜也 
[案無遁飾]  
　　蘇垣萬泰漆店之子倒斃線香橋河灘遍體傷痕伊父及祖母因莫得主名姑先盛殮擬俟查有端倪報官請究各情已登前報嗣因善長巷揚帮妓舘袁二家牆垣拆有窟穴外間紛紛傳說謂係袁二家凶毆致斃　垣移屍因夜巡經過棄置河干事經朱臬憲訪聞飭委總捕廳王司馬及南路總　會同吳縣查勘拿究豈知該妓舘門 
 
 

Page 2

 
 
逕紛歧外間則猪圈破竈床帳之後板壁均係活動彈指數下內啓其鐍揭板露穴始得蛇行而入內屋兩三椽似乎路絶矣又有暗竇較前更爲嚴密經北兩重始覺别有洞天幽房邃室苟非前度漁郎豈易遽窺福地况層層門户均有虔婆作眼勇夫把守而其出路又四通八闢貼隣之某棧某庵均有暗門可放故歴經嚴禁澈查而袁二之妓館終未能根株淨拔此次王司馬入門兠捕幾於無路可通甚至階升屋頂揭去鴛瓦始得直逹奥窔當獲到妓女大桂卿一名袁二之妻媳各一名又男班子三名女傭數人當於四月二十八晚發吳縣澈訊屍親亦已傳案投禀馬明府研問通宵由十一點鐘直至二十九日六點鐘退堂先由妓女大桂卿吐實因索賭債肇釁扭毆袁二主使男班子某某動手行凶失手致斃斃後某某等拆墻棄屍現在袁二已畏罪先逃妓女亦散惟伊尚未動身致被弋獲馬明府爰將行凶各犯兩名刑訊供認不諱隨卽釘鐐收禁將大桂卿移送長邑看管袁二妻媳發媒甲收錮以免串賴一面飭緝在逃之袁二到案訊辦仍先將房屋發封入官案情已無遁飾袁二雖在逃未獲然罪惡貫盈亦不能久逃法網也 
[主得人]  
　　揚州安定書院延聘山長向由督鹽憲專主周山長仙逝後經程都轉具文詳報曾爵帥當卽延請前四川鹽茶道蔡觀察逢年　　　席詎關聘到揚觀察曰赴玉樓之召曾爵帥擬另聘方觀察濬師爲掌教按觀察卽方子箴廉訪之介弟以詞林清品洊擢監司學聞經濟照耀一時今者絳帳高懸邗江士子當有同深歡忭者矣 
[春明紀事]  
　　四月二十一日殿試諸貢士大半於二十日晚在內廷六科等處朝房茶房住宿以便就近赴試殿試策題由內封送內閣於大堂內刊刻刷印堂門有惪護軍統領看守護軍官兵在內閣内外梭巡以重關防而昭嚴密○步軍統領衙門緝獲盜犯楊瞎子等十一名奏交刑部奉旨飭原拿弁兵將各盜解交刑署以便簽司訊辦○二十一日清晨禮部堂官於中左中右兩門下點名放卷新貢士分赴兩門聽點惪恩二護軍統領各帶本管護車二十名把門仍十名一次放入收掌各官先入計應殿試者三百餘人衣冠濟楚携考具入一切賞賚與覆試同至戌刻後試卷始收齊○本科繙繹會試中式第一名惠純鑲紅旗滿洲文瑞佐領下第二名伊克坦西安駐防正藍旗滿洲鍾慶佐領下第三名成安青州駐防正黄旗滿洲德潤佐領下人○前報皇太后皇上定於廿四日起前赴南北海兹聞奉宸院以南海各工緊要且豐澤園春藕齋等處工程興修過半聲請暫緩臨幸業經奉旨俞允矣○有內廷扛土夫役一人跑至景運門上口稱換牌當經值班官兵拿住禀知值班護軍統領立交東華門外偏吉官　聞此人係廣豐木廠工也○圓明園內有山石數塊清潤玲瓏光可以鑑石上自生花草枝葉扶蔬傳聞當年由江南等省呈進現奉懿旨欲將此石移至南海經總管內務府大臣回奏俟冬間地凍方可移動此際恐傷石上花草云○禮部傅示五月初一日黎明一甲一名進士率諸進士前謁太學行釋褐禮並恭謁大成殿行釋菜禮傳知國子監預備○四月十六日清晨雨至日暮始歇閻丹初相國於軍機處散值後步出景運門此處石階甚高雨後甚滑相國遽爾跌倒幸侍衛多人齊來攙扶以肩輿𢌿歸宅第次日具擅請假十日皇太后速遣太醫調治現已就痊矣○前門外大耳胡同有內閣中書張姓者暴染瘋疾於十八夜持刃自閹闔家驚惶張妻妾最多近日其家哭泣聲聞於四隣傳言張之爲人甚多隱慝云○四月十四日宣武門內馴象所一象暴斃經鑾儀衛入奏咨光禄寺派員及匠役赴該所將象剥皮剔骨統交武備院存庫以備御藥房需用○二十一日殿試聞諸貢士有未冩完及錯落者計八十餘名之多 
[賜宴盛儀]  
　　殿試後例賜新進士宴於禮部名曰恩榮宴讀卷執事各宫曁諸進士咸與焉前期禮部奏請欽派大臣主席是日望 
　設香案樂部和聲署陳樂光禄寺具饌禮部精膳司官朝服視布席主席大臣讀卷官鑾儀衛便席當後楣西向禮部尚書侍郎席當　楣東向均專席左右楹外席各三行左第一行爲受卷官席第二行爲收掌官廣第三行爲書榜官席右第一行爲彌封官席第二行爲監試官護車叅領席第三行爲印卷官席供給官席於露台左鳴贊官席於露台右均相向二人共席一甲進士席於供給官之左宗室進士席於一甲之左二甲一名三甲一名進士席於宗室之左均專席北向露台下二甲席於左三甲席於右均共席左右相向平明諸進士吉服先會禮部各官朝服會於金水橋辰刻禮部官屬入請赴燕主席曁各官由東長安門諸部禮部尚書侍郎出迎於堂檐下迺率諸進士重行北面聽贊行三跪九叩禮畢升堂旅揖和聲署樂作主席爲一甲進士簪花吏人分表金花於堂上下席間序班引一甲進士詣堂檐下東面立諸進士序立露台上見主席官四拜主席官答二揖次見讀卷官禮部尚書侍郎鑾儀使如前儀次見執事官再拜執事官均答揖畢主席出詣堂檐下西面立光禄寺官酌酒授爵主席受爵揖酹酒三光禄寺宫以次授一甲進士酒皆奉爵立飲卒三爵三揖主席答揖各官就位賭進士成就位坐和聲署升歌棫樸之章光禄寺官行　供饌如儀宴畢各官出席率諸進士詣香案前行一跪三叩禮席徹衆官退送如初迎禮諸進士皆隨出 
[會關駢誅]  
　　日前丹徒縣捕快行至利商碼頭東復春外國辦舘門首見有行路二人形跡可疑卽上前搜其身畔二人並不倔强祗將腰帶握緊略不放鬆捕快異之奪取詳視其帶之兩端藏有小旗上書某山某堂等字樣捕知爲哥老會一流人卽扭送保甲總局經孫局憲略訊二人姓名籍貫並其綽號卽飭轉解縣署並善言慰藉仍諭捕役當隨時留心盖以前月江隂某防營中有哥老會四人意圖剌死統領當被獲住搜出利刀小旗等物隨下令閉營搜查在各哨各棚又　出一花名簿人數約二千有餘大半皆隸防營食餉者統領鞫訊之餘多稱被人揑入其眞正起事者僅十四名據供不諱並稱各黨各處皆有濳伏如此處得手便入城殺官劫庫各處便同日起事云云統領不忍多死無辜隨請大令將此十四人正法鎭江與江隂毗連更宜加意防範諭畢捕役皆唯唯而退惟解赴丹徒縣二人現尚覊押因邑宰近有要公無暇訊究耳 
[嚴辦臺基]  
　　臺基之風滬上最盛而近年來杭城中此風盛行亦不亞於滬上斜街狹巷邃室深房但有漁郎卽可向桃源尚路大憲微有所聞密札仁錢兩縣嚴拿重辦兩縣各派幹役四路訪查盖此輩門路旣廣庇護者多兼之形跡全無未易下手上月二十日晚兩縣會同營局突出不意四路掩獲一時入彀者共十餘人餘則盡漕漏網有某菴女尼淫惡最著到案後卽笞藤條六百下餘則盡發官媒分别監押俟訊定後皆當荷枷遊十城門示衆也傳聞上城之黑牡丹豆芽菜剌薔薇等諸名皆有奥援不知能否稍從末减或云此事由署中某幕友告發故如此風行雷厲云 
[觀馬戱記十]  
　　細雨連日幽窗悶人前晚新晴乍開適車利尼班主見招因乘薄笨而往至晤沈仲禮叅軍王松堂司馬相與觀獅虎駝馬之奇驀遇一西人脫帽握手爲禮詢之知孫某署譯員曾受中朝二品頂戴盖叅軍之友也無何塲上樂作司馬曰盍觀乎來應之曰諾遂相將入座其第一折八馬並馳一花旦女妝領隊迷雅撲朔幾不辨其雌雄盖卽前所屢演者而衣甲鞅韉錯來鏤金則實見所未見由是而穿竹江由是而翻觔斗由是而怒馬疾馳由是而洋蚨角勝以及候之乘馬也虎之躍閘也要皆司空見摜無待再陳所最險而亦最奇者場上繫一鐵　一孩立其上或進或退或跪或立成如夔之一足舞或效鳥之鼓翅飛畢献所長略不傾欹翻跌技至此可謂神而化矣夜漏十二下戲畢余偕司馬歸則視叅軍猶與西人口講指畫縱論戲術之精奇焉旅邸凄其背燈無睡遂命不律候楮先生記之 
[賽力屆期]  
　　西人賽力改於今日下午此已列報兹聞此次除賽力之外尚有雞犬等畜亦須跑賽賭門是則又於賽力中别開生面想不乏爭先快睹者矣 
 
 

Page 3

 
 
[載胥及溺]  
　　初一夜半有泊在本埠浦中之中國兵船上水手三人坐舢板至招商局中棧碼頭正欲攏岸忽值潮水盛漲將舢板衝退恰兠於船纜上突然翻身四人皆落水中兩水手與舟子不知去向一水手稍知鳬水游泳呼救幸有碼頭看更人援之以起而三人之屍則至今尚無下落未識能撈獲否也 
[臺基有禁]  
　　滬上臺基雖經官憲嚴禁而終不能絶近來此風又熾大街小巷密室幽房每以老嫗作撮合山良家婦女量其彀中者不知凡　而無賴之徒反藉此爲索胙地步一見婦女行過臺基卽以污詞唐突勒索銀錢爭論之間有爲巡捕拘獲者及到公堂無賴固不肯自認卽婦女之被累者無論眞僞都不肯道出臺基二字但曰被彼拆梢而已公堂案牘中如此類者比比皆是安得賢有司正本清源飭令掩捕庶可保全無數名節而無賴亦無索詐地步矣 
[債户遞禀]  
　　昨報列債户銜忿一節嗣聞劉振紀等七户投英公廨遞禀聲明尹永瑞擅將莫榮昌盌店看管并驅逐各夥情形并稱尹旣在蘇呈控不應來滬岐控且不應擅管店業致我等各欠落空太守閱禀之下問劉振紀等爾等眞被莫榮昌店主莫荷亭欠銀否劉等同稱我等之欵皆有憑據且已在縣備案太守着退去候批 
[押交妓女]  
　　昨報列扭控串逃一節前晚由羅太守庭訊沈福壽周丁氏汪丁氏同訴前因又稱據李雲生言在製造分局爲司事每月辛俸六元旋開實係冐稱伊尚不能自顧家室致其妻常在母家不知周素娥如何聽伊謊語同伊逃遁李雲生供甯波人並未串使周素娥逃遁沈福壽等堅指李招周至徐家作葉子戱乘間兎脫我等藉傭工以餬口家苦萬分今伊將妓女串同逃匿致我等借項落空務請究追太守看李照認李初支吾太守喝笞李始供認周素娥之母給我計誘周素娥出門便可送我爲妻從徐姓家出來卽交其母領至阜康里我未同去太守間周素娥願僞匿否李答周與母商定太守問可將素娥交案否李答稱周在母處須問其母太守飭將李押令交周再訊 
[遵繳布捐]  
　　浦東洋涇鎭鄉民因布捐滋擾一事由縣訊辨後經布捐董事議令各布莊按月湊繳捐錢四十千文各布莊均各遵辦昨已投縣具結矣 
[並非誘拐]  
　　十六鋪金德興客棧中有兩閩人挈帶江北小孩兩名捕役疑爲拐匪知照十六鋪巡防局協同勇丁將兩閩人及小孩一併解送上海縣訊據　竹田洪在江北開雜貨店撫邢克明之子邢林海爲螟蛉子現擬挈孩回籍王源興供與羅同鄉小孩陳道士由江北出洋六元五角撫作義子均有媒証等語邑尊因着交出媒証此月前事也前日由羅等交出兩人據朱仁川供原籍江北小孩邢林海實由伊父邢克明自愿出據價賣經小的爲媒現在邢克明患病不克來滬特代剖明陳國裕供江北人貧困無聊將第三孫賣與王源興爲螟蛉子莫邑尊以羅王兩人旣非拐匪着覓妥保一面將兩孩分别交還邢陳斥退 
[隣婦評理]  
　　胡錫九之媳李氏自縊身死前已疉紀情形當胡媳死時隣婦某氏帮同解救事後胡忽稱死者身上失去簪釧等物值價甚巨疑爲鄰婦所竊隣婦以其無端誣竊心不能平前日聚集多人邀胡評理胡自知理屈挽人勸解罰胡以鼓吹一部在黑橋堍某茶寮敬神事遂寢息 
[英界公堂瑣案]  
　　包探秦少卿禀稱沈得源等在法租界河濵擺設地攤賭有王小弟唆使湖北流氓曾長奎等向沈勒索使費以致爭執各率羽黨大逞凶鋒共有百餘人之多未幾追奔逐北至英租界是以會同法捕拿獲沈得源等七人王小弟等五人并有東洋車夫王阿大被其毆傷左眼今將各人一併解案宋二尹訊問之下商之佩副領事判將沈得源等七名各責三百板再枷七天王小弟等五名各責二百板再枷七天發犯事地方示衆王阿大投醫院養傷○有種乞丐每夜在路乞錢又在各戲館兩廊下横臥經捕房陸續拘到二十名昨又解案宋二尹仍令驅逐出境○吳福生稱在英領事署爲侍者昨因扛床出外誤碰東洋車夫馬阿根卽被毆打由捕拘案馬阿根供與吳相識嬯戲爭論並木行兇佩副領事問吳遭毆可有見証吳答稱並無見證佩君以旣無見證可置勿理宋二尹謂可押馬阿根一天以示薄懲○前日有紹興人莊金初至寳善街之桂芳閣啜茗俄而在地亂滚堂倌見其手指已經斬斷鮮血淋漓知其患瘋當卽鳴捕拘至捕房昨日押解候審時莊又胡閙副捕頭喝令暫坐莊突將副捕頭抱住不釋差捕上前解開縳其兩手及解案仍作瘋狀宋二尹飭差收管查其家屬嗣有識莊面者言莊在泥城外王復興漆作爲廚司值日差禀明後二尹命卽送往○花烟館妓女王桂寳欲嫁劉仁興由羅太守傳鴇陳愛寳訊供判劉繳洋百元充善舉始准領妓已列前報兹聞劉日繳洋到案太守着卽領妓并諭嗣後不再爲娼其洋撥充城內普育堂 
[法捕房瑣事]  
　　法捕房巡街捕前晚拘獲走私川土十塊當將人贓解送捕房捕頭研詰之下着將人贓暫押以待解案○前日有馬車一輛在法馬路疾馳而過致將東洋車撞翻老嫗在車中亦被帶傷卽送仁濟醫院施治馬車夫則扭押候訊 
[上海文局籌賑叢譚九十一]  
　　蘇州潘君仲溪刊布公啓四出分送奉勸省端陽節酒之費以濟灾黎其啓云瞬屆端陽恭視大善士門庭喜氣錦燦榴花大寳號輻輳財源霞飛蒲盞羡我南邦令節景物維新念彼東土飢黎倉皇待救奉勸稍從簡省以助急賑功德無量○支塘大生典同人來書云節屆端陽敝典向備酒席商諸同人均願捐助今將洋五元寄上又逐日節省添菜洋五元一併附上云云又蘇省公益典函云將屆端節敝同人不忍貪醉飽以肥口小店向來人數稀少逢節筵席費僅千文今寄上洋一元以冀紳商接踵而起等云當此榴紅蒲緑攬直午之景光莫不大酒肥魚敞良辰之讌集試一念水天澤國中咽　餐風之况當必有借箸唏噓者敬告諸公幸祈於每飯時三致意焉 
[上海文報局協賑公所報解山東賑欵二十批銀五千兩公啓]  
　　啓者敝所自四月二十三日起解十九批賑欵後又承諸善長捐到各欵并蒙陳竹坪大善士　解銀二千五百兩遂得於是　朔日托元豐玖票號書定匯票計庫平銀五千兩每千兩付交規銀一千零九十兩卽由江孚輪船寄交揚州恊賑公所專足起解嚴佑翁兌收散放仍擬於本月初十日起解二十一批賑欵如蒙海內諸仁人慨助祈早賜繁下以便搭湊彚解感戴無量粤閩江浙同人拜啓 
[解愠生招同藏鋒逸史依紅主泛舟秦淮飲酒醉後賦贈録請霧裏看花客高昌寒食生倉山舊主大吟壇斧正]  
　　溟濛烟水認紅樓簫管聲隨畵槳柔一片秦時舊明月照人無限古今愁尊前再見總前因依舊丰神意倍親休抱琵琶訴離别一般淪落在風塵大朝人物渺如烟劫後樓臺幾變遷舊雨名花此重聚聊將絲竹遺中年晝橋影倒入清波風送誰家子夜歌千萬買鄰難得此鳥衣巷口著行窩酒畔離歌情小紅伯勞飛捕各西東他時夢繞青谿曲人影衣香菡萏中丙戌清和月味馨室主人未定稿 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年四月二十四日京報全録]  
　　宫門抄○楚督裕奏爲審明監犯在獄自盡定擬摺子○浙撫劉奏爲審明毆傷服滷自盡案件定擬夾片○江督曾奏爲委員接署總兵夾片○豫撫邊奏爲揀員調補知縣摺子○東撫陳奏爲甄别知縣夾片○四月二十四日户部通政司詹事府廂紅旗值日讀卷大臣帶領引見十名○福中堂等讀卷覆命○崇光假滿請安○湖南布政使松椿到京請安○延煦續假十日○召見車機松椿福中堂○皇上明日卯初二刻升太和殿傳臚狀元趙以炯貫州貴陽榜眼鄒福保江蘇吳縣探花馮煦江蘇金壇傳臚彭述湖南清泉○○頭品頂戴署湖廣總督兼署湖北巡撫奴才裕禄跪奏爲蕃明司監禁卒疏防監犯在獄自盡按律定擬恭　仰祈聖鑒事竊前據湖北按察使黄彭年詳報司監收禁長陽縣招解命案人犯田萬青在獄自縊身死一案當經前撫臣彭祖賢會同奴才先將管獄官署按察司司獄曾傳禄有獄言按察使黄彭年奏叅照例議處一面札飭武昌府提集禁卒嚴訊有無鬆刑凌虐情弊分别　辦去後兹據該府李有棻訊明具詳臬司黄彭年因犯在司監自盡該司係有獄官應請廻避由布政使蒯德標覆審　勘前來奴才親提嚴訊緣張寛　隷武昌縣充當司監禁卒監犯田萬青係長陽縣人因戳傷無服族姪田世義身死犯案審依鬥殺律擬絞監侯光緒十一年六月間由宜昌府審轉招解到司臬司黄彭年提訊犯供狡服委武昌府春明解司覆訊無異發交司監收禁署司獄曾傳禄派張寛看管聽候解勘該犯于八月初一日在監染患疫邪病症經該禁卒張寛槩明司獄撥醫調治是月初三日午後田萬青赴厠出恭張寛跟往僅立厠外照守並未隨進院門在外久候未見出萬青出厠富往查看距田萬青已乘間濳在厠屋後獄神嗣側木坊上用纒頭布帕自縊身死張寛急喊同監禁卒曾明赶同解救無及報知該署司獄親住看明禀司札飭江夏縣知縣羅緗前詣查勘騐明田萬青實係自縊身死並無别故塡格詳報並由臬司會同潘司將署司獄曾傳禄撤任詳經罰撫臣彭祖賢會同奴才奏請先將管獄有獄各官照例議處一面札行武昌府提訊擬辦兹據武昌府知府李有　提集該禁卒張寛曁同監禁卒曾明監犯周老長曾開甲覃承新等並傳署司獄曾傳禄逐加推訊實由一時疏忽委無凌虐鬆刑故從情弊按例議擬詳司臬司黄彭年因犯在司監自盡該司係有獄官應請廻避由藩司蒯德標覆勘詳解奴才提審無異應卽擬結查律載獨卒以金刃與凶致囚自殺者杖八十徒二年等語此案司監禁卒張寛於奉派看管絞候重囚應如何小心昉範乃於監犯田萬青赴厠出恭僅在厠外等候並不緊隨看守以致中萬青乘間自縊實非尋常失於檢點可比查以金刃與囚致囚自殺是與囚可以自殺之具該禁卒張寛輙因田萬青獨自入厠並未隨同照管是與囚得以自殺之時自應比例問擬張寛應如該府司所擬比照獄卒以金刃與囚致囚自殺者杖八十徒二年律擬杖八十徒二年據供親老丁單是否屬實應飭武昌縣查明冉結另行詳辦此案管獄官署湖北按察司司獄分缺聞用巡檢曾傳禄疏防絞候八犯在監自盡先已奏叅議處經吏部議以降三級調用現准咨行查詢居官照例核辦有獄官按察使黄彭年部議應得降二級調用處分已奉旨改爲降三級留任奉部行知應毋庸再議除供招咨部並將田萬青戳傷無服族姪出世義身死原案專咨刑部議結外謹恭摺具陳伏乞皇太后皇上聖鑒敕部核覆施行再湖廣總督係奴才本任毋庸會銜合併陳明謹奏軍機大臣奉旨刑部議奏欽此○○劉秉璋片再黄巖縣民婦王鄭氏之夫妾王林氏被江乾毆傷後服滷身死一案臣前於查明台州府屬剿辦土匪尚無縱容諱盜情弊摺內將解省審辦緣由據實陳明光緒十一年六月初九日遞回原摺軍機大臣奉旨知道了欽此欽遵在案兹據按察使孫翼謀詳稱飭據杭州府知府吳世榮提到屍親王鄭氏被証王曰景陳明等研訊緣昔存今故之江乾係黄巖縣分防烏岩縣丞日革差役已死王林氏係王鄭氏故夫王章坤之妾與王鄱氏同居孀守王章坤在日曾向江乾借用洋銀二元屢索未還光緒八年十一月三十日下午江乾至王鄭氏家回索前欠不給携取衣物作抵王鄭氏不允攔阻爭毆王林氏趨護用柴棍毆傷江乾頭顱江乾亦將王林氏左耳根等處毆跌致傷維時周阿六在塲帮護推跌王鄭氏倒地陳明用拳毆傷王林氏右肐肘經隣人王曰景並昔存今故之金順應能朱元等瞥見趨勸各散詎王林氏受傷後氣忿莫釋卽於是夜濳服鹽滷自盡王鄭氏查知解敕無及旋卽殞命該縣任桂生訪聞飭拿報經台州府飭委臨海縣薛贊襄騐明詳報正犯江乾要証金順應能朱元等旋卽先後病故屍親王鄭氏等屢提未到未及訊結兹奉提省發審周阿六外出無蹤驟難到案訊據王鄭氏等供悉前情不諱冉四嚴詒委係死由自盡並無凶毆斃命起釁别故應卽擬結查江乾因索欠爭毆致王林氏受傷氣忿服滷白盡按因事用强毆打威逼人致死例罪應擬軍業已病故應毋庸議仍追埋葬銀一十兩給付死者之家收領以資營葬陣明毆傷王林氏右肐肘應照手足毆人成傷律擬笞二十事犯到官在光緒十一年正月初四日恩旨以前所得笞罪應子寛免王曰景等免議省釋周阿六獲日另結等情具詳前來臣覆查無異除抄摺咨部查照外所有審明擬結緣由理合附片具奏伏乞聖鑒謹奏軍機大臣奉旨刑部知道欽此○○曾國荃片 
再署皖南鎭總兵蔣兆鹽業已病故所遣皖南鎭總兵篆務應卽委員接署以重職守查有江甯城守恊副將崔萬清老成練逹熟悉營伍堪以委署未到任以前先飭委該標左營遊擊牛書琴暫口兼護以免曠誤除分檄飭遵外謹曾同安徽巡撫臣吳元炳附片陳明伏乞聖鑒謹奏軍機大臣奉旨知道了欽此○○頭品頂戴湖南巡撫臣邊寳泉跪奏爲揀員調補要缺知縣以裨地方恭摺仰祈聖鑒事竊照內黄縣知縣王季球革職應以光緒十一年九月十七日奉旨後五日按限減半計算扣至十月初六日作爲開缺日期歸十月分截缺查定例州縣應調缺出於現任人員內揀選調補又調補州縣以上官員必歴例俸三年方准揀選題調又奏定章程保題升調人員於疏內將該員任內有無積案及欠解錢粮承緝未獲盜案詳細聲叙如承審案件並承緝未獲盜案徵解錢粮已起降革叅限者不准升調其有缺係煩要人地實在相需應據實陳明仍照例辦理又州縣官卸事交代未清者實任人員不准到任調署各等語查內黄縣係煩難題調要缺例應在外揀選升補該員濵臨運河直隷山東接境民情刁悍素稱難治必須精明强幹之員方足以資治理臣與藩臬兩司在於通省應調應補應升人員內逐加遴選非本任緊要人地未宜惟查有內鄉縣知縣董慶恩現在四十九歲順天大興縣監生祖籍浙江由同知銜捐輸議叙鹽大使指分山東同治三年十月到省因皖鄂肅清出力保歸候補班前先補用指加本班儘先補用十二年補富國場大使十三年四月到任因收復巴燕戎城曁肅清河州出力保戴花翎光緒元年報捐知縣在任候選因辦洋務出力保以知縣本班儘先卽選五年於直隷捐助晉賑官捐案內加四品頂戴六年四月初次六年俸滿留任是年大計保荐卓異加一級註册候升七年二月掣選內鄉縣知縣交卸塲篆請咨赴部蒙欽派大臣騐放十月初一日到省檄委辦理南陽縣事八年二月到內鄉縣任十年調署獲嘉縣知縣現調署內黄縣事十一年三月到任歴俸已滿三年前在南陽內鄉獲嘉等縣任內交代均已清楚由後任結報核計內鄉縣本任內並無積案及欠解錢糧降革處分惟承緝周兆林家被竊拒傷事主周來身死一案已起四叅之限與例稍有未符但內黄縣缺係繁要自當爲地擇人臣到任未及三月例不註考據藩臬兩司查得該員年强才優辦事諳練現署斯缺措置裕如以之調補洵堪勝任會詳請奏前來臣覆查無異合無仰懇天恩俯念員缺緊要准以內鄉縣知董慶恩調補內黄縣知縣銜缺相當毋庸送部引見且係初調人員任內一切因公罰俸處分例免核計所遺內鄉縣係選缺豫省現有應補人員容俟奉准部覆截缺請補再調補要缺未敢輕率從事臣甫經到任督同藩臬兩司詳加揀選是以具奏稍遲合併聲明爲此恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○陳士杰片再勞績保舉人員應於到省後子限一年察看甄别兹查候補知縣曹和浚江西新建縣監生由知縣用候補縣丞因堵築利津十四户卞家莊等處决口出力保准免補本班以知縣用業經赴部引見照章以光緒十年五月二十五日保奏奉旨之日起按東省程限减半計算扣至閏五月十一日作爲知縣到省日期現已試用一年期滿例應甄别據藩臬兩司會詳前來臣詳加察看該員明幹有爲堪以本班酌量補用除履歴清册咨部查照外謹附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
[天一閣觀書記]  
　　甯郡范氏天一閣藏書舉宇內罕與京者以其多古書秘本而歴年又最久也吾聞書來自同邑豐氏萬卷樓者幾半盖始宋清敏公稷迄明世宗朝學士熙已四百年於時學士以諫大禮拜杖死戍所其子考功坊晚得心疾貧乏甚書漸散失范少司馬欽素喜聚書初從考功借鈔且求其作藏書記至是遂舉其所存而有之更力圖裒益加以金石文字閣用是集大成焉閣在郡城西南隅左瞰月湖爲范氏故居門前司馬館舊額猶存司馬裔孫於西偏廪事廢址構數楹以居而其東則巍然天一閣也閣凡六楹上層則通六楹爲一而以書橱間之或謁取天一生水地六成之之義也考謝山全氏天一閣碑目記有云閣初建鑿池其下尚未署名也忽檢得吳道子龍虎山天一池石刻元揭文安所書大喜以爲適與是閣鑿池之意合遂移以名閣要是二說皆有取焉額懸閣上層户外與簷齊下層中三楹上懸木刻聯曰書城鉅觀人間罕覯各硃書綸音二小字平列其上盖奉御賜圖書集成諭旨中語也其抱柱長聯多國朝名卿士于筆餘三間空洞無物而極黑暗潮濕四首末一間置扶梯上則空樓一間惟南窗下有木架疉木匣五具皆其先世影像向東入爲西首第一槅南面一廚東西各二橱贊史部橱高六尺寛四尺深於寛少加內分三格兩面有門再入爲第二搹置橱同史居多而參以經再入爲中槅有前明郡守寳書樓額及前浙撫阮文逹公天一閣書藏額正中一橱特高大橱門以金圖龍形左右各二橱奉藏御賜圖書集成全部御賜回部得勝圖十六幅元以前歴代帝王聖賢名臣畵像一册范氏文正忠宣二公畵像手卷卷首爲像次爲宋元祐二年硃筆加寳勅書次爲宋儒胡安國魏了翁題贊末後文正手書孝經一節云其先人得諸吳門舊族近年復裝潢者又舊刻蘭亭一通竹紙裏芸草數莖俱藏中橱五橱下各置堅石一謂能攝潮氣他槅無有也詢范氏子弟厥石何名其來何自答以外國貢物而歴代帝王聖賢名臣册與芸草亦並稱爲賜物考國朝無是賜殆前代歟更入爲東首第一槅南面亦一橱東西各三橱藏子集復入爲東首第一槅無書云係富日藏碑帖所總二十有二橱嘉慶中阮文逹視學浙江命范氏後人編具目繼以巡撫督師郡城剿海宼蔡牽屬陳觀察廷杰汪教授本校而刊之成書目九本合乾隆丁未嘉定錢竹汀少詹編刻碑目共爲十本然以目較書卷數間有不符而條目分註又不能無遺憾知當日從事者甚草率也總目載御賜書一種一萬卷卽古今圖書集成也御題書二種一魏了翁周易要義十卷御製五言古詩一首一馬總意林五卷御製七言絶句三首御賜圖二種回部得勝圖十六幅平定兩金川戰圖十二幅也進呈書六百九十六種五千二百五十八卷經部二百二十六種四千一百七十一卷史部一千二百七十六種一萬九千五百六十二卷子部一千十一種三千二百四十八卷集部八百八十種一萬一千五百四十五卷總四千九十四種五萬三千七百九十九卷碑目載自三代迄宋元凡七百二十餘通乾隆三十九年詔建七閣特旨着杭州織造寅署親赴天一閣看其房問製造法并書架欵式燙具準樣尺寸呈覽以便參用其式又多冩其書入四庫賜以圖書集成猗與盛哉范氏天一閣之被恩寵也舍杭州汪氏鮑氏揚州馬氏而外宇內罕與比矣顧其梁柱窗牖仍木爲之與諭旨中純用磚甃之語不合書橱亦全以木製絶無有他異豈年久或嘗修改遂漸失其舊制歟咸豐辛酉粤宼陷郡城掠其書展轉爲邑人某生所得綑載赴滬求售范氏偵知中途截回暫置西門外祠堂旣城復仍歸於閣用得稍復舊觀今之在閣者方諸辛酉以前僅存十之半而完好者又備半散失破殘十史尤甚若圖書集成闕至一千七百餘卷御題書二種與平定兩金川圖已不可復見宋鐫本原有尚書疏二十卷禮記二十卷春秋集傳纂例十卷四書章句二十六卷廬陵歐陽先生文集六十卷余僅見尚書疏歐陽文集而文集闕尚十餘卷尚書疏則幾爲蠹魚嚼盡若碑帖止存七通而已大抵賊徒擄掠於書是必隨所在散棄某生旣得又不遑他計因而闕佚有必然者也光緒二年督學黄少宗伯倬校士浙東登閣觀書深嘅惜焉明年春吾鄉宗湘文先生源瀚來守是郡出閣藏蘭亭舊本摹刻售資延文學士登閣檢校就其所存重爲編目分註存佚與其事者吾鄉金亞匏外翰和毗陵楊蕉隱明府晉藩慈水何徠青明經松而閣主人梅史孝廉率子弟輩數人與焉閱四月乃蕆事是年五月旣望余偕亞匏喬梓經君養田往觀踐亞匏之約也十月十日復偕海關司榷杜君往觀爲宗太守約而欵待者郡參車楚中周君雪香也旣而亞匏長君是珠茂才假余書目因摘録之遂并記所見焉太守勤於吏事外此泊然獨於古書碑帖一見恒㒹倒不厭今卽藉其閣舊物爲重編其目是固　書嗜古所喜爲要亦嗟往者朂後來意也嗚呼溯范氏所藏亦三百年兩姓共逾七百年竟以粤宼之難闕佚若此然而古今藏書家孰有久遠如是者范氏今猶能以幸存之餘復歸於閣亦可謂能世其守矣吾獨惜夫後之學者欲求向之古書秘本而讀之或不得見其全是又不僅范氏之不幸也已江甯李圭著 
[來信照登]  
　　普元局來信云敝局夏施醫藥冬給衣米並常年辦理義塾惜字恤嫠等項舉辦以來歴有年所垷屆夏令延請內外科各醫生循例於五月初六日開診施醫按方給藥並敬送痧藥午時茶等類因恐貧民未及周知懇請登報俾廣流傳惟近年來經費常形支絀還望樂善諸君子隨願輸助以匡不逮而維善舉不勝拜懇切禱之至 
[謝潘伯寅工尚餉滂景齋功順堂叢書二首]  
　　尚書餘事殫經訓滂喜齋兼功順堂天禄刊譌風掣影太清散直電流光借瓻早擬游吳下賣紙遙聞貴洛陽頒到司空三十乘用張茂先事惜　彭氏小謨觴彭集亦工尚所重刊○令狐曾辟玉谿生謂李蓴客部郎暮府功叅抉擇精聞紀中吳賢者事名傳於越故人情越二子傳皆部郎作附叢書中百家目次尤文簡三味胹分郭顯卿秘本從來易豪奪更無花影記吹笙丁丑入都封公芾廷先生以所箸花影吹笙室筆記見餉今失之鄞郭傳璞金峨草稿 
[上海三馬路與昌絲棧陳竹坪經募山東賑捐四月廿九日第二百九十一次清單] 　　蘇州老人和震記經募向記立記各錢九千文敦記肇記各錢一千八百文寛記厚記若湖芝記瀚記佑記詠記仲記慕記君記平記四好堂壽記寳記春記蔣繼稻各錢九百文立手洋七元以上廿一户共來洋四十元○寧波乾茂經募愼修堂丁累臣氏各洋十元濟陽氏洋四元求病愈洋三元濟陽丁無名氏各洋二元晉江人求病愈各洋一元敦睦軒留耕堂各洋五角以上十户共洋三十四元又寗波萬隆全記募王廷綬子彬戴雲際王承興信有莊承良范恆逹葆康各洋一元俞仁英洋二元九户共洋十元又寧波萬成行洋二元五角張瑞堂洋二元張尚懋萬成象棧安慶帮各洋一元震和號錢五百文六户錢一千二百文九户錢九百文殷德茂洋一角又乾茂經募懷玉山人張博雅堂續各洋二元又寧波吳奎記恆號洋一元○杭州愼記洋一元謝青記華記各錢五百文徐寳記錢四百六十八文王少記葉心記鍾謹記各錢二百文四户錢四百文以上十一户共洋三元錢二百五十八文又杭省悅來經募謝邵氏錢八百文四户錢四百文六户錢三百文一户錢一百五十文以上十二户共來洋一元虛對一個錢五十文又杭省愼餘莊洋一元○蘇州吳鼎盛豐記各錢一千文倬記慈記少記東陽麟記各錢五百文揆記孚記保安氏聚沙氏壽臣氏各錢二百五十文二户各錢二百文十八户錢一千八百文一户錢五十文以上三十三户共洋七元三角又蘇州信昌成號經募求安號洋四元殷謂之爕記行行素主各洋一元蓮記錢六百九十文姚　高錢三百文汪順慶錢一百文以上七户共洋八元又蘇州復興成洋一元又銅洋兩元求嗣續洋二元姚順和錢五十文以上三户共洋三元銅洋二元錢五十文又蘇州甡泰精行兩友洋一元又蘇州紹成燭號募十八户共洋一元虛對一個又蘇州環堵居士洋一元無名氏錢五百五十文汗耀堂存心一點心各錢四百文吟香客仇振聲各錢三百文四户錢八百文吳懷新錢一百五十文以上十二户共洋四元○平湖恆森木行馮馥卿洋二元陸佐卿蔣錦鴻各洋三角五户各洋二角四户各洋一角以上十二户共洋四元○硤石知悔齋審山乞人各錢一千文幽野老農恆受查理生愼思各錢五百文勉力子洋五角瑞和錢四百文勉勉子洋一角二户各錢三百文五户錢一千文廿户錢二千文廿四户錢一千二百文以上六十户共洋八元一角虛對一個錢四百文又硤石錢萬源錢一千文又衆友錢一千一百文三尸各錢三百文一户錢二百文一户錢一百文以上共户共洋三元○西塘公興當衆友韓鳴記韓堅記各洋二元○黄石港全泰盛張雲集募八千二百文其捐户俟册子到後再登○順興募十三户共錢一千二百太古昌募十五户七洋一元四角錢二百五十文川沙積雲山舘洋一元胡紹泰募十户共錢一千一百五十文○永安街受昌汪丹記洋十六元又春記號洋十元南潯瑞泰莊又乾元庄各洋二元以上均塔册○四千六百九十七號同字册程奕慶堂易峰集韓鳴記各洋二元程一眞程周氏郁高氏梅少氏王諒夫各洋一元八户共洋十一元○塘棲恨無力子洋十元周三記洋二角卜文記綢庄陳香谷爲公和祥事謝儀移助洋廿元南潯鼎昌和銅洋十元公和祥銅洋一元甡元募濮院鼎和行銅洋八元隱名氏心愿洋一元有心無力氏盧洋一元○本日共收英洋二百另四元花洋廿元銅　廿一元虛對洋三個小洋十角錢十一千五百五十八文合併申明 
[上海恊賑公所嚴佑之山東發來催募賑捐電函并文報總局陳與昌棧高易公館三處收捐公啓]  
　　諸善長大人開下東省高苑博興章邱濟陽惠民利津齊東舊水未消元旦搔　下口何王莊漫溢齊東青城蒲台濱州又被新災今年春撫宫賑無着專望民捐需欵甚鉅　二月　八至齊東初十至青城見濱蒲一帶災况慘不可言賑欵萬萬不敷乞飛速　濟巨欵嚴作霖拜啓○捐欵交四馬路浦灘文報局者王心如經收交三馬路陳與昌棧內者陳竹坪　收交四馬路高易公舘者李秋坪經收均掣收票并登新聞爲據凡向辦恊賑之善堂局所久經函託代收如有捐欵俱可交託彙解上海公所卽以經收之處收票爲據俟交到上海公所後再登新聞代收賑捐之處列後○各處招商局○各輪船○各處電報局○上海果育堂保嬰局○蘇州醬園公所太湖救生局安節局○揚州關街恊賑公所王家園王君步洲元亨利莊復茂恆莊○常州保嬰局○無錫金匱學殷君知仁莊○高郵武廟丁君鏡齋○震澤保赤局○同里金君小蘇○黎里毛君且安○盛澤邵合記○豈山正心局○宫浦積擊倉○松江輔德堂○江寧善隆莊黑廊陳府諶君善之○泰州包家巷何君○常熟凝善堂○太倉買羊橋繆君衛甫○杭州同善堂○湖州仁濟堂○南潯直嬰堂○嘉與同潤醫園張聖源酒作○紹興水澄巷徐龣記錢莊○寗波瑞康莊新關李君小池利生帳房卓君學川○廣東愛育堂○香港東華醫院○福建莫裕昌行普安堂○臺灣海東公所○武昌淮軍轉運局公濟益官銀號○漢口益記茶棧莊君亦琴茶業公所文君虎卿華記洋行吳君朗珊○江西撫院文巡廳何○河南江蘇會舘○雲南府正堂鄧○直隷閻莊公所○京都前門外廬草園痊君芸軒○横濱永昌和○長崎廣裕隆○神户怡和○仰岡恊賑所○新嘉坡陳君金鐘 
 
