# 1909 - 239 - 4913141

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章　七月十九日內閣奉上諭前據御史江春霖奏叅馮汝騤聲名狼籍事跡均有證據當經諭令朱家寶確查茲據查明覆奏該撫自調任以來裁汰冗員整頓稅額辦理尚屬認真所叅煙癮甚重賣缺徇各私節均無實據惟於濮維周寵琦一案事出兩歧難辭疏忽之咎著交部議處署泰和縣知縣余煥文擅議徵銀被控有據縱庇家丁劣跡昭著陜西候補縣丞陳良璐供差要地不知檢束均著即行革職高等巡醫學堂監督游擊崔振魁陸軍協統副將商德全均未能勝任著即撤換馀著照所議辦理該部知道欽此軍機大臣署名奕劻世續張之洞假鹿傅霖那桐 
　　宮門抄　○七月十九日召見軍機　劉慶汾　崇山　林東郊謹按昨錄十八日　上諭明白回奏句上衍遵照定章四字 
論說 
[續論國民志氣之日即於卑靡（惠公）] 　　貴報前撰刊國民志氣日即於卑靡一論。批卻搗窽精論卓識。作者其有心人哉。顧第論其國民志氣之卑靡。尚未道其所以卑靡。故復引伸其義發為是編當亦前論著者所許也爰仍其題曰。（續論國民志氣之日即於卑靡。） 
　　事事仿西法。步步效東瀛。數年以來維新變法之說。騰布於衆口。若學堂若官制。若實業。若兵則。若立憲。無一不參照東西各國之模型。摹仿東西各國之成法。顧形既似矣。實則未也。蓋僅能參照其大概。而不能摹仿其精神。僅能效法其處觀。而不能取則其內絍。一般難新自詡者流。開口曰 
文明開化。閉口曰變法維新。而各利思想之發逹。依然如故。科舉時代之流毒。未易剷除。故為教習者。將以教習博名利。為學生者將以學生博名利。為議員者將以議員博名利。名利。之可以兼收並蓄者。無莫非官。故莫不以官為目的。夫既懸官以為目的。則凡可以得官親官媚官者。無所不為。則教習安得而不卑靡。教習者學生之導師也。教習如是。則學生安得而不卑靡。今日之所謂議員者。非從前之教習學生。即今日之圖董紳士。其涵育薰陶於官氣者固已久矣。則議員安得而不卑靡。 
　　教習有兩種一舊學之教習。一新學之教習。舊學之教習。無非科舉時代之人物。平日固橫梗一翰林狀元於胸中。勗其徒曰。爾善為之。翰林狀元可探囊而取也。其殫畢生之汗血而未博夢想之翰林狀元。尚欲以傅染其子弟學生。科舉之毒。竟至於斯新學之教習。非內地中學高等師範畢業學生。即東西留學之畢業生。其最優等者。為翰林院庶吉士等。即今日所謂最時髦之官吏。其次則博有舉人廩生秀才之頭銜。更營求而得之教習。其手揮目送心。醉神迷無。非一官。平日所謂愛國思想者。特欺人語耳。無所謂教育主義。無所謂科學發逹。而惟知某學堂總辦省中之紅員也。若為某學堂教習可以逹我之目的。某學堂幾年可以畢業也。畢業可以得獎。勵保舉若為某學堂教員可以逹我之目的。如是則為教員者無非以官為目的。以教習為借逕。則教習安得而不卑靡。此其教習卑靡之原因於官者一。 
　　學生而希望做官。此頭等第一之好學生也。其次者專事游玩而已其次者誕罔狂悖而已。其內地之學生。則有父兄親戚勗之曰。爾其勉旃由小學而中學。由中學而高等。由高等而大學。則不帝由秀才而廩生。由廩生 
而舉人。由舉人而進士。學堂中之進士秀才名既新而品斯貴也。故為學生者不知學成何用。惟知造就秀才舉人之資格而已。其出洋之學生。則志趨高遠。他日學成歸國。其中文較通順者。三年留學。即歸而考。考而幸列最優等者龍門聲價。頓增十倍。則翰林院庶吉士主事等官可以拖手而得。故考試留學之期定。而四方留學之士。奔走於關下者。如蛆之。附羶摩肩而至。無非官之一物深中於一般學生之心理。況某也某部主事矣。某也某部丞叅矣。無非前日之留學生也。一轉眼間。而翖項煇煌。已非舊日寒酸之故態。其考而未得翰林主事者。生怨望。生懊恨。其留學而未考試者。生羨慕。生企念。如是則為學生者無非以官為目的。以學生為借逕。則學生安得而不卑靡。此學生卑靡之原因於官者一。 
　　今日之議員簇新鮮花。固社會最親貴。最關係之人物也。而其原有之資格。非從前之教習學生。即今日之鄉董紳士。平日專以聯絡官塲。交通聲氣時官廰之虎皮以恫嚇鄉愚。非官而近於官矣。其目中所有者惟官。威力所恃者惟官。無論其以資望得者少。以運動得者多。卽其資望亦無非鄉黨自好之資望。科第顯赫之資望。及其目的既逹。則於其議員之責任有未知。地方之利害有未悉。無非欲利用此議員。以為交通官塲地步。此其說非可以概人人。而若輩之濫竽其間。恐亦不無一二。無怪其考試優拔。考試舉貢之興高彩烈。無怪責任心之薄弱。而地方利害興革之難期如是則為議員者亦無非以官為目的。以議員為借逕。則議員安得而不卑靡。此議員卑靡之原因於官者一。 
　　推其種種所以卑靡之原因。無非以官之一字悮之。上懸是以餌其教員 
 
 
 

Page 4

 
 
餌其學生。餌其議員。而為教員學生議員者。亦甘為其餌。而氣節有所不顧利害有所不知。充一般國民之願欲。必至人人為官而後已。今日之官固官也。而官之子孫。必以官為傅家舊業。交通廣而援引便。固無莫非官。而為教習者。先問官階之得與不得。以定教習之為與不為。則盡教習而官員矣。為學生亦必以官為目的。如曰否不然。則試觀留學日本之學生。學習速成法政者多。而學實業諸科者少。即有學師範學實業者。見法政業之利用。更改而入於法政。於此亦可見做官思想發逹之一端。是盡學生而皆官矣。至於議員。則於官固近今日不官。而後日必為官。卽不為官。必為官之拋爪牙。是議員而皆官矣。吾恐官吏日多一日。國民日少一日。我國之危亂。不在於敵國外患。不在於內亂迭作。而在於官多。 
專電 
[電一（北京）] 　　某侍御奏豫撫吳重憙畏葸庸懦暮氣已深難膺疆寄豫藩朱壽鏞貪聲久著得贜纍纍屬員補署全憑賄賂可以逐一指出而吳重憙仍惟朱藩之言是聽若令久任豫省吏治必至不可收拾攝政王覽奏卽欲寄諭某撫查辦嗣經樞臣民代求遂寄諭吳撫知道 
[電二（北京）] 　　豫撫奏裁糧盬道添設巡警勸業道遴選蔣懌煕等署理 
[電三（北京）] 　　湘撫奏湘省災重欵絀擬代收免保學等捐奉　硃批著度支部議覆 
[電四（北京）] 　　樞臣議決明年開辦貴胃陸軍學堂先於本年秋冬考取學生 
[電五（東京）] 　　日本外務省書記官赤環正助。於陽歷九月四日離東京將赴南清考察商業狀態約兩個月回國 
[電六（東京）] 　　駐美國的基薩斯。日本領事報告現有白人。陸續移駐該地。主動者為在墨西哥之德國人聞德國資本家。勸誘彼等。謂的基薩斯。大有開墾之望。 
[公電（南昌）] 　　各報館鑒贛省物產總會昨假商會開各業董事會調查出品 
緊要新聞一 
[同蒲鐵路又將收歸官辦北京] 　　○郵傅部對於山西同蒲鐵路業已催促數次茲悉該部徐尚書因前次派員查得同蒲公司。祇存股本十馀萬金。辦理不力於此可見現未聞續集鉅欵故又電致晉撫寶湘帥。嚴飭該公司總理劉紳。迅速籌修。如再遅延。定即由部籌畫官辦。 
[議準順直官紳撥用官荒北京] 　　○農工商部奏稱據順直同鄉京官翰林院侍讀學士惲艈鼎翰林院侍講學士李士鉁郵傅部左丞李焜瀛民政部右丞劉彭年學部左丞孟慶榮候補三品京堂署農工商部左叅議誠璋掌山西道監察御史李浚掌遼瀋道監察御史史履晉法部院外郎陳棣棠等呈稱紳等聯合同志創設幾輔農工學會。擬從林業入手。先在大宛昌平等屬官山及官荒各地多種樹株逐漸推廣上年呈由順天府奏準於備荒項下每年撥銀一萬兩為本會當年經費業將學會及種樹章程由順天府呈部立案並前往各處調查現據查明京城各門外土城及京西香山左右。並後山與健銳營空疇地址。均係官荒。沙礫相雜。種樹為宜。墾部奏請將土城及香山後山一帶官荒。撥歸學會。作為種樹之用等情。伏查開闢官荒興辦林業洵為農政切要之圖臣部職在提倡除咨商各該管衙門均已準其撥用外自應據實上陳如蒙俞允即由臣部傅知該紳等欽遵辦理。一面行知各該管衙門劃撥給領七月初一日奉旨已錄 
[皖省兵變案獎敘能員北京] 　　○吏部議覆。江督奏獎安徽布政使沈會植等片略稱升任直隷總督兩江總督端方片奏此次皖省城防變生意外。與叛黨相持至三書夜之久。兵單匪衆危迫異常在城司道分叚扼守出入砲火之間自宵逹旦而於倉卒中籌餉運械機宜悉協用能同心戮力保障危城安徽署布政使沈會植署提學使吳同甲按察使玉山試署勸業道童祥熊署理巡警道下緒昌巡防營務處總辦補用道干明德均請懇恩交部從優議敘以示獎勵等因奉　硃批著照所請該部知道欽此查定例議敘加級只準尋常加一級從優再給予紀錄二次等語應請將沈會植。吳同甲玉山童祥熊卞緒昌王明德。均照例給予尋常加一級紀錄二次。七月初五日奉　旨依議 
[查辦丹陽鄉民鬧事情形蘇州] 　　○丹陽鄉民滋鬧一事經瑞中丞電致常鎮道劉觀察囑令迅速親往丹陽查察情形嚴拿首要。去後茲接劉觀察復電謂丹陽地方已漸安靜請飭府縣查拿首要等語中承接電查得該處城內雖已略靜。各鄉仍在滋擾。屢有打毀鹽棧之事。且已波　　境。特於日昨再發急電。仍囑劉觀察速往丹陽。相機拿 
 
 

Page 5

 
 
辦以遏亂萌茲將原電錄下 
　　真竃悉文電計逹承守到縣已多日城內雖稱漸平鄉間仍紛擾未已搶毀鹽棧之風且已波及徒境來電所言情形與徵所聞正同其初不過鄉民與官書為難。今則已有棍徒從中煽動。愈久則愈蔓延。徵之所以請執事一行者。慮正在此務希親往相機拿辦。以遏亂萌。承守恐未足恃。至鎮城機匠業已解散應如何籌辦善後及徒境應如何防範可令承守趕速返郡督同王令妥籌辦理蓋徒境乃影響所及。其根源仍在丹陽。緩急輕重之間幸熟權之正發電間督帥所派查辦徒陽案件之陶觀察來見談及金壇縣亦有聚衆情事。徒陽若不嚴拿首要。金壇效尤。何堪設想。承守為人決不敢拿首要。必再滋事執事若不速赴丹陽雷厲風行遺誤非淺後悔莫及勿以澂為過慮也澂元 
　　又聞鄉民肇事後經江督張安帥派陶觀察前往查訪明確。實該縣羅大令辦理不善。以致激成事端。安帥即電請蘇撫查明嚴現瑞中丞亦已查實遂飭將該縣羅良鑑卽行撤任。聽候查辦。所遺之缺。查有調署江陰縣正任丹徒縣王得庚。堪委代理。遞遺江陰縣查有候補知馮汝禧堪委代理已飭由蘇藩司牌示飭遵 
[東三近事] 　　海參威埠華僑得俄京來信云俄國勸農會。總辦土柴爾巴託夫頃在聖彼得羅堡向素主移民政策之各議員提議薩拜喀勒阿穆爾沿海州。各省與中國界址毗連各處華工進口日興月盛殊與本國移工大有妨礙擬一面呈請政府。添撥本會移民預算費七十五萬三千盧布。作為中俄邊疆移民局牛具種籽之貨欵。以便擴充移民事業一面阻止無業華民進口謀生。並限制已在境內之華人。除行商遊歷外。若從事農業工作者須另。訂章程取締之。現時正在提議辦法 
　　駐吉督練三分處。錫制軍初到奉時即以事務無多電告陳中丞酌量裁撤嗣從三幫辦之請將員司大加裁汰復歸併舊有巡防營務處所以裁撤一事暫從緩議昨日督撫兩帥。突然下札實行將督練參謀教練三處。全行裁撤。所有事務。暫歸兵備處兼辦。其駐吉參議兼辦參謀處可其慎咨回奉省另候差委教練處幫辦李寶楚專辦陸軍小學堂此外員司差弁兵夫悉數遣散每年約可節省經費錢十馀萬吊。云 
　　輯安縣令李廷玉。日前特至公署條陳沿鴨綠江設立審判廰法。並請提前開辦頗蒙東督奉撫嘉許已經批飭提法民政兩司會議其原呈略謂輯安地處邊疆濱臨鴨江人民稀少風俗頑梗沿江一帶所屬地界綿長千里。中韓人民雜居一處。時起爭端。地方官廰距離甚遠鞭長莫及愚民無知動輒釀成交涉惟有沿江趕緊分設審判廰。專以辦理中韓民入刑民訴訟交涉事宜。以輔地方官耳目之所不及且沿江一帶伏莽甚多搶刦之案時有所聞小民每以控拆無門隱忍不報為此條陳沿江分設審判廰辦法並請提前開辦實於地方裨益匪淺 
　　愛琿哈爾濱等處設關。俄人初不認可。經外部與該國公使在北京交涉數次始得應允由近外部咨照到吉此後華洋商。當可一律遵照納稅 
　　江省齊齊哈爾至。昂溪之鐵道。現已一律報竣黑撫。周少帥訂於本月十五日售票開車。 
　　延吉一帶。為交涉競爭之點。自吳統制重蒞邊防後將已設學堂巡警及憲兵講習所派辦處調查處大加整頓此外復築市塲興屯墾修道路在在需欵而邊費六十萬金部中既未指撥。奉吉兩省。又同一財政困難。是以邊防所需經費皆提前由吉省度支司籌措現吳督辦復。電告陳簡帥云。邊防存欵僅敷六月開支。請速籌備的欵。派員解送來延。以濟要需 
[京帥近事] 　　上年某侍御奏請將各省州縣入欵酌定平均。以免叅差一摺當即奉旨交各督撫查核嗣經各省覆電均以礙難辦理為詞遂致懸擱現聞樞府提議此事為釐訂外官制之入手。仍須詳訂辦法。以昭畫一。聞不日即擬通。致各省𣈉撫。再行妥籌辦理。 
　　度支部。為推銷紙幣起見擬即通咨各省督撫轉飭所屬州縣局所嗣後凡有交納正欵租稅捐欵者大清總分行所出紙幣。應與龍元並行不得挑剔以資提倡。其各商號所出之紙幣不在此例併擬知照郵傳部轉飭路電各局。一體遵照。 
　　度支部。澤公以川省鹽務甲於各省而積幣亦較各省為深現在尤形廢馳昨特電致川督趙次帥。速飭鹽茶道切實整頓。通盤籌畫。并將收入各欵。詳細列表報部查核。按四川鹽茶道一缺較著名各道缺更優庚子前有內務府人某運動此缺。會花費四十萬金。後為某御史揭叅某亦因之革職彼時皇上大怒當飭　軍機處將京察人員記名全冊一律呈上旋由皇上檢查遠年舊冊。有記名道府給事中張元普名字。即用硃筆圈出補授。一時政界無不驚愕張給諫在諫臺四十年清苦異常得獲此缺實異數云 
　　理藩部壽尚書。現有請赴內外蒙古巡閱之議。聞其命意擬勸諭各蒙 
旗王公貝勒。振興軍政學務。及勸認蒙路股欵等事。併聞擬請以喀拉沁王士爾巵特王相隨前往以資聯絡 
　　京師東省俄文鐵路學堂。正副監督原為塔什克訥吳宗濂兩大臣現在吳宗濂奉旨出使所遺監督一席。由外務部改派該部左參議曹汝霖接充。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[海軍大臣有遊杭消息浙江] 　　○海軍大臣洵貝勒偕同薩軍門察勘象山軍港迭佯本報茲間增中丞前日奉到貝勒自滬來電。囑令隨帶西湖全景影片赴甬。隨由撫院派員特赴湖濱二我軒購買計共十三套惟此項影片以近值考市銷售已盡經該軒連日趕曬始於十三日破曉如數送轅聞官塲傳述貝勒。擬俟勘察軍港事畢。便道一游西湖。藉攬名勝云 
[奉天議員分屬調查呈督撫文] 　　奉天全省議員等為分屬調查預備議案請通飭各衙署局處及各屬府廰州縣知照以免阻礙事竊議員等前以開所研究呈請經費經諮議局籌辦處呈蒙憲批照準由各城自治研究項下撥銀二千兩作為研究調查經費惟計目下迄九月開局。為期已迫。理宜從速調查。以為議案之預備。況奉天新政次第施行凡關於地方庶政利弊等項頭緒紛繁除謹守秘密及未結案件無庸調查外所有現行規制。並早經。宣布者公擬逐項調查。庶幾議事時不至茫然無據。擬自七月十五日開始按城按縣分住。其無議員之州縣。則以他處有馀者補之不足再以候補議員充之。至於道途窎遠交通不便之處尤須早行數日以免往返躭延截至八月二十日止。一律回省。預備組織內部各事。至省城內之衙署局處。已擬公舉數人。分任其事。此外調查應需之車馬膳費酌量支給總以撙節為主其甘願純盡義務者悉聽其便第以各衙署公文事件非有通知公文難以切實檢閱惟有懇請憲臺通飭省城各衙署局及分城之府廰州縣俟議員到日派人隨同指導以期迅速而免躭延理合開且某員調查某處清單。呈請憲臺鑒核批示施行（清單明日續登） 
[西報譯要] 　　中日合辦之新路。宇林報載十八日東京電云吉林哈亮（譯音）鐵路將取道間島。此路由中日兩國合資建造。 
　　中國自營吉林鐵路。又載同日東京電云中政府決議由錦州府築造鐵路。取道洮南府直逹齊齊哈爾。日本要求該路。應由鐵嶺築至洮南府。已經中政府拒絕。 
　　安奉鐵路已馳軍備。又載同日東京電云安奉鐵路一帶之軍備。業已撤退。 
　　山東蝗患近聞。文滙報載同日青島電云山東中央一帶之秋收。全已無無望。田苗皆受蝗害。將成巨荒。高梁之價。已飛漲四分之一。而尚有增無已 
分類新聞 
政界 
[司道詳請裁併廰缺。福建] 　　○福建藩臬兩司會同糧道稟詳上憲略稱莆田縣糧賦不均一案業經委員會同興化府莆田縣查明情形由司會同詳請奏咨在案另片請裁興糧通判一節本司職道等查得興糧通判職司糧捕兼理莆田縣轄水利實無多事應請裁撤以節虛糜其額征糧米七千九百五十石零自本年上忙截征後統歸莆田縣征解其水利事宜亦歸縣辦以專責成所有該廰例銷廉俸書役工食各項一概裁節提解司庫另行存儲造報至平海縣丞光緒十八年間經莆田縣朱斡隆稟請移駐笏石地方嗣因海防嚴緊興化府李耀奎通報飭令仍回平海不準移駐笏石李守交卸後近年仍駐笏石朱回原防查平海距縣稍遠自應仍飭該縣丞回駐平海以期分治而重職守除飭該府轉飭遵照并分行外理合具文會詳伏候憲臺察核俯賜請將興糧通判一缺裁撤奏咨立案并乞批示祇遵再本任興糧通判楊萬清前據稟請開缺回籍就醫業經詳奉奏咨遣缺照例歸選在案現在斯缺擬請裁撤仍乞咨明大部將員缺扣選合併陳明 
[派員赴日調查審判廰情形。蘇州] 　　○蘇省籌辦各級審判廰前經派委候補知縣俞志善大令前赴京津等處參觀以便回蘇仿辦前日俞大令已回省稟復現經瑞中丞以籌辦各級審判廰事屬創辦毫無把握京津等處亦係初創應卽再行委員赴日本調查叅觀以資借鏡爰委警務處叅事官王大令兆甲給資前往日本調查各項規則並叅觀開庭審判各情形逐一登記回省稟復核辦 
[財政局擬用法政人員。浙江] 　　○清理財政局成立時因各署欵項案牘名目繁多一時無從晨晣故特移請關於財政各署局酌派熟悉事理書吏各一人赴局辦公藉資臂助茲監理官抵浙後以此法殊與部章不合應自本月起所派之書吏一律遣回原署另委法政畢業員辦理 
[法政開校紀事安徽] 　　○皖省法政學堂現因暑假期滿所有官紳各學員業已陸續報到故該堂已擇於十三日舉行開學禮是日撫臺以下各員均行到堂至第一學期試騐全案訂亽日內揭曉並聞夜班學員約在本年冬季即行大考畢業矣 
交涉 
[外人違章貿易之糾葛。廣東] 　　○粵省胡護督接桂撫來電云梧州張道戊據百色龔丞電稟有英美煙公司英人譯名下京臣美人譯名即順帶譯人林曉堂並使役四名由民船運紙煙到色發賣經署丞到船查詢並無護照查內地通商向由稅局騐明持單辦理當函詢統稅連直牧復稱已照章在恩隆卡完稅應母庸議至保護一層既無護照礙難實行惟經過轄境多係荒僻仍派兵雇船在首尾照料出境並知會前途查照以免疏虞等情查英人下京臣美人即順私入內地貿易又未請領護照實屬違背約章所帶貨物經過統稅各卡即應扣留充公一面會商地方官照約處治方為正辦乃恩隆卡輒令完稅上駛固屬大謬龔丞既已查知該英美人等並無護照即應按約解送通商口岸以便轉交該管領事 
 
 

Page 11

 
 
懲辦乃僅派兵雇船護送出境即圖了事亦屬不合除電飭紀道俊英人下亭臣美人卽順到離立即按照約章選派妥員護解到梧其英人下京臣一名即由橋關張道就近送交梧州英領發落美人即順一名應由張道派員護解赴東呈候督帥轉送廣州美領發落以符條約並懇督帥先將以上情形酌敘照會英美兩領事認真查究當經胡督覆電云戊撫帥艶電祇悉英美煙公司英人下京臣美人卽順無照前往百色貿易殊違約章已照會英美領事通飭該國民嗣後不得無照私入內地美人卽順到梧即由張道派員護送來粵沿途務須按約不得凌虐並嚴密看守勿任脫逃為要 
[籍民擅入內地被押之交涉杭州] 　　○前有　灣日籍華民鄭良等潛入內地寄居紹興府城招收子弟開設書館近又包攬詞訟出面具稟代人追索欠欵堂經山陰縣江令查得該華人既入外國籍此次來紹並無護照擅在內地居住教書等事實與中國國籍條例有背即日飭差將該民拘留管押一面通稟省臺請示辦理茲聞駐杭日本領事池部君一再照會洋務局謂該籍民鄭良此次來紹持有該國政頒府發海外旅劵並未違背約章堅請從速釋放現聞洋務局擬稟請撫憲核示故該籍民尚羈山陰押所未知若何了結 
軍界 
[準撥新軍軍用欵項。浙江]  
　　○浙江新軍編練混成一協所有兩標六營應築廚灶以及添練步隊兩營馬隊一隊砲工各二隊軍樂半隊應用鍋灶碗筷盆籮箕桶等一切炊具已共估價計洋二千元準由釐餉局撥解備辦至於工作器具軍裝局向有存儲即須具領應用 
[協統考試軍官之嚴厲武昌] 　　○鄂軍第二十一混成協黎協統元洪前因該協成鎮在即軍官目兵均有升遷不能不注重學科會飭所屬各標營隊隊官排長等各著小隊正兵教科新兵教練法書一部限於七月內交卷茲將已經送到者按其所著之書逐一面試查出數人係倩人代著俟彙齊後即詳督練公所撤換故日來各軍官均甚恐慌 
學務 
[考試舉貢全案補錄。蘇州]  
　　○樊提學使日前考試五屬舉貢業經考竣茲將全案正取五十二名備取八名補錄於下　正取舉貢　丁傅靖　吳銘常　沙彥楷　馬超羣　朱錦綬　蔣元慶　陳定祥　楊壽祺　張孔瑛　任卓章　任錫周　樊燧春　嚴良輔　林兆咼　張毓英　潘萊章　朱祖翼　謝恩灝　陳書培　徐振鑣　王樹聲　張光彝　陶恩章　周學源　沈恩培　錢葆田　姚祖泰　陳培壽　陶炳元　唐忠行　朱振會　程肇基　張開圻　錘樹銘　儲蘊華　查德基　王　渭　張希齡　汪惟清　李壽源　陸炳章　蔣祖庚　高人俟　潘　滈　陳乃績　姜全科　余宏淦　趙宗拤　楊名浩　楊兆椿　朱文瀾　許其榮　備取舉貢　蔣葆元　錢學乾　吳其澍　林恩佩　杜　炎　李　琦　韓庶徵　任錫名　 
[女子師範學堂成立。武昌] 　　○學司高文宗前稟準鄂督在黃土坡地方育嬰堂舊址改辦女子師範學堂刻已佈置就緒暫招女生五十名年齡以十五至二十為合格不限省界不納膳宿學費四年畢業已經出示招考報名截至月底為止 
[電催歐洲留學費浙江] 　　○浙撫增中丞接歐洲游學生代理刁監督電稱留德學生葛祖爚本年學費乞速電匯並加滙軍裝費一千五百兩等情除電復葛生學費即飭司速滙外卽日札飭藩司查明應解該生學費若干尅日核明滙解詳咨一面查照原案飭縣傅諭該生之父將應加軍裝費欵迅速籌滙以清界限 
[商部咨催實業學生津貼浙江] 　　○浙撫增中丞接準農工商部咨 
開據高等實業學堂浙籍生葉鴻逵等呈稱本學堂浙省津貼向係每年夏季滙到現在暑假將完本年貼欵尚未解到請咨浙撫院飭司迅速籌解等因到院業經札飭藩司查明辦理茲據顏方伯查得是項津貼現在浙省經費萬分支絀自應遵照學部定章至宣統二年上學期畢業後一律停止嗣後無庸再招新生或就他學均一概不得援請以符定章所有本年應解津貼計共十二名計洋一千一百五十二元不日札庫動支解送提學司查收轉解並詳院咨復商部 
[鎮海稟籌學費情形浙江] 　　○寗屬鎮海縣胡令通稟各憲略謂鎮邑勸學所于本年三月成立以來經費萬分支絀經常各欵一無著落致劃區勸學等事尚難舉辦迭與勸學所總董方紳積琳一再籌商並案查光緒三十一年間曾奉憲飭酌提串票馀錢以充學費惟時各邑串票多者于中提取少者加收若干均經辦理有案查鎮邑年約造串十二萬七千四百馀張向由書吏收取紙筆薪工等費錢十文除民欠外約可得錢千串左右節經會同學界同人開會提議擬於十文之中酌提文外再加收四文共六文年可增收錢六百串另在胥吏所捐無幾在花戶亦所增無多衆擎易舉知縣體察情形似尚可行擬請即于本年上忙起按張提取以資補助 
[展覧會催送陳列品武昌] 　　○湖北教育成績展覧會定於八月朔日開會所有各學堂成績陳列品尚未送齊日昨該會遍發傅單所有未送成績品均須於二十日以前送會以便布置 
實業 
[勸業道慎重農務之政見。浙江] 　　○勸業道董觀察以麗水縣農務分會章程甚為不合跡近把持經知縣顧令曾沐出示禁止不準把持壟斷自利自私並另訂妥善章程辦理殊為得當已由觀察詳院請將顧令所擬章程通飭各府屬遵照辦理 
[咨請嚴禁兩省窯商把持浙江] 　　○浙江勸業道董通飭各府州縣略謂本年七月初十日奉撫憲札準江蘇撫院瑞咨開據宜興荊溪兩縣會同宜荊釐局委員詳稱宜荊丁蜀山窯業稟控蔣聲揚等挾嫌把持運動兩省同業私設江浙兩省窯貨集議所名曰抵制實圖壟斷窯戶生機將絕恐滋事端並據舉人汪祖成等以創設浙江窯貨集議所開具簡章 
 
 

Page 12

 
 
稟請立案頒示各等情到本部院據此除分另批示外相應抄錄章程詳稟批示等咨請查照飭屬一體查禁見復等因到院準此札道立即遵照準咨事理飭屬一體查禁並將查禁情形詳候咨復母延奉此除照會杭州商務總會外合即札飭該府飭屬一體查禁 
雜記 
[考試拔塲之先聲。江西] 　　○贛省林提學此次考試優拔關防甚為嚴密擬派四員屆時在塲稽查此次甄別已定十八十九二十等日考試惟考生六千馀人人數太多現擬從嚴錄取每縣只取二十名再行示期考試頭塲以免擁擠外間近日傅言紛紛謂林提學親屬串同科員賣考選拔一名價值二千兩未知此說何自而來然此等弊竇本科舉中所應有此等傅說亦考試時所不免也 
[飭屬嚴禁私造彩票。浙江] 　　○勸業道札各屬文云七月十二日奉撫憲增批鄞縣職商蔡和源稟設立甬元公司辦票認捐并禁止同慶私票一案查彩票一項情同賭博省中前有人稟請開辦早經本部院批飭不準各屬自應一律所請設立甬元公司辦票認捐應母庸議至私造小票奸商作偽尤干例禁前準湖廣總督咨會嚴禁有案該處奸徒私造同慶小票應卽責成該縣查禁此外有無私造小票之店一體出示嚴行禁止等因奉此除札鄞縣外合札該府立即轉飭各縣查明出示嚴禁 
[應城鹽工聚衆罷業。湖北]  
　　○湖北惟應城縣出產膏鹽色白如雪惜出產不多只敷行銷德安一府昨鹽道馬積生觀察據應城并鹽局稟據峒商王太記等稟稱熬鹽工匠因邀增工食鳴鑼聚衆罷工等情觀察當卽札飭應城縣皮令會同該局委前往彈壓善為撫慰並飭該令將工夥邀加工錢因何聚衆鳴鑼情形迅速稟復一面札委知縣楊禮柟前往查辦 
[巡警拿獲巨騙。武昌] 　　○巡警道近日訪悉有由京來鄂之巨騙多名遍佈武漢各處欺騙錢財特派偵探弁目嚴密訪拿前日在省城望山門馬尾巷盤獲自稱知縣之何某一名抄出四季上好衣飾六百馀件爭盆一對金茶壺一對其馀貴重珍物甚多當即發交公所司法科長研訙不認有為非情事現已判交江夏縣典史看管候再訉究 
[賣地爭訟案上控。蘇州] 　　○寶山縣民邢桂華於二十九年憑中邢兆周王兆祺買邢士金本邑頭圖田一畝三分五釐絕價洋一千七百元過戶承糧近因該處一帶開闢租界地價驟增邢兆周等擅將該田盜賣與洋商業廣公司圖得重價硬欲回贖邢桂華不允控縣提訙日久不結近經縣中將邢桂華收押欲令收價贖田了事致邢桂華赴督轅上控奉督憲批云查閱抄黏案經三次控由臬司批州催委集訉斷詳在案何以日久尚未據查縣委等詳復殊屬玩延據稱該縣於始訉之日既驗契斷還迨復訙之時又忽勒令放贖先後矛盾如果屬實殊為𩕟預仰寶山縣迅速集證質訉秉公斷結詳復核奪母任延訟滋累　 
[閩省鹽業罷港近狀福建] 　　○閩省產鹽塲竃既設七關抽釐而又特委緝私委員偵俟鹽已過關責以中途添傤勒罰巨欵以致衆商大動公憤一律罷港乃陳都轉并不妥為解散猶陸續檄委汪大令守坻及黃鹽尹前往會同文武用各官強硬手叚迫令開市并謂如不服從續將委陳大令文緯統兵往剿未識衆商能否曲體上意也 
[吳城新設電綫江西] 　　○贛省新建縣屬吳城鎮地方為上下必由之河道商旅繁盛前經馮中丞咨準郵傅部在該處添設電綫以便交通所需工程欵項議準贛省墊給一半其馀陸續在官報費項下核扣所有此項工程由滬電政局札委江西巡綫總管梁別駕金榮監修於七月十二日經梁面稟贛撫請飭九江一帶關稅驗放各料並請電飭沿途地方官派役照料以便開工而昭慎重 
[社會小說火刀先生傅（瞻）（廬）（續）] 　　夕陽西下。學童各鳥獸散。鄒先生以暾　十枚。購杯中物。臨戶獨酌。強拉隣人三四。與議曹劉爭雄故事。唾沬亂濺。作雨花飛舞。赤鼻時時掀動。或左或右。如時辰鐘之懸擺然旁坐者咸匿笑之。而鄒先生不之覺。 
　　鄒先生雖健談。而懼媂特甚。婦性粗悍。終歲赤其足。不知者。咸以為傭婦也。每值議論風生時。怒獅一吼。則詞鋒必為之中歛。故鄒先生與客談衍義。往往有不終其說者。 
　　學童有過。鄒先生不敢遽施夏楚。必裁判於其婦。故學童咸竊竊私語曰。寗得罪於赤鼻先生。母得罪於赤足帥母。 
　　鄒先生雖操訓蒙業。而雜務甚繁劇。里有集會。為之司證者。鄒先生也。隣有慶弔。為之會計者。鄒先生也。故鄒先生在塾授課。一月中僅居其半。鄒先生出。屬館事於其婦。婦昂然據師位坐。手糿襪底一。且糿且目羣童。有一童不率教。婦遽以利針刺其耳。血縷縷下。一時羣童咸失色。故鄒先生雖不在塾。而學童無譁者。 
　　未幾。官立初等小學。遍設於郡中。鄒先生之對戶適為第十三區小學。鄒先生之學童。朝去一人焉。拔其尤。暮去一人焉。拔其尤。生氣索然。不復如向者之咿唔滿室矣。鄒先生意大窘。其婦吏仇不可遏。終日作申申詈。與鄒先生反目一日。偶以細故拂婦意。婦遽取案頭書籍。片片撕之。中有玉堂字彙一部。鄒先生平日奉為金科王律者。亦為婦所。撕鄒先生痛不欲生曰。字彙余授徒時之祖師也。祖師亡飯碗破矣。言次伏地大慟。淚珠承於赤鼻。蓋不啻榴花之著雨云。 
　　鄒先生既見讁於室人。學童又星散殆盡。不得已。挈其婦返浙。自是不得息耗垂三載。里之人猶時述鄒先生一二軼事。以作譯笑之資料。 
　　今歲之夏。有客來吳門。戴盧梭帽。架金絲鏡。躡吉莫鞾。氣象蓬勃。有不可一世之概。里人有識之者。曰噫嘻。此赤鼻子鄒先生。也何為而來此。 
　　鄒先生曰吁。士別三日。刮目相看。余豈猶是吳下阿蒙哉。余自返里後。會里中有傅習師範之舉。余厠其中。旅進旅退。三月而學成。余於是而為師範卒篆生。某後教習　人。余羅動得之。手白堊面面黑板。余於是面寫小學堂教員。承乏一年。與鄉人甚相得。會舉　學員。余得多票當選。余於是即為本地勸學員。某某高等小學成立。人以余籌諸學務。屬為主持。余於是而為高等小學堂長。今者采變書竊。至滬上句留旬日。紆道至此。與諸君子一話積愫。余豈猶是吳下阿蒙哉。 
　　人又叩其婦近作何狀。鄒先生曰。渠雖不識字。然熟諳管理法。近日某女校聞　名。延渠往往監學。渠就此職。亦恢恢乎游刃有馀耳。里之人聞鄒先生言。咸嘖稱道之。以為鄒先生者。誠識時務之傑也。然檢鄒先生行簏中。得鄒先生意見書一紙。係對於。本省學務而言者。篇中訛字迭見。熱心譌為熟心。職業譌為識業。猶未脫向者荀或管洛之本色云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉開票] 　　廣東。　　梧州府複選舉於初五日投票初六日開票茲將梧州府屬議員十一名候補議員兩名列後　林錫疇懷集　李識韓倉梧　梁廷棟倉梧　黃宏憲容縣　蘇樹翰藤縣　陳樹勛岑溪　朱景輝藤縣　陳太龍倉梧蒙　經藤縣　莫汝龐岑溪　植自森懷集　候補議員黃玉梁容縣何壽謙藤縣 
[預備召集議員] 　　江西。　　贛省諮議局籌辦處致撫州袁州臨江廣信饒州九江南康建昌吉安贛州南安寗都各府州電云複選人名冊議員名冊載明籍貫年齡資格票數限十日內速到處諮議局文印 
　　贛省複選告竣其召集議員之期現經籌辦處仿照浙江辦法於八月初一日以前一律齊集省垣儘一月之中從容討論各項事宜惟諮議局議事廰建築需時擬由該處暫行籌借公所租賃市房妥為接待至九月初一日以後應將旅費公費等項照章由局會議呈請核令再行致送 
　　贛省諮議局籌辦處兼地方自治研究所原設上諭亭宗聖祠前議本月遷入書院街舊有豫章書院內以便開辦研究所并接待議員現因高等學堂尚未移出遂以宗聖祠後進洋房為議員招待所由劉猛將軍廟地方開門以示區別而清界限 
[議員辭退另補] 　　直隸。　　直隸諮議局當選議員前浙撫張中丞始聞直紳有公推為議長之說現在張已自請辭職天津府特照章以候補議員胡紳接充 
[瑣聞] 　　江西。（上饒）　　江西上饒縣複選議員楊存基之當選也據人傅說係得神佑之故上饒初選分十區楊為第九區人其同區初選當選者並楊共六人此六人於複選前一日開會於本區鷄應祠議推舉一人久不能決乃焚香神前作鬮投筒中羣相默禱拈得者五人同舉之楊遂邀神眷得為議員具鷄絫酬願焉聞之左氏曰國將興聽於民將已聽於神今中國實行憲政方興未艾而有此等神命之議員出現于世詎不可怪且聞楊君之運動初選當選煞費苦心五月初十日重行選舉合十區之人同赴城投票楊乃預先親赴某鄉遍邀同姓及其親友數十人肆筵設席下逮佃戶亦叨酒食之惠至日殷勤招待導至投票所一鬨而入致管理監察員不及檢查項冒遂多甚至本人趕到而名下到字已被人簽過者指不勝屈迨開票查遂一躍高標矣 
　　浙江。　　金衢嚴處四府旅杭紳商軍學界昨日開會歡迎議員到會者約八十馀人首由王君槐卿報告開會詞次張君子卿致歡迎詞又次議員黃君秋光答詞又次來賓贈言又次演說及散會已五下鐘並設筵六席公燕議員及來賓可謂迎之致敬以有禮矣想新議員對於桑梓必有一番特別感情也 
本埠新聞 
[請將浦東中學化私為公]  
　　○楊斯盛之子稟上海縣文云竊職故父斯盛籍𨽻川沙久居滬瀆在上海縣浦東六里橋地方獨力捐建浦東中學一所附設兩等小學上年四月間職故父臨終時復於自置各產內提出坐落上海英租界吳淞路房產及梅家巷基地共值價銀十二萬兩作為該校基本金並請現充該校校長校董之舉人黃炎培等十人經理校務富經具稟道𢞩蔡暨前憲臺李詳奉督撫憲批示核明各在案伏查此項校產係職故父病革時指撥所請經理校務各員類皆平日辦理地方公益勢難悉心擘畫是以稟報造冊爭事稽延且有遺漏牽混之處職自幼隨侍職故父經商於學務素未講求本不敢妄叅末議第思職故父起家工藝晚年進德知強國之本首在育才於是有毀家興學之舉竭畢生之心力罄汗血之馀資慘淡經營始得償茲宏願締造艱難概可想見茲事繁重職故父病危時所定辦法及所請各校董中皆生前所欽仰之人然規劃久遠似非一成不變之道縱如校章所云十人之中一人退職田九人公舉一人以實之等云要知天下無歷久不敝之事世道變遷能保他日之遞舉一無缺憾耶稍有不慎學務即因之敗壞回憶職故父當艱難經始之際本有未嘗學問辦成後稟請歸官之議似有阻力未敢實行現當朝廷銳意圖強教育普及之政策久已通行數年來各省志士因捐資興學而見諸奏牘者不知凡幾職故父所創之浦東中學堂自開辦迄今已閱五載駐堂學生多至三百人除歷年籌備經費一萬元外如購地建築合諸指撥校產先後統計實捐助庫平銀二十萬兩之諸會於去年通稟有案規模似尚可觀於教育前途不無小補倘使年湮代遠經理不得其人或宗旨不純造就無益之材善因惡果不特擲巨欵於虛牝反使職故父慷慨創學之心不為人諒地下有知應亦銜恨用是再四圖維惟有將職故父病革時由校董等所書遺囑稍加變通化私為官以浦東中學全校基地校舍並指撥之校產悉數歸入公家作為官立學堂叩請公祖大人通詳各大憲咨請學部派員接收校產管理校務不但楊氏子孫不再過問即校董等亦當避嫌引退庶一勞永逸浦東中學得以垂諸久遠即職故父毀家興學之心亦因以不朽矣至遺囑內別墅一項既無專條又無子目似指定校產照數提出外其馀公私各產應由楊氏子孫謹慎經理與校產本無牽混所有指撥校產各項契據暫由校董收存應俟學部派員接收時一併點交不致有悮職為仰承先志力圖久遠起見伏乞迅賜照樣學校幸甚大局幸甚 
 
 

Page 19

 
 
[太倉州牧覆審姦殺案續誌。] 　　○太倉州吳笏卿直刺前日到滬在縣署花廰審訉謀斃親夫一案已略見昨報茲悉是日先提淫婦徐徐氏訉問初不承認直刺喝令掌頰五十下始供丈夫徐慶全在鄉耕種度日並為挑痧生意去年二月間有隣人邱茂福向氏勾引因此成姦後為丈夫識破禁勿來往七月二十四日氏乘丈夫出外與人挑痧遂將掘蘿蔔之鐵鏟交與邱手等在半途將夫猛擊倒地尚未氣絕氏亦追踨而至見夫受傷甚重勢成騎虎遂與邱將夫之褲帶解下勒斃後將尸身推墮河中是實訉之姦夫邱茂福始亦抵賴喝令鞭背二百下承認與該氏犯姦惟謀斃徐慶全實出該氏之意馀與該氏所供合符直刺諭令畫供仍寄禁縣監候稟請道憲再行復勘 
[再請釋放牙差。] 　　○縣差蔣升前在租界拘住欠繳牙稅之徐源興等捕房以其違章一併拘押會由滬道照會英領飭卽省釋迄未允準茲聞上海縣田大令以該差被押以來已將兩月捕房堅不允釋殊屬非是且牙差拘提欠繳稅銀之牙戶係屬正辦照章領事不應干預因特稟陳滬道再請英領飭令捕房迅即釋回並將牙戶送縣訙辦 
[何前倨而後恭耶。] 　　○前晚十二句鐘突有一人至公共公廨闖入押所委員謝明府臥室內明府以其素昧平生向之盤詰彼竟出言挺撞明府大怒立飭值役署管擬即稟明讞員送縣究辦旋由襄讞李司馬向彼研詰據稱因在押之朱培初現患足疾為特夤夜到此代為懇恩說畢跪求司馬成全司馬論曰此處係宮衙重地何得亂闖即商塲市鋪深夜亦未便任意出入姑念哀求即商準謝明府從寬斥退 
[屠夫聚衆抗議。] 　　○閘北各豬作由巡警總局勒限遷移已紀前報前日下午忽有屠失某甲為首糾集同行數十人在某茶館會議恃衆抗抵經四路一區黃正巡官訪聞立傅兩圖地保到局勒令前往解散並諭如有為難儘可具稟聲明靜候批示若一味蠻不講理定將為首之人提案嚴辦 
[電車撞斃行人三誌。] 　　○聘自爾三十六號電車在靶子路撞斃甬人某甲已兩誌前報昨由包探黃四福查明死者姓鄔即將鄔之堂弟通華傅至公堂並將電車司機人張玉春解案請訙鄔供住居北四川路浜北鴻興京貨店內死者係小的之堂兄名鄔通善寗波鎮海縣人年五十七歲亦住鴻興京貨店內十七晨因事至天潼路燧泰京貨店途經靶子路被電車撞倒碾傷頭額致命已由上海縣騐明棺殮小的當時並不知情後見報紙登載遂至捕房詢問適有包探到來說明死者年貌衣著知係堂兄無悮務求將張嚴究又據包探黃四福興五百廿六號三道頭華捕稟明當時肇事及上海縣騐殮情形旋由賣票人陳建林投稱是日駛車甚慢死者跑過車頭因聞鈴聲急欲縮退以致撞傷身死是實車務處總理西人卡羅投稱張向來小心從無過失況是日祇開四個字慢車死者自不小心以致撞斃求察訙之張由公司代延哈華托幫辦律師上堂代辯寶讞員商之英副領事布君判張仍還押著原告邀到見證於下禮拜二再訙 
[給照赴威領管產業] 　　○職商王登升前在海參威營業置有產業現已病故照章須有親子赴威註冊領管茲王子日琇及王妻汪氏具稟滬道請給護照已蒙蔡觀察核準除給發護照外一面函致駐滬俄領轉告俄政府請為保護 
[保護遊歷洋人] 　　○美國人路一思擬赴江蘇福建等省遊歷特請美使照會外務部填給護照一面咨行該省督撫通飭各地方官俟該洋人到境妥為照料現聞滬道已奉督憲行知飭屬一體遵辦矣 
[稟報索還滙票之批詞]  
　　○滬道蔡觀察批劉翰荘稟云來稟閱悉上海民呼日報前因甘省振欵奉飭查辦業經由道函準郵政司將凡寄由該館信件送道現查並無劉翰荘號寄交該館五元滙票之件祇有六月二十八日由長沙劉寄民呼日報一函係索還五元之欵著即知照 
[二十六誌寗紹人之團力] 　　○銅錫業同行為寗紹商輪事由樂沅昌經手人及李德興兩家發起在四明公所議定凡同業中籍𨽻寗紹兩府之東夥均應搭載寗紹輪船如有不遵者由本業董事議罰 
[白賽克馬戲將到] 　　○聞白賽克馬戲今日已由日本趁輪來滬日內可到假張家花園開演該班內有獅子四雙猛虎兩雙並有人熊狗熊山羊綿羊猿猴等尖想屆時往觀者必又爭先恐後也 
[城內]  
　　弔銷行帖。 
　　○吳康之與混名強盜東升之李東升互控一案昨經縣令復訉吳供開設復興柴行凡有　戶到行每洋取用二厘後李東升亦領行帖向各柴船勒索被控後疑係小的兄弟暗唆於六月初二串令伊子阿全全林金全及江北流氓將小的及二兄兇毆經西區解局移送案下是實張有堂供上月由鄉載柴來滬被李東升索去小洋十八角據稱九角代伊子阿全經收船捐馀則不知何名此次又囑小的到案揑供吳姓不是求鑒李東升供被吳先打大令曰嚴敢搶匿本縣告示領帖後屢被控告顯見不端判押候吊帖究懲以儆勒索 
　　不如離異。 
　　○底奇峯扭控妻父覇留　葉一案昨經本縣田大令訉究底供直隷人前憑土洪祥等為媒娶南京人揚鳳由之女為妻詎妻於四月問一去不回小前往領被楊硬覇並有縱女不端之事求著父案斷離楊供女兒非由小的覇留不知現在何處王洪祥供楊係小的之表叔兩次勸伊放女回家楊不應允判揚將女交案候再訉斷 
　　堂姪不肖。 
　　○丁泰經等稟控堂姪丁湘洲盜賣墳　拆毀祖詞將基地庸租於電車公司等情昨日由縣提訉不諱判責二百板押改過局候示 
　　捆保收押。 
　　○捆保陳彝卿欠經錢糧並失串票昨日由縣提訉判責二百板押追 
[南市]  
　　告誡巡士。 
　　○總工程周警務長昨出條諭云仰各級巡長巡士知悉接差未到先離開位本背警章業已屢次查出記過不　三令五申前派三級巡長分叚帶隊上差原欲杜此獘病蓋差務材一定之時間而屬位每多不測之事倘因片廖離崗而不肖之徒乘機竊發誰任其咎此接差落差之間賓寓絕大之關係茲查南區醫院一崗位竟有接差未到先離崗位之事殊屬有背會章故違命令自示之後倘各巡士仍踹前轍定行照章加倍重罰記大過一次而三級巡長匿不報告者亦一律記過決不輕貸 
　　押限遷居。 
　　○西門外生泰卒煙紙店主周文煥控房客剃頭店主王文炳積欠房租洋一百四十九元四角反將馀地轉柜取利昨經西區解至工程局訉供刁猾判王押限遷讓如違發封 
　　背夫私逃。 
　　○湖北人王昆三在城內四牌樓為鐵匠其妻劉氏於上月十四日　逃出 
 
 

Page 20

 
 
外至西門外賣舊貨人周仁美之姘婦王李氏處潛匿與同居人鞋底匠計寶山姘識遁至揚州避匿現被王偵悉其事偕同見證許賢才將屬及王李氏扭至西區解送工程局訉實判一併交保限將劉氏藝獲交案候訉許無于斥退 
　　尋獲劃船。 
　　○法界招商局碼頭劃子船管幫周立成失竊劃船四艘刻在四港口地方查知由張有才收買兩艘因將張扭控工程局審訉張供由胞兄向人買來每只價洋七元判　交保限尋賣船人到案以便究追原價兩船交周領去 
[閘北]  
　　限交田單。 
　　○鄭湘藻控楊培卿私押田單由四路一區解送總局昨經汪裁判飭傅鄭子炳坤到案質訉官向鄭湘藻所設之中立煤　公司會否在商部註冊納坤供甚支吾官以兩造均非正當營業判湯交保限五天復呈田單再核 
　　尚待訪查。 
　　○蔣仁德方毛毛因售賣安徽假彩票由四路分局解送總局昨經汪裁判提訉仍不供認判押候飭探查明再核 
　　婦人圖逃。 
　　○張陳氏控媳吳氏乘其子蘭蘭因案管押之時捲物圖逃昨經四路一區黃正巡官訉明判吳氏暫發棲流所候其夫到案具領 
[英租界]  
　　勒追騙欵。 
　　○許東呂姜德生吳月華串騙永年人壽公司保險費銀二千五百兩昨由捕房解廨復訉許等均求寬限料理判再押限一禮拜將騙欵繳出如違擬辦 
　　領回逃妻。 
　　○甬婦屬方氏逃至滬上與張有來姘識嗣被本夫龔阿四來滬尋獲將氏扭至捕房收押在案昨由官媒將氏解廨訉明判方氏交龔具結領回仍飭移提張有來到案訉辦 
　　兜停淫畫。 
　　○李順和在租界內兜售淫畫由捕查獲昨解公堂請究中西官以李甫經釋出又取犯事實屬不法判先枷示三天期滿再押一月淫畫焚燬 
　　自尋生路。 
　　○女孩王二寶自投濟良所昨晨返廨請訉據供由母賣與姚姓轉寄於人因飲食不周是以投所判暫留濟良所候傅屬訉人證到案再核 
　　姘婦捲逃。 
　　○傅增道控姘婦傅張氏捲物私逃匿居張王氏家由探將兩氏查獲昨解公堂訉明屬實判將各物交傅領回張王氏開釋傅張氏押女所三禮拜 
　　串拐小孩。 
　　○洪張氏孫馬氏等控王阿三卞阿三王四陳阿榮等串拐小孩一案昨經公堂復訉陳供會見王阿三領一小孩在茶館內後王與人吵鬧小的即行走出該孩是否係王等所拐實不知悉求察判陳交保馀人押候下禮拜三再行訉奪 
　　追繳保費。 
　　○英商錦隆洋行控李魁記不還保險銀兩一案昨晨由探將李傅至公廨並將案內牽涉之荘盟史帶案訉追李供此項保險銀早已交付荘手荘供並未收取判李限一禮拜清理荘仍還押 
　　保全首領。 
　　○盜匪袁長奚（即嚴成許）施仁華（即水金華）於本年二月十二日行刦塘山路北沈妙根家戚物由縣移解公廨收押捕房在案茲袁匪在押患病送往同仁醫院醫院無效於前日斃命因查無尸屬即行棺殮昨匯三捕房捕頭特將收殮情形稟明公廨請為備案 
　　控告昌牌。 
　　○英商祥茂洋行控陳願冒出售冒牌肥皂一案昨由包探將陳傅至公廨押候下禮拜一訉核 
　　押限交人。 
　　○𩪛根榮控張王氏沈俞氏李� 
胡氏串匿伊壽一案昨經公堂復訉氏等均不承認判押限二禮拜交濮妻到案再核 
　　仍須交保。 
　　○兩業公所控吳啓賓（即吳啓霖）忻桂金徐大金串收鮮兩贓物一案昨經公堂復訉原被均由律師上堂代述判吳忻交一千兩人銀並保徐因原保退保著帶回捕房另交妥保於下禮拜一午後魯訉 
　　本夫捉姦。 
　　○西思王金榮與宋阿才之妻夏氏姦宿前晚被宋捉獲將王髪辮剪去控由捕房昨解公堂訉究中西官以王裕梁不應插身干涉判押十天王押一月氏交宋領回管束 
　　虐待髪妻。 
　　○粵婦鍾唐氏控夫鍾阿林與姘婦王阿金將其虐待等情昨由捕房解廨訉明判鍾交保以後不準虐待唐氏著與王阿金各具安分結開釋 
　　圖姦無憑。 
　　○場婦尤翠根控張阿二圖姦一案昨經公堂復訉因無確據判交保開釋 
　　屢戒不悛。 
　　○五次過犯趙阿榮竊取王榮卿等衣物由探拿獲昨解公堂訉供屬實判趙押西牢一年期滿仍遂出租界 
　　追還煤價。 
　　○英商開平煤礦公司控大侖號主劉楚堂不還煤價一案昨日午後由廨會訉原告延擔文幫辦渥沛律師上堂聲稱該號向公司定煤一萬二千噸已裝去七百五十噸計價銀三千兩屢索不還請追劉亦延律師上堂訴稱該號已於今正收歇所欠原告之銀俟外面帳欵收齊再行措繳判劉交保限三月清理 
[美租界]  
　　洋人互毆。 
　　○丹國人譚門前日與下哈不知因何起覺互毆兇毆由捕將譚拘解該管領事署罰洋十元以儆 
　　醉漢滋鬧。 
　　○瑙威人海葛生前晚乘醉至公園滋鬧由捕拘解該管領事署判押三天 
　　凌虐媳婦。 
　　○住居東嘉興路瑞康里之張某時將其媳凌虐隣人往勸反遭辱罵以致羣抱不平報捕飭探將張拘入捕房由捕頭嚴詞申斥 
　　不歡而散。 
　　○宋孔氏日前被李春發誘至武昌路某里內賃屋姦宿昨日該氏欲因歸家被李阻止不放以致扭控捕房一併拘押候解公堂究辦 
　　未使違章。 
　　○殷允發於前日夜深時至元芳路周姓小煙館內硬欲開燈店主不允致被搗毀什物鳴捕拘入捕房賠淫兩洋丁案 
　　又斃一犯。 
　　○昨日西牢內又斃押猖　桂生一名由捕房飭傅地保查明收殮 
[法租界]  
　　廚役負欠。 
　　○圖南輪船管頭人徐松休積欠楊榮甫陸連生林賓如等蔬菜店貨欵百數十元不等屢索不理控奉公堂將徐及徐之替工毛春發一併拘廨訉究徐供日前有事託毛代理毛收得船中夥食洋二百馀元交還無幾以致不能開銷毛供確會收過洋二百七十七元付徐若干有帳可算判徐毛交保限兩禮拜將三欠戶先行料理再與毛算帳稟候核奪 
　　毫無廉恥。 
　　○王金福專在俌灘引途人往客棧內作無恥之事會經公堂拘案逐出租界詎王仍逗遛不去故態復萌昨被包探拘獲解廨請究判仍驅逐再來重辦 
　　混用銅洋。 
　　○閩人榮阿九前日手持小洋二十二角至法馬路呂義泰煙袋店購賣煙袋店夥張步舟察有銅質小洋十二枚立即喚捕拘入捕房解廨訉究榮供此洋由同鄉人王春山交與小的代購馀語支吾判押捕房一月示儆 
　　查獲賊贓。 
　　○王裕發王連生張阿福三人串竊衣物甚多由探拘獲解廨並在顧徐氏處吊出原贓一併解訉判土等各枷一月氏薄罰洋五角 
　　並非偷竊。 
　　○王炳文張榮來前日擔有皮箱一只在押店求質包挅恐其來歷不明拘廨請究張王同供係由范渙請張榮山二人託代付　並非竊來范張亦投案證明判將皮箱給還張王開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯。意（五十二）] 　　梅黛嶺讀畢。長吁曰。良友多情。中心藏之。何日忘之。第佛憨又有何事求我歟。語時更讀葛蘭崖之書曰。 
　　神聖之梅黛嶺惠鑒。晉援蘭儀。欽欽在抱。聞佛憨君言。非力魄寒蕾。沉冤縲絏。撥雲見日。所賴惟君。俠骨柔腸。尤深傾倒。抑聞之。春和秋肅。各有其時。吾姊𦞨性難馴。駒絲未緊。誠宜早自為計。夫士戒無良。女懟不淑。一乖情好。永悵阻修。言嘉耦之罕逢也。吾姊幸逢之矣。安可復覿面失之乎。他日者。雪除舊恨。膠合新懽。錦瑟絃張。秋士同心之曲。玉笙韻短。春人雙笑之吟。孔雀南飛。鴛鴦左顧。妹將馨香頂祝矣。葛蘭崖啟咄咄。此函胡為者。梅黛嶺讀畢後。慍然曰。彼乃猶未喻吾心事耶。讕語課諜。惟恐吾尚不能忘情於佛憨者。寗知吾心古井。即不知彼與佛憨一重因果。亦且將力遏情瀾乎。吾異日必將此意詳告之。言至此。忿極。擲其函於他處。更讀佛憨書。書曰。 
　　卡倫斯佛憨謹致書於我最親愛之妹。粧次。甫讀至此。不禁輟讀喃喃曰。佛憨愛我哉。彼真以妹視我矣。語已。乃復讀曰。 
　　同岑　　。甫托別浦旋離。芍藥歌𣧻。葡萄杯冷。感覊屑。增我戀陶。綠字。誰傳。蒼波無極。采蕭一詠。懷哉懷哉。曩承不棄約過倍梨。塵夢勞人。素心終閡天。涯咫尺。悵矣如何。星期一準至海介處相候。如有另室可謀密談者尤妙。異蠲首疾。彌望心椷。簡札不詳。悉之於夢。 
　　讀畢。悄然曰。佛憨殊非他人可比。寥寥短章。而潭水桃花。情深一往。且會無一語及私。不愈足見具襟懷磊落耶。佛憨佛憨吾行買絲繡汝矣。 
　　旋抽毫作答書。先覆雅麗夫。將未來之希望。目前之籌書。一一詳告之。書尾附錄數語曰。 
　　請告佛憨君。星期一晚妹準至海介之室。惟時問不能預定。海介屋面西而居。孤立田中。佛憨君下車站後。可依主村大路而行。迨近屋克來老屋時。見有一草屋橫貫其前者。即至矣。 
　　書畢。復作葛蘭崖書。藻思竿緜。情詞娓弟會無一語涉及佛憨蓋覺。已於佛憨。殊難著筆。且葛蘭崖時以游語相挑。據理剖駁。或多痕跡不如佯作不聞。轉同流水行雲。太空不滓 
　　兩書畢後。閉門而出。擬往郵局遞寄。行及廰側。遇安索夫人於門。覿面無心。意頗惶急。急趨前問曰。夫人何往。豈將枉監奴室耶。果爾。必有使命。奴謹承教。楷羅曰然。吾將喚汝為理髪粧耳。汝此技殊精。粧成墮馬。態美驚鴻。勝吾自為才多矣。梅黛嶺曰。夫人謬贊哉。吾主頃從村中歸。俟奴為彼易粧後。當即至夫人處耳。楷羅頷之。兩人遂別。 
國外新聞 
[北極探險家之成績] 　　○十八日紐約電云北極探險家柯克博士由喜脫倫之納維克電方來電聲稱於一千九百零八年四月二十一號探行北極所在丹國政府亦有電音確認其說柯克博士探險北極兩載于茲會田搿林蘭伊太地方乘坐雪車鼓勇前進為最後之𡚒舉去年三月間美政府因該博士音信杳然會派援救隊前往尋其踨跡柯克博士會以三千言之長電致紐約日報電由喜脫倫所發詳述路程情形據稱會在北極留連兩日該處並無陸地亦無生物其寒度在寒暑表零度之下三十八度並稱已在北緯八十四度四十七分東經八十六度三十六分之間覔得新地同日倫敦電云比利時京城勃魯賽爾天文臺亦接柯克博士電音報稱已在極北覔得新地各報登載評論柯克博士探獲北極之報告並其他北極探險家晤談此事之言論均有疑詞成謂柯克博士並未攜有文明之伴侶將來欲證明其實在之功績殊非易易云 
　　同日又電云現以柯克博士行程之時期計之於三十五日之間共行四百八十英里之遙其迅速實超過前此北極之探險家十九日倫敦電云柯克博士電告紐約日報謂與饑寒交戰之後已逹北極之極點一日覓得大地禽獸充斥乃在該處登岸世界極北之嶶石實在其地旋在安那托克於無意之中遇見獵熊之居民一隊此實極大之幸事居居積食頗夥且畜健犬數百頭於是乃獲老練者之助力且得豊足候糧其地去極點僅七百英里耳偕之同赴極點者共居民二人犬二十六頭日必視察天文之現象直至四月二十一號始已時離極點僅有十四秒度之遙渠乃奮勇前進直逹實在之極點至則見太陽為日中之形因四面最高之點總集於此之故惟東西北三面均無從可辯四面衋成南向然指南針指向磁極之功用則仍舊無變云 
[各國撤退居留島戍軍]  
　　○十八日栢靈電云英俄法意四國已撤退居留民島戍軍 
 
 
 

Page 27

 
 
   
 
 

Page 28

 
 
   
 
