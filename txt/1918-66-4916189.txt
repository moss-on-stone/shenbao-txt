# 1918 - 66 - 4916189

 

Page 1

 
 
   
 
 

Page 2

 
 
　　日星期五（申報）奮曆戊午二月初三日（二） 
時評 
[亦無辦法（冷）]  
　　馮請段出段云即出亦無辦法斯誠本心之言也試以一事證之徐樹錚者段之心腹手足也今段三電徐返京而徐覆以匹夫有責不知其他云云則段之對於徐已無辦法矣罔論其他哉　　今之中國之時局譬如人之有病醫病之醫旣經屢易屢易而病愈深病深之後復思舊醫舊醫有法不至今日矣命令 
　　三月十三日大總統令任命貢桑諾爾布爲卓索　盟盟長此令　　又令任命屠文溥爲塞北税務監督此令又令任命李煦章爲槄　陸軍混成旅旅長楊以來爲陸軍第一師步兵第一旅旅長陳銓衡爲陸軍第一師步兵第一團團長此令　　又令任命關際雲爲陸軍第二師步兵第六團團長穆恩棠爲步兵第八團團長此令　　又令任命郭連第爲河南陸軍第二混成旅步兵第四團團長此令　　又令崙維　授爲陸軍步兵上校冀汝梅爲陸軍砲兵上校此令　　又令陸軍總長段芝貴呈請授佟占元爲陸軍步兵中校應照准此令　　又令陸軍總長段芝貴呈請任命陳邦彦爲河南陸軍第二混成旅步兵第四團第二營營長應照准此令　　又令田中義一菊地愼之助坂西利八　均給予二等嘉禾章此令　　又令中島正武給予二等文虎章本莊繁佐　三郎均晉給三等文虎章坂部十寸總蒲穆朝比奈義馬均晉給四等文虎章此令　　又令鄂鎔晉給二等嘉禾章劉恩格驟鎔　均給予三等嘉禾章此令專電 
[北京電]  
　　今晨倪嗣冲致密電於王克敏言由各省要求段出則於段面子有碍不如元首自動向段表誠意馮下午乃訪段但段言我出亦無辦法此時最妥爲由文烈遂無結果馮或當再商田日内尚難解决（十四日下午六鐘） 
[北京電]  
　　倪張等派人面謁馮請先决内閣問題挽段再出馮下午特訪段並徐但未有結果（十四日下午五鐘） 
[北京電]  
　　馮派靳雲鵬向段密商組閣段辭意决絶轉向東海勸駕態度尤冷靜倪代表李如璋對徐奔走甚力仍無效果（十四日下午四鐘） 
[北京電]  
　　段兩次電召徐樹錚回京昨復電稱國事危急匹夫有責樹錚知有國家他非所知一時未能即回異日當赴師門領責（十四日下午四鐘） 
[北京電]  
　　張作霖徐樹錚聨名通電自稱奉軍總副司令因張不能離奉故由徐副司令兼總司令職徐希望直督（十三日下午九鐘） 
[北京電]  
　　張作霖文電奉軍在軍糧城設總司令部自爲總司令聘徐樹錚爲副查該城距津僅五十里已將陸部所存軍糧三千石悉數扣留（十四日下午四鐘） 
[北京電]  
　　今日閣議除選舉經費外交報告等案外即討論張徐昨電閣員均無主張又吳佩孚報告兵已臨岳城今明可下岳（十四日下午五鐘） 
[北京電]  
　　日代使正式勸我停止内爭聲明並非干涉與上年美國所提勸告相同（十四日下午四鐘） 
[鄭州電]  
　　陳樹藩令瞿壽禔劉鎭華党仲昭李天佐等函致靖國軍請緩攻省城徐商解决方法胡曹復稱非陳退位無緩兵可言盧占魁致函陳樹藩請即退位離省以紓陜禍（十四日下午二鐘） 
[武昌電]  
　　官電稱眞日三師在羊樓巿告捷進圍岳州戰線已至新牆桃林（十三日下午七鐘）外電 
[哈爾濱電]  
　　哈巴羅夫斯克電稱過激黨恐白旗軍進攻哈巴羅夫斯克已毁近鎭之鐵路橋二座俾使阿穆爾鐵路之行車事務失其秩序海參崴勞兵會已佔據摩托車三百輛以供軍用各商行因過激黨不肯開釋所拘之人故仍未開巿赤塔勞兵會令居民供給盧卜三百萬元謂如有抗繳者須没收其産業並罰充鑛工六年前東西比利亞所舉臨時政府委員羅　洛夫氏現寓哈埠日者接白拉哥凡斯成斯克之阿　爾哥薩克軍司令來電謂部下之兵已與過激黨接戰紅旗兵逃者頗多餘悉就俘解除軍械雙方各有死傷過激黨幹事會已允承認軍治惟若輩乃暫時屈服以待哈巴羅夫斯克之援故旦夕尚將有亂今　爲革命一週紀念華洋商店均休業一日以誌慶祝（十二日）字林報 
[哈爾濱電]  
　　滿洲時局未有變動華兵仍佔守邊陲附近某地點過激黨之援兵則源源而來（十三日） 
[東京電]  
　　據尼柯拉夫斯克電稱該處之勞兵農會通過决議案聲明俄德和約辱國殊甚宜加否認並通電告知莫斯科等處之勞兵會（十三日） 
[東京電]  
　　日軍司令石光少將奉政府之命向中政府提出抗議謂張作霖由京奉鐵路運兵未經列强同意實違京奉鐵路合同云（十三日）以上路　電按此電與昨日共同通信社之電所言有異 
[北京電]  
　　奉天軍在天津塘沽間之軍糧城設總司令部押收米榖三千石又派人着手收買馬糧（十四日） 
[北京電]  
　　張作霖與徐樹錚聨名拍發通電於中央及各省奉總統命派軍南下該軍俟到戰地後將歸曹錕張懷芝節制其前暫設總司令於軍糧城張自任總司令徐樹錚任副司令（十四日） 
[北京電]  
　　馮總統本日上午十時訪段祺瑞於段氏私邸密議重要事件（十四日） 
[北京電]  
　　日本代理公使芳澤氏昨日到外交部因揚子江沿岸南北兩軍轟擊日本船隻事提出嚴重之抗議並聲稱賠償損失之舉俟查明後再行要求（十四日） 
[北京電]  
　　馮總統因昨日接到段派各督軍請組織段内閣之聨名公電今日特至段宅面求段祺瑞組織内閣段已拒絶其請同時總統於張作霖與李純之事求段援助（十四日） 
[北京電]  
　　日本林公使將於今晚十二時抵奉天明日（十五日）上午由奉啟程歸任（十四日） 
[北京電]  
　　楊度等洪憲帝制犯及康有爲等復辟之特赦今已起草二三日内將發表（十四日） 
[漢口電]  
　　南京第六師長齊爕元來鄂告李純對於時局之决心王督軍大駭發電勸告該督此際請持愼重之態度（十四日） 
[漢口電]  
　　岳州攻擊軍軍容不振因蒲圻新堤方面之廣西軍勇敢奮鬭恐岳州恢復尚需許多時日（十四日） 
[漢口電]  
　　十一日第三師長吳佩孚之報告云該師與直隸第二第三兩旅及補充第二旅自十日十一兩日合攻羊樓子方面之南軍至十一日早即佔領羊樓子在該處兩軍之主力爲趙恒惕所率之湖南軍林修梅所率之獨立第三旅韋榮璋之部下廣西軍等業經全行向岳州方面退却北軍直定部署移師追擊云（十四日） 
[漢口電]  
　　傳説在武穴之馮玉祥與李純相呼應已派其部下至皖省邊界以爲牽制倪嗣冲之計（十四日） 
[漢口電]  
　　十三日吳光新致王占元之報告曰宜昌北軍雖仍死守該地南軍攻擊甚急請急派兵出援（十四日） 
[哈爾濱電]  
　　日本中國大公使一行於九日通過烏木斯庫地方塞密諾夫伊丹大將軍爲尊重國交起見修理日前破壞之蛤喇諾烏路鐵橋以便一行之通過大公使等約於二十日可到此間（十三日） 
[東京電]  
　　日政府警告中國政府關於國内紛擾並未經各國之同意而由京奉鐵路供用軍隊輸送之事（十三日） 
[東京電]  
　　倫敦來電云英國封鎖大臣兼外務次宫勞般得雪而爾卿語合同通信社員曰若日本以爲必受第三者之祈望始派兵赴西伯利亞方面以防止德國之侵入西伯利亞則不得不謂爲意外之事蓋日本爲一獨立主權之國家祗須自認爲正當者無論何種舉動皆得隨意爲之以余個人而言甚歡迎此際日本爲我同盟之依託者而决然開始行動（十四日） 
[東京電]  
　　山縣公爵昨日回東京元老會議有近日開會之説（十四日） 
[東京電]  
　　坂谷男爵已由中國政府正式聘請爲中國最高財政顧問官不日即將赴任（十四日） 
[東京電]  
　　三月上旬日本對華貿易輸出八百八十七萬元輸入三百零四百元（十四日） 
[東京電]  
　　紐育來電云前任駐箚日本美國大使哇勃賴恩氏曰（苟美國出兵而與日本謀協同行動即使美兵人數極少亦爲日本所渴望）又日本協會會長辣式爾氏曰（德國佔據海參崴以威脅日本其事之危險無異德國佔領墨西哥或巴拿馬時美國所感受之危懼且日軍出征西伯利亞其效果足以醒覺中國有益於中國者匪淺）（十四日） 
[東京電]  
　　莫斯科來電云俄京報紙論日本出兵西伯利亞問題曰俄國現時狀態不能保護外人之權利故吾人不可認此種處置爲對於俄國有敵意者吾人於日本之行動祇須以冷靜之態度對之可矣（十四日） 
[東京電]  
　　留日之張繼氏關於唐紹儀來日之使命曾語人云唐氏此行有無代表南方之資格雖不明瞭然彼實爲吾國南方之前輩吾人深信彼此次來游日本必將與日本朝野以一種之反響（十四日） 
[東京電]  
　　據哈爾濱日本佐藤總領事來電云日本中國大使公使等於十一日經過麥森斯克但中東鐵路被毁之處在該大使等到着以前能否修整未可知也（十四日） 
[東京電]  
　　倫敦來電云前駐華德國公使穆默氏已被任爲臨時外交官赴小俄羅斯就任（十四日）以上東方通信社電戰電 
[倫敦電]  
不註日之俄京電稱現因國民委員會已赴莫斯科故已組織革命軍委員會由特羅資基氏主持一切各敎　曾宣讀反對過激黨之祝詞俄京之疹症日見增多（十二日） 
[丹京電]  
據某報載稱瑙威炸彈陰謀案首領洛合菲爾斯氏男爵已抵芬蘭擬主持運動排拒斯坎狄拉維亞半　三　　務（十二日） 
[巴黎電]  
德國各報警告俄人防禦日本法國各報謂以日本之忠誠斷不致如德人之所爲德人旣與俄人爲友而復自某背刺之日本並無此志其入俄乃受協約國之委托以救　　務俄國亦諗知之故其政治家願協助日本行事西比利亞　全之各黨不日均將響應日本蓋出兵一舉爲至要之務不容稍緩也至於俄國秩序紊亂乃暫時之事日兵一至自能出　國於德人之掌握云（十二日） 
[亞姆斯特丹電]  
匈京電稱奥國首相塞特勒博士之參與羅國媾和乃因奥國擬脱離匈加利主張畫正其邊界之故（十二日） 
[俄京電]  
特羅資基氏仍留俄京不欲參與莫斯科勞兵大會里伏尼亞之流犯雖經德國要求釋回仍未出獄德國　布不欲據亞倫島爲己有擬與瑞典協商定其命運（十二日） 
[倫敦電]  
暹邏陸軍委員團抵英游覽各處不日將赴法國　稱暹邏之與德國絶交國人大爲歡悦（十二日） 
[瑪德里電]  
西班牙陸軍大臣拉西爾伐氏雖已將改革軍制一事以上諭公布而首相泊里土氏仍堅主須交由國會核准豫料他日會議時將有一番激烈之辯論該問題已成軍民兩界之爭案軍界顯以贊助陸軍大臣爲務此事與國際現局有何關係尚難豫言（十二日） 
[巴黎電]  
政府已訂造新式船四艘此船特點乃在雖中魚需三次而不下沉業經試驗有效（十二日） 
[巴黎電]  
最近德飛機之襲巴黎共死三十四人傷七十九人尚有六十六人因擠於一地室窒息而死其中婦孺居多又某醫院中亦死六人傷七人（十二日） 
[雅典電]  
贊助前皇之人顯知大勢已去彼等今謂維里齊　斯氏之政策最有益於希臘近雖有俄羅之事變而反對　之勢力日漸減縮（十二日） 
[倫敦電]  
上議院今日開議時薩里斯白里侯爵提議愛爾　現局問題寇仲貴族宣稱愛爾蘭事務大臣狄和克氏已受政府之輔助該大臣須俟愛爾蘭人之舉動成爲反對文明基本之罪惡始擬懲治之克萊爾郡及他處所施之軍事計畫效果頗佳陸軍擬長駐該處執行法律非至有撤退必要時不欲移動云（十二日） 
[倫敦電]  
克萊恩斯氏今日在下院宣稱政府現正從事計口發給麫包麫粉一切必要豫備惟國民如能竭力節食則此　可免實行或展緩實行云（十二日） 
[倫敦電]  
海格將軍今晚報稱澳兵在美細萊東面與東北面襲敵哨營殺死多人俘獲數人自受損失頗微亞美蒂愛爾　南與伊泊爾東面與東北雙方砲隊交轟頗猛（十二日）公電 
一曹銀報告軍情電頃接範三師吳師長佩孚眞電稱職師及二三兩旅並補充第二旅於蒸已黎明在羊樓峒南方朱樓坡至灘頭西方黄蓋湖沿一帶之線與湘桂粤軍劇戰三日至今日黎明攻破敵之防線陣地四道每道延長三十餘里將石　 
 
 
 

Page 3

 
 
　　中華民國七年三月十五日星期五（申報）舊曆戊午二月初三日（三） 
　　據絲網數十處竭力攻破我軍官兵　越峻嶺不避艱險奮勇殺敵於午前八時完全克復羊　巿當查鐵路線以北之敵軍確係崩潰向南竄逃鐵路線以南之敵軍成隊向西敗走又據俘虜云鐵路以北崩潰之敵軍係趙恒惕所部湘軍第一師及林修梅所部湘軍獨立第三旅韋榮昌所部桂軍五營又鐵路以南敗退之敵軍係韋榮昌駐濟所部桂軍各五營及新到林虎所部粤軍兩營並敢死圍三百餘名等　查戰地内敵人尸身内多現籍軍官據俘虜云敵軍受傷官兵目見向岳州運回兩列車其餘未見者尚多此役我軍傷亡官兵約三百餘員名傷者居多亡者不過十分之二容俟查清再行詳報至所獲戰利品彈藥帳房糧秣等屬甚多現在戰地各山谷民房之間一時尚未收清獲有山陸砲十餘尊完備及不完備者各半今日午一面派第三旅爲第一追擊隊向新牆方向追躡當晚宿營桃李又派第二旅爲第二追擊隊明早由平水舖向雲溪驛前進以便協助第一旅合取臨湘並取岳州師長擬聨第六旅明早向新　方向續行追擊其第五旅在羊樓巿路口西一帶整補一日卽向前進第二補充旅劉旅長率所部在茶菴嶺羊樓謹此禀聞等語除電令各該師旅迅將督飭將士激厲兵心一面進取長岳一面追擊潰逆以期早日建功外謹電奉聞曹　文　　李督銷假視事電北京大總統國務總理　鑒參謀部陸軍部鑒純前以病體稍痊精力未復電請續假半月仰蒙温諭感激莫名現經竭力醫治腦眩已止精神亦漸復原際茲責重時艱曷敢久耽安逸謹即銷假視事照常供職理合馳陳伏祈鑒核李純叩文要聞一 
[西報述哈爾濱之近况]  
　　字林報五日哈爾濱通訊云近兩日哈爾濱車站有軍事活動之氣象哥薩克兵隊與全以退伍軍官所組成之步隊及華兵機關槍隊紛紛登車向滿洲里出發車站招待室中盡是戎裝兵士而來觀者亦復擁擠如西比利亞鐵路工程團之美員來自羅軍戰地之塞人及前被奥國拘留之意人皆作壁上觀焉哥薩克兵斜戴皮帽身穿皮褐背負墨西哥短銃尤極引人注意若輩在加入此種新軍之前大半曾充下級軍官當其排列月臺上候令登車之際高唱哥薩克戰歌激昻慷慨令人氣壯又有紅十字會看護人與義勇兵若干隨之俱行義男兵中雜有學生數人蓋知爲國出力分所當然也哈爾濱前自俄兵解散後即駐有華兵若干近忽接奉訓令開赴滿洲里故此間今已無華兵蹤跡有中國警察若干來自吉林刻會同新組成之俄警隊維持哈埠秩序中國所以沿中東路線各點遣發重兵前往滿洲里者因聞與西米洛夫氏對抗之過激黨參雜德人故也傳説過激黨以軍械供給若干德俘而德軍官且從中指揮戰事前駐滿洲里之華兵爲數無多不足保衛鐵路故須遣派重兵扼守邊疆以重防務近來中國警察與俄人公共機關屢起衝突本地俄文報紙幾無一日不載反對華官態度之抗議文華官有時辦理複雜事件未能十分考慮愼重將事此亦爲吾人所不能不承認者俄人極喜結黨開會俾可自由發表意見對衆高談絶不畏禍寗願將其寳貴光陰抛廢於大言雄辯之中往往荒棄其受值應行之職務鐵路工廠之工人亦坐此弊今日赴此會明日赴彼會銷磨時間抛荒事業蓋已數月於茲管理工人者與鐵路管理處皆無權力阻之而工人雖不常辦事仍領全薪以自由俄國准許人民集會爲口頭禪迨自中國鐵路總辦到哈後聞知此事即大不謂然旋出示禁止凡公共會議非經預先知照不許舉行夫工人會議苟在工作時舉行則中國警察隨時禁止之以免妨誤工作此乃甚正當之辦法但若公共集會討論公同利害攸關之事件旣不妨及法律又不侵礙中國在此鐵路區域内之權力而亦一律禁阻則殊不合理亦不近情中國當道未曾將此界限明白告知警察而警察亦從未辦過此種事件故於奉公之際未能分别明晣但知奉長官訓令照此辦理耳目下俄人頗不甘服吾人深望此種爭點及早銷滅也 
[邊疆之危急近訊]  
　　蒙古之防衛新疆之危急俄使聲明與過激黨消息政府以俄亂日亟外蒙接近亂區領土主權關係均極重要昨特致電駐庫辦事大員都護使陳籙令其速辦以下之五項（一）迅與活佛聨絡感情（一）調查外蒙災區以備酌量急賑（一）與自治政府接洽中央借與鉅欵事件（一）嚴防四漢部之匪患（一）杜絶俄國過激黨侵入蒙地擾害人民云云東三省外患日亟東蒙一帶亦須同時戒嚴茲得軍界確息日來政府曾令奉吉黑三省妥爲設備前晚孟曙村鮑庭九兩督軍特有覆電致大總統請於長春地方各派專員會同東蒙王公集議以謀鞏固邊陲之辦法經元首披覽後遂即照准　　俄亂蔓延瞵俄各省迭電告急新疆去京遼遠該省情形知者較寡據新自該省來京者云新疆之危機益甚現在該省人民與土耳其關係益密切蓋全省人民皆奉回敎回與土耳其往還素密麥加爲回敎聖地回民每歲往朝者甚衆朝聖地者自新疆越嶺至俄屬土耳斯坦遵裏海鐵道至巴庫以達黑海之巴都港自巴都港乘船至土京君士但丁轉赴聖地土耳其地方官吏向皆沿途妥爲照料此因土耳其皇以回敎敎主自命而懷柔中國信徒之手段也新疆人民與土耳其感情之厚亦可想見中國向德宣戰該省人民以德土聨盟之關係即不甚滿意自俄國敗衂俄屬土耳斯坦亦懷攜貳影響所及頗非淺鮮加以德土兩國刺探之陰謀煽惑人心益動如德人定克而蔓（人名）在喀什噶一帶漢鐵及（人名）在葉爾羗一帶爲世所知此外尚多未經破獲者值此俄邊　勢日惡留意西北者不可忽視之也　　駐京俄國公使上星期六曾赴外交部聲明俄德單獨媾和簽字與東京俄使館毫無關係略謂不愛俄國之纂奪者在布列斯託里託烏所里竟將媾和條約簽字東京俄使館對茲屈辱之媾和條約實不勝憤慨之至過激派僞稱俄政府自甘降伏但俄國因此條約毫不致被拘束俄國今後對於恢復獨立及統一實有重大之責任茲各方面均觀測戰爭將告終時則俄國對於德國之帝國主義又將從新開始爭鬭因此之故勢須與聨合諸國共同動作但俄國過激派今旣倒戈相向傳協商國此後之責任更爲重大云云　　頃得外交界消息日來俄國過激黨勢極澎漲刻下已分三路進犯我國邊境據聞一爲俄黨實行出犯阿木斯克以擾吉黑一爲德俘專任出發安集延而犯新伊青海之回部一爲奥俘擬出外蒙以侵内蒙各處云云又據齊齊哈爾十日電稱三月九日早日本至鄉軍人義勇團員俄國過激派在布拉戈北希斯克海軍根據地附近大起衝突日人戰死三名負傷七名死傷者俱送入對岸黑河醫院收容日本方面對此已派警部巡查各一名前往調查矣 
[關於奉軍入關後之消息]  
　　張軍最近之行動獨流鎭之大會議張倪間之關係奉軍自抵廊坊後後方軍隊仍陸續而至聞　務院昨得京奉局黄姑屯車站段長謂奉軍需用專車七十七輛於十日午後八時由黄姑屯開往廊坊計步隊八百一十名馬三匹軍火十二箱馬糧無數由軍官齊占元張作相率領又聞張作霖昨派奉天造幣廠人員押解銅元四百五十箱由奉到津接濟關内各軍隊之用奉軍且有便服入京者又一消息奉軍開抵廊坊者派駐前哨於豐台一帶昨日起一律退出即廊坊駐軍亦已預備撤退倪嗣冲派往奉天之王郅隆昨日有電到京謂一切甚得手詳情面告並聞王昨已由奉天出發預計十二日可抵京　　國務院自聞奉軍在廊坊盤查往來旅客消息後即致電張作霖請其轉飭奉軍無庸查廊坊站長電稱駐廊坊之二十七師軍官到站聲言凡上下行各列車到該站時須停留數分鐘以待查驗等語查廊坊本非戒嚴區域京津密邇火車來往自無查驗之必要且火車開停均有定時一經停滯於路政旅行諸多妨碍近自廊坊駐軍過客已易涉驚疑誠恐貴部軍官未秉承尊指辦理或有誤會特此飛電奉聞務祈迅飭該處軍官於火車經過時一體無庸查騐以維路政而靖人心至紉公誼院眞印　　頃據某要人消息云張作霖督軍派兵入關之後曾通電密召北派督軍趕派代表馳往獨流鎭會議張作霖之代表係於九日由灤州來獨流其他各督軍之代表亦於青灰兩日（即九十兩日）到齊此次會議（由奉督代表主席）據稱决定一致擁護元首不任去職並推戴段芝泉出任總理及要求勉李蘇督職表决之後即擬就電稿通電商請各督同意一俟各督軍覆電到齊後此項聨名電報當即發致中央云　　王敎魯總長日前赴安慶與倪丹忱接洽業已回京　王總長出京時奉軍尚未進駐郎坊迨王君到皖與倪督晤面後當日倪督即留王君共餐席間忽接馮幼偉總裁拍來急電謂奉軍已至郎坊倪氏不以爲異惟言天津會議原定奉天派兵二師以一師南下助戰一師則駐山海關内爲後援並無進駐郎坊之約云云遂即派代表王郅隆許蘭洲趕程赴奉商議一切一説謂總統自託倪嗣冲向張奉督疏通意見後十一日曾接倪氏覆電係陳述接到張奉督覆電對於派兵進駐近畿仍無他意但望政府速組正式内閣懲處主和誤國之首要國軍奪回岳州長沙南軍甘服中央政府之命令則張督於願已足電後並謂張奉督始終擁護元首斷無意外之謀特請主座萬勿輕信謡言以免雙方再生誤會云云安武軍統領蘇錫麟中將於十一日晚八時赴公府晉見大總統寳陳要政據某要人所述蘇中將此次來京係奉倪丹忱之使命與解决奉軍入關問題頗有關係焉　　趙爾巽出京後各方面相傳謂係政府派赴奉天疏通意見某君昨以此事諮詢張仲仁秘書長據云趙氏此次確係因私事出京政府並無派趙赴奉之事外問之傳説洵不確也　張作霖致張懹芝陽電云火急九江張檢閲使子志兄鑒密敵軍此次出發即係輔助各路援贛之用並貫澈我輩擁護中央固結團體削平内亂輯睦邦交主義絶不如外間所傳之流言當我兄與仲珊兄督軍南下之時弟曾擬躬　甲胄執鞭弭以相從兩兄未令前往已屬抱歉嗣蒙迭電催促出師若不極力籌備何以對我同志刻已組織六大混成旅以三旅由津浦路會合貴軍先出一旅前方已灤州俟調齊後卽將主管銜名電知尊處如何分駐悉聽我兄指揮日前未即電告者恐於建制部隊有碍或蹈湘南王范之復轍仲兄處如有相需之處即以三旅由京漢前進總期協力同心以遠我輩最初之目的前方之事有我兄與仲珊勳臣諸兄統籌一切不難指日成功可爲預　後方事宜弟當力爲擔任請釋　系張作霖陽印 
[元首辭職中之中央政聞]  
最近之國務會議十二日星期二爲國務例會之期是日所列議程均係財政交通内務諸部之例案其稍重大者爲大總統交議任命陜西省長及阿爾泰辦事長官兩案並聞外交陸子欣總長尚有報告二件一説謂是日議案之最要者爲續議參戰費借欵進行辦法及維持中交票價與曹督來電請欵酌量接濟之數目此外凡關外交軍事之件仍歸臨時動議聞國務院人云十一日錢代總理上午九時到院接見甄用合格人員後即至辦公室批閲文電至下午二時三十分卽乘汽車赴外交部蓋是日爲議和籌備處在外交大樓舉行會議錢代總理係議和籌備處處長自應出席宣示意見云公府之軍事會議總統爲維持京畿一帶治安起見疊次召集軍事會議茲據報告十一日午後一時五十分元首又召步軍統領李長泰第十五師師長劉詢第十六師第三十二旅旅長田獻章第四混成旅旅長張錫元等十一員進府開軍事會議仍係磋商維持秩序防止種種謡諑之辦法議至三時始行散會聞日後京中一帶治安均有各軍政長官完全擔任萬無他虞並聞席間元首曾語李長泰等云余一日不出京則一日當負維持秩序之責萬望以此意轉達各方面免滋誤會李劉諸氏退出後即召集部下軍官曉以此意又聞元首昨與某要人言云此次奉軍自由行動全由於長江某督鼓動現雖有種種證明余亦不究繫鈴解鈴難題讓他自己做去云云元首政躬前日小有不豫頃聞業已康健（一語謂牙痛）十一日已照常辦公矣挽留總統之續電元首求卸仔肩電報發出後各省區紛紛覆電挽留茲聞各省區軍民長官續電來京慰留者計自十日起截至十一日止已有二十五六通如倪嗣冲曹錕曹鋭張懷芝楊善德齊耀珊姜桂題王占元趙倜李純齊耀琳孟恩　鮑貴卿陳光遠盧永祥張敬堯等而奉督張作霖之留電到京獨先惟各處來電多係勸留對於元首就　詢辦法各層迄無一言提及蓋各省僅聲明奉令承敎服從中央而皆不願越俎代謀也西南各省覆電已到者僅有廣東龍濟光其他尚無所聞内閣問題之推測自王聘卿德理呈請辭聨以來總理問題久未决定近日各方面相傳各督軍將要求段芝泉復任然就段昨日通電各省之消息　之則段决無擔任總理之意可知據段之親信某君云段芝泉曾言以現下時局論外交較内政尤爲緊急參戰問題至今尚無頭緒决難顧及其他事務况現在之總理無論何人均可做得無余擔任之必要故無論如何要求余决無承諾之日云云督軍要求之意旣如此而段堅持之意復如彼則總理問題勢無解决之望某方面近又主張段芝泉如决不擔任則段香岩總長暫行兼代以應各督軍之要求故日昨都下亦盛傳此項消息但實現之日仍非一星期以内之事云參陸辦公處消息總統因心緒不寗身體疲倦近日以來諸事每鮮親理今因參戰事務勢須進行特於十一日親批派參陸辦公處參議八員書記四員專管參戰事務以便與段督辦隨時接洽是日參陸處致陸軍部要函五件係張前敵司令及陳陜督孟吉督楊新督鮑黑督請求速撥軍火等電報又致參謀本部公函六件一爲楊增新報告新省國防佈置一爲陸處議定西北軍事交通計劃一件未詳餘三件爲新吉黑請發軍用地圖原電因前日總統曾有清理積案之諭故日來例行公牘較多 
 
 
 

Page 4

 
 
   
 
 

Page 5

 
 
   
 
 

Page 6

 
 
中華民國七年三月十五日星期五申報第二張舊曆戊午二月初三日（六） 
要聞二 
[李蘇督去職問題]  
　　張作霖派兵入關以罷免主和督軍爲要求而倪嗣冲之意亦請將李純内調十一日外問傳説多謂總統之意對於李蘇督之去職已不甚堅持某方面亦謂十一日公府召集閣員會議總統已㣲露可以罷免李陳二督之意惟目前則不能發布故蘇督之去職聲浪是日京中傳播頗盛然據府中人述河間語謂李雖主張和議並無違法抗令行爲又無自由行動自由調兵之事加罪無從若因私怨而予以更動則中央安能爲此不公平之事云云按諸總統最初倚仗李督磋商和議之心此種表示或非虚搆也又聞某當局云張奉督兩次來電僅及内閣問題並無明請罷李之事惟倪丹忱督軍與王叔魯總長晤談時曾言及張督此次出兵或有要求中央罷退李純之意然亦係倪督私人推測之詞至謂張倪兩督業已提出此項條件則尚無其事也李督昨來電辭職曾向中央保舉齊（燮元）王（廷楨）繼任對於蘇督一席不復留戀十一日下午三點元首特召閣員在府會商此事尚無結果 
[張作霖覆總統陽電]  
　　急北京大總統鈞鑒恭讀陽電我大總統愛國保民憂厪惕厲之苦衷凡有血氣之倫孰不同深欽仰伏維我大總統於震撼危疑之際宏濟艱難慨風雨之飄摇挽乾坤而旋轉萬幾叢脞宵旰焦勞作霖雖愚亦嘗仰體於萬一而環顧寰宇當此千鈞一髮其能力膺艱鉅勉爲其難者微我大總統其誰與歸此不獨作霖一己之私言當亦爲海内同志所公認第念任人則逸自古爲然爲國求賢於今尤亟應請我大總統闢門籲俊明目達聰愼簡賢能毅然剛斷擇定總理一人組織完全責任内閣襄助大政翊贊中樞庶幾魚水相投佐神謨之廣運䕫龍並集慶庶績之咸熙國家無疆之庥實基於此如時當盤錯事有困難作霖誓願竭盡駑駘結合同袍勉爲後盾區區血誠伏祈睿鑒張作霖謹叩庚印 
[黑龍江之俄警消息]  
　　俄國新黨利用德奥俘虜實行南進滿洲里邊事吃緊鮑督軍電請中央撥給國防費以資計畫聞已奉電准撥二十萬元不日解江　　鮑督以邊事吃緊先行宣告戒嚴聞駐黑河旅團長奉令於沿邊調駐騎兵四營以資防守　　奉吉黑三省督軍爲國防統一計畫擬在哈爾濱設立東三省國防籌備處辦理國防事宜以免紛歧聞正在籌畫之中不日成立　　滿洲里由俄開來火車内有俄兵均挾炸彈由江省軍隊當場搜出業將俄兵送回俄境現在該站迤西火車已停駛十餘日聞依爾古次克火車祇開至齊塔爲限　　鮑督軍以滿洲里站爲俄人入華之咽喉近日在該處厚加兵力前後共開去七營　　駐俄各國公使因德軍大舉攻俄恐遭意外危險皆乘客車急行離俄並電知中東鐵路公司速備車輛在滿洲里站迎接該公司接電後已預備貴賓車數輛開至滿洲里站恭迎不意滿洲里外之克薩克軍隊與過激派開戰交通亦因之斷絶現哈埠又接有公使團之電不能直行赴哈已轉由阿穆爾鐵路繞赴海參崴埠再定行止　　東西路快車停止由海參崴開往俄京之直行快車向來係每星期二次及歐戰發生後改爲每星期一次近因俄國紛擾每次到哈之快車必誤五六日之久現滿洲里外之交通已斷中東鐵路公司特宣布將東西兩路之快車停止開行俄境滙兌不通哈埠俄亞道勝銀行與西比利亞銀行現均出有廣告略謂俄國内地時局不靖已將依爾古次克城齊都城司列金斯克城伯力城等處之分行暫行關閉所有滙往該處之欵項亦即停止接收 
[電令環攻馮玉祥説]  
　　第十六旅之軍官以憤激之態度聨電請收回罷免馮玉祥職成命某總長因此對於馮旅主張用嚴厲之處分卽用兵攻擊是也加以曹宣撫使亦有電來頗不善馮旅之所爲於是某總長再請議定辦法十一日公府各要人開會議定對於馮旅决計用兵包圍武穴責成曹宣撫張檢閲王督軍張司令及施師長各就所部抽調勁旅由富水田家鎭黄岡咸寗九江等處分路進兵圍困武穴十一晚已將電報分别拍出矣　　據聞馮玉祥自受免職命令後即開全旅軍官會議宣布勢已緊急當速移交職務早日離武旋由奉命代理之團長董世祿發言全旅人士早已同盟誓與旅長共生死一面仍懇政府收回成命請旅長萬勿輕去馮云時已至此倘再不行定無佳果正爭論間突有下座之某連長起立聲言旅長去團長去連長没處去請以死謝言畢拔指揮刀斫一指轟然一聲血流滿地手指斷而入已倒當時滿座愕然馮卽令交軍醫醫治會場因之混亂無結果而散　　張懷芝於本月八日到贛後卽由南昌電陳中央謂關於馮玉祥問題已商之陳督派員規勸令其迅將軍隊交出另候任用俾免牽擾并聞張於拍發此電外尚有同樣電文拍致各省聲明此事矣 
[川省宣布與西南一致電]  
　　川省刻已宣布附南矣劉存厚督軍之所以有此决心係因接到熊克武鎭使陽電之故茲將熊克武來電錄下成都劉軍長鑒卅一電奉悉此次加入聨軍純係爲擁護約法保障共和並非圖個人權利故事前對兄再四忠告情義兼至毫無隠飾試問欲爭權利者能希望吾兄至於如此否所惜者兄迷信北系過深以爲南北相持終當和議而議和之結果仍北洋系爲政治中心故不肯回意向南目失根據而利用吾兄以引重於當軸者又多相誘惑以售其奸克武每念護國之役患難周旋中途背棄自毁前功未嘗不爲兄捬膺痛惜雖欲强爲附和而義有所不可也尊電委曲解釋克武終能相諒惟兄所以派遣代表者云與西南取一致也今但言引退不言向南已足令人惶惑而馮爲段所脅迫倉卒出京行至蚌埠又爲倪所阻還京中已極阢隉而兄猶秉成中央徧重北系愈令人疑兄無向南誠意至遂寗安岳内江自井叙府閬中鹽亭皆聨軍所佔領區域而兄欲認爲中心地帶頗難得各軍同意前曾由貴代表趙鐵橋君等電述情形當荷鑒察要之宣布護法爲吾人良心上應進之責任止待議和條件之成立而始宣布已覺輕視大義若並向南之意均諱而不言而惟以督軍問題私相授受是不啻以不肖之心待人克武雖薄德寡能亦何致不識廉恥開誠布公一致護法惟兄實圖利之謹布腹心尚祈明敎克武叩陽印　　劉督軍接到此電即召集軍政各界開大會議决定通電附南並轉致所屬各將領文云飛飛急寗遠陳鎭守使雅安孫代旅長楊道尹資中徐師長劉陳旅長並轉威遠汪司令嘉定劉陳司令川南總部轉榮縣舒司令簡陽知事抄四份分送汪參謀君施家壩賴司令淮州彭總司令鍾鎭使綿陽張雨輝司令并抄三份分送三台蔣司令中江孫支隊長大礫礅魯班橋一帶探交張華封司令并轉各團營軍官鑒頃通電北京各行省曁滇黔兩督靖國軍各將領文曰竊民國本根基於約法法之不存國於何有溯自護國師興厚瀾等不自揣量首於川之南北分舉義旗擁護民國戰血殷然當爲國人所共鑒不意共和復活内訌横生滇黔在川軍隊適因主客感情偶傷致啓兄弟　牆之釁屢經瀝誠調解不獲見原以致兵連禍結瞬將一載干戈滿地井邑爲墟言之至爲心痛然實係省界猜嫌於南北主張初無服從反對之可言而論者直以川滇問題牽入南北漩渦故區區此心惟冀大局早日解决川禍即可早日減除無如中央政府對於法律旣不毅然主持對於和戰又復茫無一定醖釀日深川禍愈烈長此糾紛大局敉平未知何日而川省人民實已不堪再罹兵燹今惟有與西南各省一致進行擁護約法共維國本旣可解除川省之戰禍併可促進大局於和平特此宣言諸希亮察等語厚瀾等以川人苦兵禍久矣曾經通電熊使願以軍民政權交付俾免兵連禍結糜爛梓桑而熊使復電堅不承受仍以同心護法相勸勉日昨召集軍政各界籌商僉謂欲解目前糾紛舍與南方一致進行别無他策前電徴求諸君意見亦復相同茲將去電特達希即照錄轉致前方靖國軍各將領並轉諭所部一體知照存厚瀾銑印 
[湘鄂戰事之總攻擊]  
　　（赤水自新堤發）張勳臣决取最後五分鐘之勝利與曹仲珊合力攻湘且拉王子春吳光新入夥以便一鼓而下長岳初時計畫分五路入湘吳佩孚之一師由羊樓司直攻岳陽鄂軍第三混成旅由新堤攻臨湘自率之一師由崇通進平江邀張子志之一旅由萍鄉直取長沙再以荆沙吳光新之一旅入常德五路並進則南軍前後左右受敵可以不戰自敗乃荆沙之軍以唐克明等屯於公安石首黎天才等駐於當陽宜昌熊克武之軍駐於秭歸巴東皆所以窺荆襄者無力以入常德張子志爲他種勢力所牽制又難行動王督本爲调和派之一人定不自相矛盾結果惟合曹張兩人之力以行其志張軍於三四等日悉集其軍於崇通兩縣要隘以便攻入平江直向長沙曹軍則以第三師集於羊樓司一帶向岳州大道而進以第一混成旅至新堤對岸進攻臨湘借鄂軍爲聲援各道配齊遂下令總攻擊於六日積極進攻務復長岳然預定五日内不得長沙必得岳州其戰線殆有三百餘里之長北軍所以此時下令總攻擊者蓋有乘機而入之意也其言以爲守長岳之湘桂軍約有三師僅與北軍之力相埓趙恒惕所組織之三個敢死團專爲前敵衝鉻之用然蒲圻羊樓洞之戰已去兩個今僅餘一個且近有湘軍司令李書城被剌之事湘省内部已有亂象趙恒惕之軍或將調往他去前敵已不足懼而其餘各軍之餉械實力又不足此即北軍之所視爲時機者也　　然進攻已經兩日而兩日中風寒雨雪路滑泥濘天時似不適於進攻軍至今未聞得勝之電報攻臨湘之直隸第一旅駐於新堤對岸前敵抵鴨欄磯該地左爲黄蓋湖右爲長江中有大山相隔大有一夫當關萬夫莫開之勢而湘軍以兩千人守第一旅砲戰兩日竟不得進今日砲聲已停大約待左翼之報如何再定進止該處實行戰地救護之漢口紅十字會救護隊第二隊探得羊樓司方面戰事最烈新堤一隅絶不能有大戰已預備即日開往蒲圻救護而蒲圻商會亦迭電請該隊速往救助則該方面之緊急可知矣 
[湘鄂戰局之近况（武昌通信）]  
　　岳州南軍確係專取守勢據險紥營北軍從事仰攻頗屬不易現在第一防線之新店灘頭羅山白螺磯雖經北軍佔領然雲溪城陵磯羊樓巿尚有更較堅固之防禦非有重大犧牲不能攻破曹錕張敬堯最近計畫决定由華容沅江前往包圍並取常德以資牽制刻已將湘西中軍歸附吳光新者編制由朱澤黄統率取道灃州石門南縣以攻常德北軍則居後爲之援助湘軍有湘西湘南之分而在桂軍則難盡明其系派近聞張學濟胡瑛所部已讓渡於朱澤黄田應詔所部則在常德附近業與桂軍開始戰鬭荆常電線已斷戰情如何尚無的信至岳蒲方而自六日以來又起劇戰南北兩軍均死傷甚巨其勝負至難確定因南軍勇猛精勁不顧生死實非北軍所能及前仆後繼不稍退縮卽如一山頭一要隘朝爲北軍所得南軍夕卽復攻必奪回而止雖死亡遍地亦不畏怯故羅山白螺磯城陵磯羊樓司皆爲北軍得而復失羅山則相奪至四次之多三日六日南軍均復返攻羅山白螺磯三日爲第八師之一部擊退六日羅山幾致復失北軍長官之督陣者砍斃奔潰兵士數人始得保全七日之夜南軍又來猛攻現在羅山究在何軍手中殊難確知八日晨新堤紅會救護隊有急電致漢口紅會謂該地已聞砲聲請速派船來救護避難者新堤形勢似甚危險但頃詢諸軍政界均謂沿江地方南軍早經逼退入臨湘沅江境内新堤决無危險所有左翼各軍亦無敗訊中路之軍則由吳佩孚任指揮吳氏頗稱勇敵且富謀略循武岳路線一帶趙李橋五里牌各站南軍均已退去第三師司令部已進駐趙李橋云云惟路綫兩旁有平山舖長安嶺天馬山大雷山各險要屯紥南軍甚衆北軍不先將以上諸地南軍驅除即令沿路無一南軍亦不能逕入岳陽右翼之通城平江亦係重山峻嶺北軍雖攻進湘境仍無大發展聞南軍所守者爲幕阜山牛車嶺重棗嶺均有一夫當關萬人莫過之形勢北軍似亦畏其險惡不欲於此方大取攻勢其所注重者爲中左二路及華容沅江之包圍據某軍事家言沅江如爲北軍所得岳州南軍即難立足意料南軍於該地必備有重兵觀其復返攻奪白螺羅山至再至三卽知華沅間兵力不弱但北軍以三倍之師輸流攻繫不休實足使南軍疲勞據昨日鄂政界消息譚浩明程潛所派在鄂之代表又謁王子春磋商退讓岳州條件王氏願擔保北軍不入岳惟於罷斥段芝貴事謂無磋商餘地現聞軍界傳説近旬日來雖各路俱已動戰因和議未全斷絶尚非極猛攻擊十日各路將更有最劇戰事武蒲車於七日曾運十五生的大砲六尊往前敵布置於路口舖一帶其前之不用大砲者係因雪之障碍不能測準日來雨雖未止雪已消散視查營壘砲臺兵棚均已明晣砲擊可以有效故前敵須用砲攻前敵總司令部並因各軍於雨雪淋漓中作戰極爲勞苦每兵曾犒銀一元肉半斤酒四兩其攻敵獲勝之兵並酌予厚賞至兵士之死傷者多運回武漢分别醫治掩埋各師旅均派員專司其事計開戰以來屍體運回者有四百餘具傷兵則有五百餘人其在前敵陸軍醫院及敎堂紅會董院中者尚不知有若干嗚呼慘矣 
[湘鄂攻擊中之和平聲]  
（武昌通信）邇日時局愈形紛亂戰事日漸激烈南軍程司令有正當防衛之通電黎熊旣牽制於鄂西各縣（頃據軍署消息宜昌雖危實未失守現已命趙榮華率新編十七混成旅由荆門當陽援宜）馮旅復横扼於長江下游皖軍駐紥萍鄉力圖株州魯軍由平江繞道欲襲長沙在表面上觀之已遍地烟雲漫無靜土然據最近所得消息似非絶無轉圜之機昨聞政界中人云總統近致蘇鄂贛三督要電一通係關於和戰之行止大意謂中央非絶對注重於武力苟得議和機會必乘勢進行惟目前戰釁旣開似宜暫行擱置免懈軍心云云又聞公府諮議李士鋭及秘書某君來鄂表面上係察看戰事情形而實際上仍係關於和議之進行至譚組菴之由滬赴寗譚月波之代表陳鋭由漢下駛與陸幹卿李秀山陳光遠等之代表皆接踵於道亦無一不與和議有關今兩方所爭者惟在段派執政一端苟稍有遷就和議未始不可成也鄂省議會於此時期着手運動和平頗爲盡力茲錄曹錕張敬堯譚浩明覆函於後曹錕復函遷覆者接准大函感慨涕零不忍卒讀自軍興以來四民失業生死流離實堪痛傷但使有别法可以救濟誰甘以兵戎與之周旋所以停戰言和錕原本贊成通電猶在儘可復按然必忠信不渝方可言歸於好若再反覆恣肆又將焉用誓盟當兵事之初起也西南最要爭點在於内閣内閣易人所爭又在國會洎上年十二月間大總統頒發停戰布告凡政府對外之計畫元首用人之特權亦無所不用其爭甘言誘我盛氣逼人得寸進尺有始無終退讓者其藉口者破壤其本心總計彼方前後之行爲所謂和平之説竟無絲毫之誠意錕旣奉命督師義在服從明令煌煌誰敢故違勢出萬不獲已情有百端萬難至於民間痛苦自宜加意矜全旣承埀注謹當佩存敬布區區諸惟察鑒並祈轉達各會爲荷此致湖北省議會兩湖宣撫使行署啓三月四日張敬堯復函逕覆者捧讀大敎祗悉種切武漢爲長江兼鎭綰毂南北自長沙失守風鶴頻驚數月以來民不安枕富者匿迹於租界貧者託庇於敎堂𧑐蚌相爭漁人獲利言念及此能能痛心貴議會不忍生靈塗炭聨合紳商各團體爲民請命恐以亡武漢者亡全國情詞懇擊讀之增感抑堯尤有進者此次奉命南來係奉中央明令旣無仇視西南之心復無擾奪之見耿耿此心惟知擁護中央服從命令保國衛民克盡尺職言戰言和毫無成見悉以中央之意旨奉爲進行之方針明令攻岳即以取得岳州爲職志他非所問蓋軍人職權範圍理應如斯倘不嚴爲遵守中途主持和議前敵忽倡異言不惟違抗明令法難寛容抑且抱薪救火變本加厲大亂愈無寗日觀長岳之不守近鑒武穴之宣言其始俱以輕信浮言主持不定其終遂至疑謗紛起險象環生空有弭亂之名適得擾亂之實敬堯前在徐州防次答覆武漢商會之通電言之綦詳茲承明示事同前因謹敢一再直陳希卽亮查爲幸此致湖北省議會前敵總司令張敬堯啓譚浩明復函逕覆者楊蕭兩君到湘並展惠書聆悉種切此問自下岳陽軍事即復停頓實以湘省門户旣得自由後此解决問題首在約法倘可藉調人而獲成議則止戈曳甲玉帛言歡庸非厚幸此區區希望和平之誠意所敢自信無渝者也若延長戰禍塗炭生靈豈惟貴省之深憂抑亦吾國前途之大懼王督軍寗人息事夙具熱忱如能始終堅持竭力調解當無不就端緒應請貴會即與王督軍熟商一切積極進行推恭敬桑梓之心爲國家維持之助惟諸君子實圖利之翹首江天不勝禱祝祗頌公祺此致湖北省議會譚浩明啓 
[宜昌危急之外人消息]  
文滙報三月五日宜昌通訊云此間時局近無變動惟覺憂患日漸逼近耳滬漢報章所載宜昌已爲南軍所下之説绝對不確而其所述陷落之理由固確鑿可信猶憶岳州陷落之時北京於未陷之時已先傳之則今日之宜昌距陷落之日當亦不遠也南軍現由西北二面進逼近四日來略有戰事昨晨有南兵一小隊幾進至對江之安安廟（譯音）村鎗彈掠江而過傷及平民二三人且有因戰受傷者十四五人舁入蘭金醫院其中以兵士居多至於死者若干未能查明南軍主力在西面者距宜約四十五里或六十里北面則更近於此謡傳北軍司令通告商會如能予以洋二萬五千元（或謂五萬元）則彼願率兵退走如無欵則擬獨行云云其意蓋謂將令兵士自圖其利也此項消息因未徴實故僅能以謡言目之外人居此者尚稱安寗第恐北兵退走或南兵攻入時將受滋擾故已舉員籌備自衛方法英船之未航行此路已三星期之久惟吉安船已定今日啓椗東發由一砲船斯尼泊號護送英美海軍當道如能設法派一砲船駐此候時局安定再行撤退則僑居之外人必爲感慰昨夜有二敎士自施南抵此據稱當穿過雙方陣線時頗受禮遇邇來因無輪船來往郵件遞送皆由陸路最近漢口寄到之郵件已一星期之久矣 
[廣東討龍軍之近報]  
兩粤會討計畫靖國軍總指揮李烈鈞已定七日統率全部實行出發月之五日下午特雇備河頭船多艘泊在天字碼頭各船均標有靖國總指揮處封條隨有多數軍隊陸續下船搬運軍實尤形忙碌聞此爲前鋒軍隊定於七日前先行出發又聞李烈鈞頃以所部滇軍已陸續出發協討龍軍惟龍軍蔓延各屬應由兩粤聨軍會討方克迅奏膚功昨經商同莫督會電陸使速催陳炳焜司令由鬱林出發並請加派一軍由肇慶兜擊同時進攻以期早日戡平又廣西護國軍第二支隊副司令韋肇隆近率所部三營曁陸福祥所長之武衛軍第四營全部將校兵士由湘取道粤省回桂現聞刻已全部安抵南寗陸斡老以該將校兵士均屬驍勇善戰故特將其編爲討龍軍李烈鈞出師紀討龍軍總指揮李協和率所部滇軍及新編練之警衛大隊兩大隊七日午後一時由天字碼頭向某方面進發同行者有參謀長余地山參謀何子奇軍容極其整齊送行者有孫大元帥代表周參軍應時吳參議鐵城及國會議員江西同鄉大元帥府幕僚等百數十人一時許起椗歡送聲與鞭砲聲隆隆震人耳鼓并由江西旅粤同鄉公贈旗幟兩面文曰指揮若定凱旋先劉部出發情形討龍第三軍總司令劉志陸因在省部軍支配就緒故曾下諭各營準七號内會齊出發頃查駐紥皇華館之柄隊一營及林統領所部一營均已配足軍實於六號陸續落船聽候其餘新委統領周輝甫轄内游擊兩營及砲隊等亦即趕急準備現將子彈二百餘箱帆蓬五十餘張水壺及鐵鍬草鞋等物具領完全决於七號晚即由參謀長楊剛率同出發其餘尚有步砲各軍約數三營及駁壳隊衛生隊等則俟劉總同令親行督隊并由海軍兵艦掩護出發云陸使用軍審愼聞陸巡閲使昨有電致某當道大致調桂省討龍軍隊業已編練就緒電令陳總司令炳焜先行統率出發頂接舜琴電告謂已率隊馳抵桂林將由此直出鬱林入粤欽邊一帶先已駐有重兵候令前進陳軍到時即撥歸節制隨赴前敵比 
 
 
 

Page 7

 
 
　　中華民國七年三月十五日星期五申報第二張舊曆戊午 
聞龍軍在高陽方面勃勃欲戰務飭前敵各軍固守防線以待後援如果兵力不敷可續調某某一軍協同防堵廷亦擬俟此問布置周匝卽行督師繼續出發云云　　海軍注重地點海軍總司令林葆懌昨准陸巡閲使電以桂省大軍刻由南寗兼程入粤前録已抵鬱林一俟後軍齊集安舖即與東路林魏各軍行總攻擊陽江沿海各地水陸紛歧深恐龍軍敗竄四邑將成流寇請即選撥軍艦分赴東路沿江各地協剿以期早奏膚功云云聞林總司令准電後經於月之五晚在海圻兵艦召集全體艦長密議進行之策并聞此次海軍注重點一爲崖門閘坡二爲廣海新昌蓋因該處綠林盡屬龍黨將來龍軍失敗必由該處水陸竄四邑也　　沈鴻英前線督戰清平行營來電云南寗陸巡帥軍署陳督軍廣州莫督軍鈞鑒江防申司令陳師長蒙統領欽州曾總司令廉州鎭署玉林送劉正司令吕正司令馬統帶鈞鑒頃據王帮統日高所部由前線飛函報稱本日午間石城敵援被我軍截繫血戰數小時正在乘勝逐北安舖敵軍突出襲攻經我軍分兵痛擊退入安舖陣斃敵兵無數奪獲鎗彈甚多第三營奪獲開花砲一尊仍在追擊中又據黄帮統明堂飛函報稱本日下午敵兵數百由石城來援安舖被我軍在横山迎頭痛擊大獲勝利現尚窮追奪獲鎗彈甚夥實數另報今夜仍挑先鋒撲攻安舖期在必克謹先奉聞各等語除傳令嘉奬並飭注意截擊援軍外英准支日躬親出巡前線犒勞士卒以資激勵並相度形勢指示機宜俾便進取合先電聞鴻英呈叩江夜子印又電云飛急南寗陸巡帥陳督軍廣州莫督軍鈞鑒此間圍攻安舖業攻東街但敵軍堅守中街死力抗拒刻仍挑選先鋒猛攻期在必克敵人各路援軍迭經我軍截擊大獲勝利斃敵甚衆奪獲七生退管大砲及機關鎗甚多英卽日親臨前線激勵將士以竟全功鴻英叩支印 
[陰謀湘省者之敗露]  
　　自客歲聨軍佔領長沙後此間即得秘密消息謂有北派某在鄂派其舊日同黨江某奚某朱某蔣某等二十餘人來湘希圖散布謡言擾亂秩序經聨軍總司令譚浩明密令水陸各軍警一體嚴防在案乃近日以來湘城連報火警如文運街十九號門牌張姓三王街第七十一號門牌永和藥店潮宗街二十四號門牌魏姓大金線巷二十九號門牌裕慶紙行石門　第十六號門牌許姓小東街某號門牌林姓均連日失火據軍探報告均爲江培根等所爲卽前次閙荒風潮亦係若蜚從中鼓動等語又省城連日發現傳單多種其内容或詆誹當局飾詞恐嚇或挑撥各軍惡感以期激成兵變且有謂米荒錢荒均係政府措施不善以致如此長此以往小民生計將絶如政府再不設法挽回卽將别有舉動等語又長沙湘潭等處均有人持電報局電報紙所書之鄂督王占元電碼一件在各商店住宅秘密傳觀謂係鄂督致旅湘鄂人吳某令其赴鄂參贊軍事者該項僞電内容殊堪發笑謂北軍已連獲勝利南軍已退出羊樓司岳陽地方指日可下南軍如此着着失敗則收復長沙亦指顧間事希傳知旅湘鄂人速爲遷避云云譚浩明氏以此項傳單僞電顯係不逞之徒希圖擾亂秩序昨已密電各軍警一體緝拿以憑究辦又湘軍游擊隊司令李仲麟探得有陳朱二人將回湘招致舊部希圖起事均已派人携帶巨欵來湘專以散布謡言擾亂大局當即據情呈由譚浩明氏轉令各軍警一體嚴防昨聞省會警察廳已將派來之朱若喬拿獲訊供造謡圖亂不諱又聨軍總巡處於日前拿獲北軍問謀徐某亦供出揑造僞電散布謡言是實並據稱有江培根等共有二十五人分住南北兩城外云云昨譚氏已令將朱徐等暫行收押俟將陳江等一同緝獲再行併案核辦 
[皖省近事]  
　　皖督倪嗣冲昨電飭馬少前轉令前路各軍隊扼要防守並令將逐日軍情隨時報告軍署以備考核馬鎭守使奉電後即電飭各軍查照遵行並在署開軍事會議惟内容甚秘無從探悉皖省議會昨日上午行臨時會開會式各議員均到黄省長曁各行政官亦均蒞會宣讀祝詞及答詞畢即摇鈴散會旋備具西餐讌請各行政官及來賓至下午一句鐘始散霍邱縣尹河集釐金局前被土匪搶刦現由倪督通飭各縣軍警一體協拿懲辦以重國税　　黄雋珊省長前擬辦短期地方公債一百萬元現已繕具章程曁辦法咨交省議會公决皖北六安近聞有不靖消息惟官廳方面尚未得有確實報告 
[徐州快信]  
　　張文生以史匪猖獗異常徐軍單薄未便輕往剿辦昨特電請兗州鎭守使唐天喜曁七十四旅旅長陳調元出兵協剿現兩處均允派兵前來張始於今晨（十二日）飭駐賈汪之新安武軍第三營長司青山迅帶所部前往會剿　　張敬堯今派員回徐招募輸送隊一營刻已在車站開招縣警備隊原有三生七陸炮一尊因無子彈未經施用刻因土匪猖獗余知事特呈督署請領是項子彈二百粒以資應用南京蠶桑模範場刻派陸子容來徐調查蠶桑並擬在徐設立分場現該員已擇定伊滕二公祠（現爲女子小學校址）爲場址不日即行開辦　　銅山管獄員阮宴清因尅扣囚糧被余知事呈請撤換今省中已委温遠揚前往接替 
[杭州快信]  
　　參陸部文日官電稱攻岳前軍吳佩孚蕭耀南已於眞日完全佔領羊樓巿該處距岳七十餘里險要難攻得此岳城指日立下云云　　財政廳昨通電浙西各縣催解六年份抵補金措詞極爲嚴厲高審廳昨呈司法部請將征收訴訟費改以洋數計算因向章以銀計算巿價漲落不一折算多費手續故臨海知事汪瑩上虞知事王乃祿昨俱因公蝁省嘉湖鎭守使王桂林前亦因公晋省今已辭行回防艮山門絲捐局長汪原澄即日有調充杭縣統捐局長消息駐温州六區添慕一營業已成立所需鎗械尚無着落齊省長昨特咨請楊督軍撥鎗二百桿子彈四萬粒已令軍械局如數給發矣　　政務廳長馮學書前日請假回紹興原籍理事約五日内返署第一師新募征兵已先後報告足額准下星期次第開拔到省 
[南京快信]  
　　蘇常鎭守使朱熙通海鎭守使張仁奎淮陽鎭守使馬玉仁第十九師師長楊春普兩淮緝私水陸全軍統領劉槐森第七十四旅旅長陳調元均因傳聞中央有准李督辭職消息昨聨袂來省下午晉謁李督叩詢意見李督謂予並未電京辭職若果中央被他方脅迫免予之職予亦唯有聰命解職而已各鎭守使咸謂他方非法干涉决不容忍將於日内開軍界全體會議　　紳商學界因傳聞李督有解職消息擬假高等笎校開會合電中央力爲李督表白心跡以彰公道　　寗人因近日謡言繁興倪軍逼駐滁州頗抱不安　　聞馮玉祥因曹銀張敬堯軍隊進逼爲自衛計將與决戰九江魯軍及吳金彪部下有守中立説　　聞倪嗣冲有電調所部北上消息又傳有倪繼蘇督馬聨甲升皖督説　　李督昨誥誡部下官長士兵守軍人天職勿妄言政局　　謝龍蘄昨由寗乘津浦車回京復命　　段祺瑞昨通電來甯表明决不出山之心跡　　江寗鎭守使齊爕元昨由漢來電謂已晤曹銀張敬堯接洽事頗得手准十四日回寗聞王巡閲副使亦將與齊偕回　　張紹曾晤李督後昨乘晚車回滬　　齊省長昨電内務部曁籌備國會選舉事務局核定經費辦法以便進行　　實業廳長張軼歐因加入巴黎糧食同盟問題擬於日内召集商界各業董到廳會議地方通信 
[蘇州]  
　　　監犯挖洞脱逃蘇城小柳枝巷吳縣模範監獄内要犯顧銀壽陸水泉高細榮任阿七王春林林桂發等六犯於陽曆三月十日上午九時許至後園大便遂各將鐐銬扭斷在圍牆上掘洞逃至外園又將鐵門兩重鐵鎖鈕落從容逃逸是日係星期該獄中看守長温遠揚君赴七子山遊玩僅留看守警數人在監照料故而當時無人知覺直至傍晚查點人犯收封時始行得悉旋至後園查看見有遺下鐐銬三付其餘三犯大約帶鐐而逃又詢諸其餘各犯云清晨時有顧銀壽之妻到監探望密談良久而去至各犯何時潛逃皆不得而知遂即禀報孔監獄長電知縣署警廳飭令各區一體追緝並報告高等檢察廳查核矣 
[南通]  
米價頓昻去歲四境收穫甚豐故秋冬二季價值平定邇來城廂米價忽然增漲目下上白尖米每擔須九元有零較往年已增一元一石日食維艱貧民不堪其苦矣麫粉價貴自歐戰發生内地麫粉之價值受問接之影響日漸增加然祇每袋高數分或一角不等未有若新正以來自二元六角左右加高至三元有零一袋之驟巨者是以各堆户咸欣欣不已而城廂各食品小商未免愁眉雙鎖𨺗呈窘狀 
[松江]  
出售撈獲磚石城巿浚河局此次開竣西段幹河時撈獲之磚石標價出售業經西外開設麫粉公司之沈雋甫向該局繳價承買松人因清季耿思齊董理河工時所有磚石均撈送主有之家即無主顧問者亦儲充公用未嘗售出片石故對於浚河局此舉頗有繁言云警所逮治賭犯此間自舊曆新歲以來賭風大熾其輸赢最巨者尤推西外某家雖經警所多方偵捕終以堂厦深䆳消息靈通未能破獲又西外馬夫阿祥家亦已膏賭累日經警所偵悉於十三日午後派令張檢查員帶同内勤巡丁前往破獲當將賭犯陸應昌吳祥龍等八人拘解總所由警佐那鶴年一一審訊後判令暫押聽候解縣 
[嘉興]  
又有監犯脱逃嘉興縣監獄署於上月脱逃罪犯錢一文一名旋經原告陳某在滬上拘捕電縣迎提到縣加判三年在案近日又有判决十年之重犯張三毛於晚問三鼓時脱逃迨至覺察經守衛士四出找尋杳無蹤跡現由該管獄員呈報上峯飭屬通緝矣查勘繭廠距離桐鄉縻相公廟恒興繭行因與海寗富貴橋寅記繭廠距離僅十六里不合繭行條例被海寗縣公民沈元愷等呈控省署當由省吏令兩縣知事會查具覆核辦茲悉余知事奉令後已派員前赴海寗會同該縣所委人員將恒興寅記兩廠距離詳加勘丈並繪具國式會文呈覆到縣由海寗桐鄉兩縣知事會文呈省核示矣成立鄉敎育會海鹽沈蕩鎭學界以鄉敎育會尚未組織致各學校敎授殊欠劃一即於敎育上應興應革事宜亦頗停頓爰擬組織一鄉敎育會以促學務之進行業於日昨開成立大會到會人數約計百餘人選舉張廷梅爲正會長陳大鋐爲副會長張廷枬等四人爲編輯員吳賡華等八人爲評議員李楨等六人爲幹事員現已開具正副會長履歷呈報縣知事繭呈敎育廳備查 
[鎭江]  
糧價日增不已鎭郡糧食巿價去冬尚稱平舠開正以來逐步增漲每石食米已由五元五角漲至六元六角詎近日各米行因積貨無多來源缺乏上等白米每石又漲六角各囤户更復視爲奇貨不肯出售以故米價有增無已昨今兩日貽成裕亨復興九豐各廠麵粉袋（約四十觔）漲至三元二角其餘小麥雜糧豆油等項亦無一不視一月前加價三成鎭城内外各茶館均以糧價騰漲血本攸關特於日昨邀約同業百餘人齊集該業公所公同議定自陰曆二月初一日起凡所售各種麵粉點心一律加價以免虧折惟一般貧民度日維艱莫不呌苦連天云商會擬平米價飛漲有關貧民生計鎭郡商會總理吳澤民君昨已諄囑米業董事設法平價以顧大局並云糧食出口問題中央現僅調查時價並非採辦出洋云 
[揚州]  
警員被控揚郡警察第二區區員蕭丙書大儀集警區員（即第十三分區）徐希卓警察稽查查烟員王家善近被某某等在淮揚道尹公署指控烟癖甚深請予查究以伸法紀業經王道尹批准於十二日飭江都趙知事傳庭調驗以憑核辦司事拐逃鹽欵江都五岸食商公寳豐徐凝門支棧之司事江瑞臣近忽拐逃鹽欵一千餘元該號於十二日禀請縣署緝追趙知事據此業飭法警華鑫甫緝獲歸案究辦包銷食鹽未准興平食岸鹽銷素稱發達現有公民張恒順等願繳押金照章納税承銷該岸食鹽具禀運署張運使以該岸由泰合成號包辦已歷多年且爲鹽務署規定一時驟難更易已於十二日批示該公民等知照説者謂該岸銷路獲利　厚故遭人覬觎也 
[無錫]  
廉小湖歸入國籍縣公署昨奉齊省長令内開案准内務部咨開准外交部咨據駐神户領事呈稱僑民廉泉（號南湖）訥將其認知私生子廉小湖（與日婦所生）編入中華民國國籍等情錄呈連同日官署出籍憑證請核辦等因到部業經本部核准註册備案查該僑民廉泉原箝係江蘇無錫縣人除咨復外相應咨行貴省長查照轉行備案可也等因准此合行訓令該知事查照備案此令舊石刻出土北鄉堰橋鄰近江陰之南陽祁地方原爲明代徐霞客先生之故宅先生爲吾國著名遊歷家所著遊記一書海内皆知迄今三百餘年後裔衰落無人過問近由堰橋胡雨人君在彼處發現徐氏所刻碑石有七八十方之多皆當時名人手跡刻工精美洵屬藝林珍品近聞胡君特爲編次目錄重行整頓並擬集資顧工搨印百部以廣流傳云假冒律師證實前在上海犯案被押之無賴孫復儒上年冒用孫鑄律師名義在無錫懸牌包攬詞訟嗣被當地孫姓族人投函南京律師公會攻訐其隠即由該會會長阮性言委托無錫縣楊知事查復楊知事據情即照會孫復儒所住之萬安巿董事孫屏東君澈查日前孫董旣將冒用情形查明呈復縣署據其呈文中有此項律師憑照爲孫鍾祿字劍霄所有孫鍾祿於光復前在日本留學改名孫鑄畢業後領有文憑回國後因經濟困難向孫復需處移借欵項暫以文憑爲質不料復儒竟因此冐用云 
[安慶]  
皖北土匪之猖獗皖北壽合等縣匪風甚熾業經殷鎭守使飭令駐防各軍隊分途剿散茲聞各處盜匪復聚集於六安舒城情該兩縣知事連電省公署派兵兜剿黄省長已電令該兩縣就近軍隊前往剿辦云電請追回知事桐城縣知事劉鍾麟到任以來於地方感情尚未融洽舊曆正初該知事因赴蚌爲倪督軍祝壽公務不免停滯乃日前有該縣五鄉紳士張鴻鈞等電稟省長謂劉知事離任已久不知所往人民惶惑請飭令追回任所以重地方云云刻聞劉知事已由蚌星夜馳回桐城矣 
[天津]  
放賑不平允这查辦去冬助賑局散放新城咎各莊等區六十餘村賑欵計洋七千餘元而受災較重之泗莊區四十村僅洋二千元經泗莊區代表于寳軒等請求覆查續賑當已委員查覆以咎各莊等區村正於局員到時竭意逢迎設筵欵待而泗莊區無力預備因以放票較少熊督辦以散放賑票不容任意軒輊乃因招待之優劣遂致散票有多寡之懸殊實非愼重賑務之意特函請該局查明罰辦以息浮言雜評一 
[徐樹錚（默）] ］ 
今日之掀波作浪者張作霖也然而操張之靈魂所以成此波浪者則徐樹錚也徐雖操張之靈魂前尚在暗中牽線而今則悍然出頭露面自稱爲副司令且兼代總司令矣不知其有幾許攪擾大局之本領而欲躍躍一試乎吾人且拭目觀之 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月十五日星期五申報第三張舊曆戊午二月初三日（十） 
本埠新聞 
[禁止華茶運俄之反對]  
　　上海總商會呈外交部農商部税務處文云爲歐運阻滯又禁俄運茶業益敝商情益蹙仰懇設法疏銷以保華茶一線命脉事竊據上海茶業會館函稱前據英商公會報告奉總税務司通令所有運赴海參威貨物一律禁止出口等因維時商等未奉政府明令不敢遽有請求茲則滬海關業已實行夫以國家對外大政本非商人所可容喙但一經實行則國内數十萬賴茶爲命之商民與夫輸銷俄地歲入千餘萬之茶價必至喪失殆盡伏思吾國與俄尚未斷絶邦交卽先禁運商貨雖政府具有深意然徒禁我運往不能阻彼運來一進一出之間於金融亦受莫大損失况茶爲飲料自與糧食有殊不虞有增進彼國軍力之事前奉農商部訓令綠茶由英轉運非洲已肯通融英國下議院宣布如中立艙位有餘政府本年擬自在華運茶三百萬磅各等因查我國並無航行歐非輪舶雖承英政府允予通融而滬上綠茶巿面疲滯如前商本折閲歇業頻仍幸而存者亦有朝不謀夕之勢至英政府自購華茶三百萬磅折合華權不過四萬五千箱左右不特杯水車薪獲益甚尠且恐中立艙位所餘無幾此在未奉通令禁運海參威貨物出口以前情形已岌岌若此今又對俄明禁出口茶業商人益將坐以待斃查近年華茶運俄實佔總額十分之七關係匪細不得不籲懇維持設不幸與俄邦交破裂立於戰爭地位彼時再申茶葉之禁似不爲遲擬懇迅賜據情分呈外交部農商部税務處俯念商情急迫准予設法變通疎銷積滯並咨行總税務司通令各海關仍准華茶照常運赴海參崴出口一面速與駐京俄國公使交涉務令西比利亞火車依舊配裝華茶以利輪運而甦商困等情到會查華茶存積甚多早有不支之勢若再禁止運俄不但茶商益形窮蹙關於國内金融亦非淺鮮理合具文轉呈伏乞鑒核施行以留茶業一線生機並祈批示祗遵實爲公便 
[美國限制出入貨品之遲疑]  
　　美國有取締出入貨品之提議凡與戰事非關必要者皆須限制出入惟何種貨品始可視爲戰事必需品或非必需品此項問題雖美國當道亦互相辯論不能解决東京朝日新聞近接紐約來電據稱美國財政部長謂限制非戰事必需品之出入按諸經濟原理實非善法美國財政之基礎將受其打擊航務督辦亦謂美國商業上之常度苟受干涉則與國家有損無益惟管理糧食大員謂就目前事狀而論火車現裝與戰事無關之貨品爲數頗多故火車未能多運軍械以供協約國之需求管理燃料大員亦謂如取締之新章一經實行則大宗煤炭卽可保存云云迄今美國當道對於分别戰事必需品或非必需品之問題尚未有切實之政策以致紐約經營出入貨之商人毫無把握未敢貿然從事云 
[各路聨運時刻之凖]  
　　滬寗滬杭甬路局奉交通部令開國有各路第五次聨運會議記事錄所戴第二十議决案關於聨運各路時刻擬以我國海岸時刻爲標準由京奉路在豐台站每日將此項時刻通知京漢京綏各路並列入聨運指南查我國海岸時刻核與政府頒定之北京首都時刻相同應准照辦除分令外仰卽遵照辦理 
[公民調和會成立]  
　　英商李德立君發起和議公會一事已迭誌前報茲經一再磋商定名爲各省公民調和會已於三月十三日由旅滬各要人暫假卜内門公司内開成立會李君復會商英商董僑民通電中國各商埠英人旅華各商會一致進行並於昨日邀合法美意日各國商會領袖公同會議法美意商董已即日分電駐京各公使轉達各國政府贊成斯舉諒不日均有復電日本商董雖未專電北京亦極表同意此次公民調和會非特本國公民聨合並得各國商民之協助或能迅速收效也　　附錄安徽總商會來函德立先生賜鑒昨承大示及請求和議宣言並敦勸書各件均經誦悉仰見先生愛華熱腸至誠且摯洋洋千言痛陳利害實令讀者聲涙俱下傾服何極第敝會矚望和平豈敢稍後惟虚事勢扞隔以致數月來奔走呼號空言莫補茲由漢口總商會發起聨絡組織商會調和會刻正積極進行以冀當軸之醒悟而解倒懸尚祈先生抱人道之主義促世界之和平出任調人俾安商業尤爲私衷所切禱者也承賜宣言書十分已轉達民碞報館及各團體矣專此奉復敬頌台祺安徽省城總商會啓　　嘉善縣商會來函德立先生大鑒接奉惠書敬悉一是我華不幸戰禍綿延祈禱和平人同是願執事僑居誼摯排難情殷函電交馳文辭周至南北人民當無不以斯舉爲是也滬上人才薈萃總商會已將茲事提議進行熱誠所孚當無扞格專此奉復即請台安嘉善縣商會啓 
[洋涇巿經董查塡河道表]  
　　上海縣知事昨接洋涇巿經董劉志濤潘光賓函云接奉鈞署第四十一號訓令並表式四紙遵查洋涇一巿計有田三萬二千七百餘畝人口五萬數千餘所有商業之轉運農田之水利全恃澕漕澾北洋涇浜張家浜高行洪四河通達黄浦然水道主權半已喪失内地河身半就淤塞有識之士每以爲憂屢議開浚卒以費無所出而止顧以關係之巨數年之内終當計議實行茲特按式塡就一表送呈鈞鑒如核轉之時特蒙酌予聲叙尤屬萬衆感德四河表式列下（一）澕漕澾長三千二百餘丈原闊四丈五尺現已寛狹不等甚有不及一丈者水深一丈五尺現已深淺不等甚有至一二尺者該河係由張家浜入口西通黄浦東與陸行鄉之馬家浜合流（二）北洋涇浜長七百四十餘丈闊五丈水深八九尺北通黄浦現稱洋涇港口南與澕漕澾合流（三）張家浜長三百餘丈闊五丈水深七八尺西通黄浦東折而南與護塘溝合流（四）高行浜長一千四百餘丈闊二丈水深四五尺西通黄浦由陸家渡入江東達北洋涇浜以上四河道於各鄉鎭商業以及農田水利關係至鉅（附註）查邑志所載黄浦東岸之水屬於洋涇巿内者甚多或已淤塞不甚可考或於清季被地販盜賣於洋商建築廠棧出口堵塞今所存者祗有此四幹河然通黄浦江兩岸之地盡屬洋商租地主權已喪岌岌可危即内地亦半多淤塞急須開浚以通轉運而便灌漑 
[借地安設電綫之磋商]  
　　法租界自來水亭共有兩座一在新北門外新開河基一在新租界盧家灣路惟機器吸水池設在華界南巿機廠街前因水池吸水機需用馬達電力而電廠則設於法租界内所接電線必須經過華界故由法領事商諸華官允將電線埋設地下自南巿機廠街水池起經滬軍營車站路利涉橋往西沿陸家浜至斜橋而入法租界接至電廠迄已數年邇來法租界電廠因境内需用電力甚繁所發電力不敷廠家舖户之用爰擬在南巿機廠街法自來水機器廠附近添建電氣分廠惟沿途裝接電線仍須在華界境内安設乃擬定借地安設電線規則數條呈由駐滬法總領事轉函滬南工巡捐局請爲援案照辦姚局長接函後以此事關係地方主權昨特據情呈請松滬盧護軍使核示遵辦 
[訊究傷害西捕案行將終結]  
　　靜安寺捕房三十三號西捕頭海密爾登於去年陽曆十月二十四號晚督同華印巡捕在滬西晏芝路搜查行人身畔有無危險物品被匪拒捕開鎗擊中要害殞命後經公共捕房特别機關華探目李星福陳雲忠包探王寳生協同西探壳羅香先後緝獲是案兇犯周壽亭（即周開樓）王鉗芝（卽綽號王大爺）兩名解送公共公廨訊供還押乃周壽亭一犯自知罪無可赦於前日（即十三號）早晨在獄自縊身死當經管獄西捕查見報告捕頭將屍舁送斐倫路騐屍所報請公廨中西官相驗各情已誌昨報前日午後二句鐘由承審此案之關炯之君會同英卓副領事蒞所驗明周壽亭委係自縊身死當卽塡明屍格升坐公案據二號西捕頭開立根投稱死者身受鎗彈之創口曾由醫院用布綑縛今早在獄自縊即用此布纏於頸内致死云云中西官即飭地保報堂棺殮標封發壇暫厝遂乘汽車回廨升坐第二公堂復訊由捕房傅同見證將王鉗芝帶案先由捕房代表牛門律師上堂譯稱本案第一被告周壽亭於今晨在獄自縊身死堂上已經蒞所騐明所有見證均已邀案請訊次由西醫台維斯到堂聲稱我在工部局醫院充當醫生死者周壽亭先在寳隆醫院療治後經捕房將周查獲於正月十號改送來院由麥克斯醫生用愛克斯光鏡將鎗彈鉗出云云又據眼線李如姜投稱被告王鉗芝係民當中人與我認識有一年之久此案發生後由周壽亭之同黨伍小五子告我曰去年十月二十四號糾黨四五人欲至卡德路搶刦某店當時周身帶實彈手鎗經過同孚路晏芝路遇見捕房西印各捕攔截去路搜檢身畔周因見勢不佳以脱身即開鎗拒捕將三十三號西捕擊斃周當時亦中一彈逃至閘北中國醫生王海樓處由王偕同第二被告王鉗芝介紹至寳隆醫院求治等語我聞悉後即據情報告華捕王寳生始將周壽亭查獲繼又獲到第二被告王鉗芝所有伍小五子及王海樓均赴廣東是實復由牛門律師向李如姜盤問良久又據馬阿大投案供稱我在寳隆醫院爲管門人第一被告周壽亭來院醫治後第二被告王鉗芝亦來過與周講話等語並由一百零一號西探目壳羅香投案禀稱捕房於本年正月十號將第一被告周壽亭緝獲後周之同黨王海樓即行離開上海赴粤繼向周盤問口供據稱出外打獵致受鎗傷繼向再問又稱在安東地方捕盜被盜開鎗轟傷捕房曾經抄供函請盧護軍使電致安東地方官廳調查境内並無盜刦之事顯見情虚所供不實至第二被告王鉗芝則稱周壽亭身受鎗傷後因周之母舅向伊借錢故至實隆醫院與周接洽今將供單呈案請察又由包探王寳生到堂證明因據眼線李如姜前來報告即行調查將被告兩人拿獲堂上得供命提王鉗芝到案由牛門律師詰據供稱我雖聽見此事然如見證之口供實在寃枉我向在法租界南陽橋經放黄包車因去年車子被竊車主向我索賠無力就此生意遂致停歇奈一家數口待哺嗷嗷不得已向友人糾合會欵放印子錢度日此次有沈根泉小老五子兩人擔保代周壽亭向我借洋一元以爲醫治疾病之用我已允借故至寳隆醫院當面與周接洽是實復由牛門律師起而聲稱本案關係重大被告雖不承認然其證據則已充足應請按律懲辦中西官磋商之下判被告王鉗芝押候禮拜五會商堂諭宣布飭遵 
[刦奪妓女飾物之辯論]  
　　公共租界福州路小花園妓女雲蘭閣與房侍老四於去冬十二月初四日被在逃匪徒湯雲生曁王某偕已獲之李文元（即李文泉）在湖北路新旅社一百零四號房問内箋召雲妓與老四至棧侑酒突用强硬手段攫取雲妓金鐲飾物等值洋三百餘元湯王二人携贓逃逸李則被捕追獲迭次解送公共公麻訊供未結詳情已屢誌本報前日午後又由捕房飭探傳到新旅社司賬周培卿到堂作證並傳同原告將李解廨經張襄讞會同美博副領事升坐第三公堂復訊周培卿訴稱李文泉與在逃之湯雲生並王某來棧租賃一百零四號房間後卽召雲妓堂唱突至房内攫取飾物而逃李文泉亦已逃出由棧中管門華捕追至南京路石路口始得擒獲是實次由被告律師海德禮起而申説謂被告李文泉被獲之時身畔並無贓物祗有當票六張小洋一角而刦取雲妓飾物之人至今未獲查原告所控各節諸多不合當時被告與老四扭毆拉斷珠練事或有之而於刧奪飾物一層並無干涉今被告管押捕房已届兩月且原告係是妓女平日以欺騙人財爲生活應請堂上原諒將被告開釋云云　 
原告雲蘭閣之律師聞之頗爲反對立即起言曰原告見證供詞或有不符之處然其大致情形堂上必已洞悉且原告所失各物之來歷亦已證明緣當時老四所帶飾物值價萬金被告等乃設計强刦詎事出意外祇將雲妓飾物刦去老四則未爲所算况被告當時手持迷藥一瓶硬灌原告口中幸即力掙未遭其害事後此瓶亦從一百零四號房間内尋出應請堂上嚴懲等語中西官判被告李文泉還押候會商堂諭宣佈飭遵 
[罐頭食物内查出烟土]  
本埠某報關行昨有罐頭食品七百二十罐分裝二十箱派人送至浦東華通碼頭存棧騐關洋員以其可疑親自逐一拆視内有八罐盡屬烟土約值洋三千餘元當用電話通知水巡捕房經梅捕頭飭派探捕駕駛小輪前往將送貨之甲乙二人連同烟土解至捕房諭將烟土送交海關存儲候燬甲乙二人轉解地檢廳訊辦一面函請該棧買辦將貨物扣留以便根究 
[選舉參衆議員之籌備]  
上海縣沈知事因接江蘇齊省長佳電並參衆兩院選舉法令即籌辦選舉事宜爰就本署組織選舉事務所辦理調查各項手續業已開始進行 
[調用貨車規則之增加]  
華寗滬杭甬路局奉交通部令開查國有鐵路第五次聨合會議記事錄所載第十四議决案應即照准所有中華國有鐵路互相調用貨車之規則第五條後應加條文如下（遇有租車之甲路被水或橋樑損壞或其他類似事項改交通中斷時其所租乙路之車應由甲乙兩路間之丙路假道駛回不向丙路收取車租惟經過此丙路時如載有貨物則應照章收取車租）以上條文即作爲第六條其原文第六條推爲第七條以下遞推至第十三條止即定於七年二月一日實行除飭令隴海核議應俟議復再行飭知外合亟令行各該路仰即遵照立理 
[路局趕造預算之部令]  
滬寗滬杭甬路局奉交通部令開查民國七年度預算業由本部於一月台電令分爲兩半期辦理同時編造送部在案至預算方針仍以維持營業所必需之經費不得開列資本項下非於維持最關緊要者不得舉辦又一經編造預算後非因意外事變及本於法律或契約致有必不可免之臨時經費並不得提出追加預算茲將修正之預算格式及凡例合裝一本附發該路仰卽本此預算方針查照格式及凡例趕造七年度預算於台電所限之期前送部云 
[外交部注意交涉公署用費]  
江蘇特派交涉人署近奉外交部訓令略謂該署經常各費向定每年四萬八千元按月由江海關撥給歷經照辦在案嗣因歐戰發生費用較繁由前任交涉員請加特别經費由會丈局收費項下開支亦經准撥有案惟歷任交卸均以額定經費不敷應用其實支數目往往超過豫算至數千元之多而特别費亦恒入不敷出交卸之時多在他項存欵項下擅自挪墊實屬不成事體本部查預算作用卽係事先豫算以爲支出之範　不應有不敷之處即或臨時發生用欵在預算所未及者亦應臨時追加呈部核辦不致有事後不敷之事現在該員蒞任伊始所有該署經費除必不得已外應逐漸裁減以符預算即歐戰時之特别經費所關支者亦均係員薪津貼未始不可再行縮減現在財政困難日甚一日該員洞悉時艱素明大體必能勉爲其難力求撙節云云 
[兵工廠電請撥欵]  
上海兵工廠每月預算開支經費約四萬餘元其間材料一項占三分之二近該廠因迭接陸軍部電令擴充工人名額趕造各項鎗械砲彈核與預算不敷甚鉅故昨由謝廠長電呈陸軍部詢問奉令加造之件所需工料各費是否編入預算抑作臨時開支統候撥欵指示以便册報云 
[省敎育會提倡國語演説]  
江蘇省敎育會致本省中等以上各學校函云吾國言語一科在孔門旣與德行政事文學並重而東西各國之改良政治開通社會亦以演説之收效爲最宏今日之學校學生實負有他日改良政治開通社會之責任則在受敎育時期正宜藉課業餘閒以演説爲鍜鍊思想摩厲精神之一事上海寰球中國學生會組織之演説競爭會迄今已歷三届每届開會加入之學校旣逐漸增多演員之程度亦因之促進敝會評議員會爲奬進演説兼謀國語普及起見議决組織演説競進會由幹事員會訂定簡則八條附對於各校練習演語之意見四項用即寄奉十分敬希察閲辦理爲荷附錄演説競進會簡則第一條本會由江蘇省敎育會組織暫以江蘇境内中等以上各學校同程度之學生爲會員第二條本會分組演説以大學及高等惠門學校學生爲一組甲種各實業學校各師範學校各中學校學生爲一组第三條三會每年於十一月内江蘇省敎育會定期舉行先兩個月預定演説題之範圍及細則通知各校第四條本會演説員以能操國語爲及格每組最優勝之三人由江蘇省敎育會贈以名譽之紀念先期舉行預賽每組選定六人或九人第五條本會演説員以各校各級學生先在本校比賽之結果每校選出一人或二人第六條本會集會地點每年由省敎育會就交通便利之地指定之演説員旅費由各校以公費開支第七條各縣敎育會得比照本會簡則以本縣高等小學及同等學校之學生組織演説競進會第八條本簡則如有未盡事宜由江蘇省敎育會修改之本會對衣各校　習演説之竟見（一）演説之目的非專爲選出優勝者起見當普及於全校（二）爲練習國語起見演講時一律須操國語（三）普及方法先由本級分組比賽再以各級優勝者比賽（四）比賽次數由校長酌定以多爲貴藉資熟習 
[開濬蒲肇河近訊]  
開濬蒲肇河一事曾經上海縣知事令由各紳董開會集議以開濬此河於本邑農田水利並無關係所有濬費礙難帶徴復縣查核在案現聞縣知事已商由滬南工巡捐局用挖泥機器開濬以冀濬費較省工程較速該局業已允爲照辦不日卽可開工惟濬河經費若何開支尚在籌議聞擬以該局之歲修馬路欵項移作濬河之用云 
[輪船被火焚燒]  
英商太古公司有一藍烟囱輪船由英國裝載五金雜貨來滬於上星期日抵埠停泊浦東洋涇港口新太古碼頭連日雇工卸貨甚爲忙碌昨日午後四時三十分鐘不知如何遺火艙内登時延燒艙面不可向邇旋經工部局及江海關水巡捕房並駐泊浦江之美軍艦聞該公司告警卽各派小輪前往施救直至五時半始行撲滅聞其損失爲數不資云 
[破獲引翔港烟窟]  
無賴陸寳寳張林生同在引翔港七百九十四號屋内私設烟具供人燈吸茲被捕房查悉飭探將陸張兩人與烟客逃泉泉楊金生陳春泉連同烟具帶入捕房昨解公共公廨經俞襄讞會同美柯副領事訊明判陸張兩人各詞洋一百元充公如無力認罰各押西牢三月張期滿逐出租界陳楊兩人從寛開釋沈泉泉驅逐出境烟具銷燬 
[帮匪包運烟土之失敗]  
前晚有由大連來滬之某商輪駛抵浦東其昌棧下椗該處帮匪傳銀貴卽帶同黨羽登輪向夾帶私土者兜攬包運不料爲海關 
 
 
 

Page 11

 
 
　　中華民國七年三月十五日星期五申報第三張舊曆戊午二月初三日（十一） 
洋員得悉即用電話通知水巡捕房飭派包探何阿春帶同探捕　往該輪將艙門攔截入艙搜捕當將傳銀貴拘獲並在身畔搜出紅土六大包餘黨見事敗破即分投逃竄或將土抛棄浦江何探立將傳銀貴解入水巡捕房經梅捕頭詰知帮首張德祥之窠巢諭令將傳暫押即於昨午傳集通班探捕由捕頭帶同何探督率全體探夥密往供指地點搜抄聞該機關儲存私土甚鉅此次往抄未悉能完全搜獲否 
[寰球學生會訂期會宴]  
　　寰球中國學生會爲東西洋中國遊學生之一大團體成立於今十有三載定例每届春季舉行年會一次報告全年會務發表新選董事並聨席會餐以廣交誼而通聲氣每次開會室無虚座茲聞該會復訂期三月十六號晚七時假座南京路東亞旅館西餐間舉行第十三次年會大宴請前駐美公使夏偕復君美國駐京公使館商務參贊安立德君美國特派修改税則委員沙居君等演説又請孫恂方女士奏琴麥克尼女士唱歌李松泉碩士試演幻術並贈送徴求會友團各項奬品現已遍發通告柬邀同人到會共襄盛舉想届時必有樽酒諭文之樂也 
[寳山縣請發密碼電本]  
　　寳山縣知事呈江蘇交涉公署略謂對德宣戰後檢查郵電事宜業經遵照部頒條例辦理在案惟查水電碼本近聞有新密碼本發現爲特呈請發給一本以資校對云云陳交涉員業向大北水電公司轉請矣 
[華僑熱心籌賑]  
　　新加坡華僑林義順君去臘由中央電召返國興辦實業道經天津適遇水災遂慨捐鉅欵並於臨行進見黎總統時曾奉面諭以此次受災區域甚廣爲歷來未有之浩刦囑令返新加坡後代勸僑胞盡力捐助以丞災民故林君遄返新加坡後商由該處總商會勸賑並發起游覽會二日夜得資充賑新加坡英政府亦襄助五千鎊統計約得二十萬元現林君除前後滙解本埠紅十字會六七萬金轉解災區散放外其餘欵項亦於日内分批滙滬托由妥實商行轉滙災區以備散放春賑急賑之用云 
[工商研究會歡迎副會長]  
　　工商研究會副會長謝復初君以體弱事繁不克兼顧會務於去年十二月提出辭職書並登報辭職經全體會員一再挽留未獲承認業已公舉郭廷侯君繼任副會長之職郭君即中國第一毛絨線廠創辦人對於工商事務無不熱心提倡輕財重義素性誠實凡事非達目的不已若毛絨線廠之組織一再北上挽回商權經三年而始告成亦無非爲振興實業之故工商研究會成立以來深賴郭君毅力維持今已公舉爲副會長訂於本月十七號即陰曆二月初五日）下午二時在天后宫後進樓上該會事務所開歡迎大會並聞是日由該會調查部主任徐豫發君發起恭贈郭君熱心公益四字之匾額列名者楊小川謝蘅牕謝復初謝碧田沈佩蘭徐存鑒徐春榮陸君略毛純卿陳厚載周玉泉舒榮華卓健伯楊公炎楊仲芳程士安金子兼華雨人吕長生陸舜卿朱堯臣等業已進告全體職員想是日必有一番盛况也 
[祥泰公司採購建木]  
　　楊樹浦祥泰鋸木公司前由英商集資創設廠址宏大資本百餘萬金爲各鋸木廠之冠其鋸板木料除由花旗日本等運來外我國之安東亦皆設有分行採辦木植茲因歐美航路阻滯水脚兵險均已增漲裝運粗笨木植殊難合算該廠經理人以我國福建産木甚多亦頗合用特派華洋各員前赴閩省擇地設行採辦以抵舶來品之不足已於日内起程前往矣 
[北貨同業開會紀]  
　　南北巿沙輪車運北貨同業因公所公會董事期滿重行選舉及加增公所捐欵特於二月初一日在邑廟點春堂開會除同行每家派二人招待外並柬邀各坐莊客到會春宴同業及來賓到者共一百三十餘人午後一時投票選舉董事點春堂公所仍推姚紫若裘養志兩君繼續任事其公會會長舉定羅懿生君文牘員嚴仲箎君選舉畢復開議公所經費不敷支出各行酌量加納一節該公所面禀各行分福祿壽喜四號福字常年納捐六十兩者今加二十兩祿字納捐四十兩者今加二十兩壽字納捐三十兩者今加十兩喜字納捐十兩者今加十兩旋經同業各代表許可簽字遂散會 
[久安内地保險公司開幕]  
　　滬南豆巿街麩皮同業組織之久安内河保險公司業已成立於昨日行開幕禮先由該公司柬請滬地南巿各麫粉廠華洋各經理到會觀禮昨日届時華洋來賓甚衆經理趙茂華君一一招待欵以中西茶點始各興辭而别 
[滬南工巡捐局整頓税欵]  
　　滬南工巡捐局姚局長近因該局税收日漸短絀擬將各種捐税大加整頓並與辦攤頭捐以補不足尚有廣告税一項曾經前局長訂定章程開辦征收迄今久未查察以致路間所貼廣告皆未遵章到局納欵蓋印漏税不少除派員清查外並函請淞滬警察　通傳各區署所仍將定章揭明飭着崗警隨時查察如有漏税張貼廣告者應即扣留議罰後仍着補繳税欵 
[女士請照出洋]  
　　愛國女學畢業生韓雅琴女士年二十三歲浙江海鹽人現應檳榔嶼碧如女校之聘充當體操敎員昨赴交涉署請給護照並請介紹與美領接見業已准如所請除給照外並代函達駐檳榔嶼戴領事於抵埠後照料一切 
[吳縣請緝越獄盜犯]  
　　上海模範陸軍監獄典獄長敖雲亭昨接吳縣模範監獄孔典獄長函略謂本月十一日逸出盜犯高細榮陸水泉任阿七林桂發王春林顧銀壽等六名請爲協緝等因敖典獄長卽咨淞滬警察廳曁英法租界兩捕房一體協緝並代縣賞格如能弋獲每名給奬洋二百元現徐警廳長已飭司法科劉科長轉令各區所及偵緝隊加意跴緝矣 
[婦人請求離婚]  
　　婦人鄧吳氏在地方審判廳控夫鄧巧生在外與人私識棄妻不顧請求離婚等情昨日午後經該廳周推事官片請沈檢察官蒞庭審理據鄧吳氏訴稱今年三十一歲於十五歲時招鄧入贅成婚詎丈夫自來我家後不圖自立專事揮霍致將氏所有粧奩家産變賣殆盡又在外間與某婦私識置氏不顧故氏與伊分居迄今已有七年目下丈夫飄蕩在外居無定所是以來案呈訴請求離婚等語旋由沈檢察官起言謂今日庭上所呈一切係原告一面之詞碍難憑信應令原告往查伊夫確實住居地點或登報聲明此案方可進行嗣由原告律師出庭要求庭上用公文送達問官會商之下卽以爲辯論終止聽候再核 
[老人縊死續誌]  
　　小車夫頭目南通人朱雲奎於本月十二日下午在姘婦陳吳氏家自縊身死由地保報請地檢廳派員蒞驗已誌昨報前日下午檢廳賀檢察官帶同檢驗吏司法警察到場相驗時死者之子朱福有投案聲明伊父實係自縊而死請求免驗自行備棺收殮賀檢察官諭令具結備查 
[續誌鄰婦誘拐養媳之敗露]  
　　住在閘北永盛里之江玉德家十一歲養媳春來被鄰婦陳王氏等串拐出外圖賣由法捕房將陳王氏及女送歸閘北司法科訊辦已紀昨報嗣經司法科將該氏姘夫葉長根拿獲連同陳王氏並春來等於昨併送地檢廳下午經檢察官預審江玉德投案供訴一切問官判葉與該氏分别收押原告退去候再訊核 
[聘妻被騙之控訴]  
　　南巿公義碼頭福成餅店主閩人洪義芳近憑同鄉人黄某説合聘定高昌廟江邊碼頭江北船户劉蘭亭之妻妹翠雪爲室當付聘禮洋一百元首飾數種由黄經手原訂陰曆二月初一日迎娶詎黄因私造僞銀角事發被警廳拘留劉亦同妻李氏並妻妹翠雪私行逃逸迨至届期洪無從迎娶乃將翠雪之母李陳氏尋見紐控一區一分駐所指爲串騙請求究追經該所詰據李陳氏供稱女兒翠雪許字洪姓一節並不知悉實被誣控張警佐以兩造各執一詞飭卽移送警廳司法科訊究 
[拐案解送警廳]  
　住居閘北之婦人潘陸氏有女彌陀年十歲被拐匪徐桂福拐往奉賢縣四頭鎭地方嗣由該氏偵悉控經閘北司法科派探朱寳大前往該縣將徐及女孩移提回滬昨解淞滬警廳司法科究辦 
[抛贓陷害案近聞]  
　　鮑榮庭（即鮑阿榮）在地方檢察廳控韓友順抛贓陷害一案因牽涉住居租界之張金寳前經該廳函請公共公廨將張引渡嗣經公堂將張傳訊判候覆審在案昨日林檢察長又據公堂來文謂此案定於本星期五覆審所有在案人證並原贓鐵板届時應請送廨候質林廳長遂飭法警往傳原告來廳以便届期押同在押之韓友順等赴廨候訊 
[探夥索酬之强硬手段]  
　　探夥崇明人杜阿三因吞没前在山東路三百六十二號門牌某旅館爲帳房之吳觀光及茶房許福生押櫃洋一百五十元被吳等報告捕房昨派包探將杜拘解公共公廨請究據原告投訴該旅館盤與他人接開後改爲民興旅館所有押櫃卽由民興出立期票嗣在浴堂内遇見被告據言可以包討當時允給酬洋三十元詎至上月底被告將洋收到後硬欲四六分拆伊佔六成因不允許彼即携洋而去是以報捕請究並由民興旅館主王順賢與帳房到堂證明所有押櫃悉數交於杜阿三收去惟杜轉給原告與否不得而知訊之杜供稱所收之洋現在家内情願如數交還求宥中西官判杜押候還洋於下禮拜二再行訊核 
[捉賭搜出烟土]  
浦東其昌棧碼頭行駛浦東西之可泰小輪前日午後因容留渡客聚賭牌九爲管碼頭西人查悉卽用電話通知水巡捕房梅捕頭親自督同探捕前往拘拿未獲賭具當將渡客逐一搜查旋在清江人某甲身畔搜出烟土五磅半遂將人證併解捕房昨送地檢廳訊辦 
[掮客冒名行騙]  
向爲火險掮客之平湖人沈介祉冒充先施公司帳房以代薦承包該公司屋頂花園點心生意爲由向周雲龍先後騙取運動費洋四百五十元茲經周察悉報告老閘捕房派令中西包探將沈拘獲昨解公共公廨請究先由中西包探上堂禀明將沈拘獲情形繼由原告周雲龍投訴受騙各節並稱交沈收去之運動費係向親友借來其初不知受騙已經雇定夥友七人後因無錢發給工資與沈商議沈卽交我虹口德昌五金店三十元之期票一支詎届期往收無着切實調查始悉受騙故報捕拘案請究並由先施公司買辦間内之徐順卿及調查人嚴友蘭相繼投案證明被告雖在公司兜攬火險無權干預用人之事其騙取原告運動費一節公司不得而知云云訊之沈介祉供不承認當經王襄讞商之美博副領事判沈押候補傳見證於下禮拜二解案再訊 
[浦東女子袒護私人]  
浦東人卜盈生之女銀大曾於去年與某洋商處之西崽朱全林私行姘識逃匿法新租界霞飛路地方迄已日久茲爲女父偵悉報告嵩山路捕房飭探王銀桃前往該處將銀大與朱一併拘入捕房昨解法公堂請究卜盈生稱民人在外爲工匠晨出暮歸不料於去年三四月間被朱前來百般引誘逃至上海並被捲去金圈一付金戒二只今始偵悉報捕拘案請求訊究並將女兒給予領回詰之卜銀大供女子與朱私姘父母均早知悉且朱每月所得之薪水時由姐姐前來取去爲家中度日之資現在不知何故來案具控况女子身已懷孕情願隨朱度日不願回家請予成全朱全林供卜盈生係是民人之寄父去年三月寄父與銀大同來邀民人前往伊家吃清明酒後與銀大姘識盈生實已知悉求察原告又稱女兒與朱姘識民人實不得知且朱鄉間家中已有髮妻不應勾誘民人之女與之私識須請究辦中西官判朱押西牢一月卜銀大旣不願回家着送善堂留養候再核奪 
[監守自盜之懲治]  
楊連生前至法捕房報稱商人雇樂森官看管房屋詎樂在商人住宅之後而摑一大洞入内竊去首飾匣一只内藏嵌寳金戒金鐲金練珍珠鑽石及現洋鈔票等物計值洋五千餘元依贓而逸請爲查緝捕頭准飭包探訪拿在案茲經探目沈德福包　韓邦達梁大寳偵悉匿跡之處將樂拘獲吊出原贓帶入捕房昨解法公堂請究先由原告票稱商人雇樂看管房屋已有十餘年今忽心起不良竊去巨贓現蒙人喊並獲請爲重究詰之樂供認行竊不諱中西讞員判樂押西牢二年贓給原告領去 
[追獲搶物匪徒]  
匪徒周阿根前日在愛多亞路攫取龔曹氏金耳環圖逃被捕追獲昨解公共公廨經中西官訊供屬實判周押西牢九月以儆 
[請禁碼頭匪徒之騙詐]  
浦東洋涇鎭等處鄉間男婦每日携帶土布過渡至十六舖寗紹公司碼頭上岸之際每有一種匪徒乘人不備攫奪逃逸並有類似探夥者流佯爲代查如給付銀洋方得追還原贓鄉愚無知往往受騙現由該處商家提議後已聨絡各鎭巿商業領袖函禀南巿第一區警察署及浦江水巡隊請爲查拿究治以安商業並懇隨時設法保衛云 
[青帽黨匪鎖示三天]  
寳通路滙森板木廠夥方金生偕管廠人徐萬郎前日　青帽黨匪徒王阿三至閘北五區二分所控稱該匪等前曾來廠詐去陋規洋數元茲又紏衆到來敲詐不遂其欲竟强搶廠中料物因此告知崗警帮同追獲王阿三一名餘人已逃入租界請求嚴辦牛署員諭解司法科經段科員訊問一過判王發犯事地方鎖示三天期滿再行核辦 
[滬南茶館旅店又須調查]  
滬南工巡捐局長姚石蓀致淞滬警察第一區第二區警察署曁所屬各分駐所函云逕啓者查滬南一隅茶館旅店近來日益增多亟應重加調查藉資考核相應函請查照將貴管區内茶館旅店等共有若干係何牌名字號及開設地點逐一開單示復以備飭令納捐實紉公誼 
[瘋人沿途胡閙]  
昨日下午有年約二十餘歲之粤人戚華封在哈爾濱路胡閙被包探尤雲卿查見恐肇事端將戚拘入捕房經捕頭察得戚似患有神經病爰特飭探將戚送請醫院驗明再核 
[小茶館主聚賭行賄]  
愛多亞路三百十六號門牌小茶館主陳阿福聚賭抽頭被老閘捕房三百二十四號華捕查見往拿陳即行賄銅元二十枚求免拘捕該捕不納回訴捕頭禀請公共公廨出單於昨日將陳傳案經中西官訊明判陳罰洋七元充公如無力繳洋改押七天賭具銷燬 
[茶館聚賭抽頭]  
老閘唐家衖九百十七號門牌浦東人顧耀卿所開之茶館内近因容人聚賭抽頭漁利被三百五十七號等華捕查見當將賭具帶入捕房禀明捕頭請廨出單於昨將顧傳案訊究 
[串攫煤炭被獲]  
鎭江人應貴富王金裕串黨在狄思威路攫取停泊該處河内鄭長根船上之煤炭圖逃被包探尤雲卿查見當將應王兩人追獲帶回捕房票明捕頭諭着押候解廨請究 
[蕩子索錢吵閙]  
東小門内四牌樓開設神袍店之陳仁貴有子阿三今年二十一歲成婚已久與父析居惟阿三不務正業且嗜鴉片無錢使用時至乃父處詐擾昨午阿三又向仁貴索錢無着任意吵閙經仁貴扭交巡警押送一區二分駐所轉送地方廳由檢察官略詰一過判陳阿收押候辦 
[寫字人品行不端]  
粤人周某在四川路附近不部局電燈處爲寫字前日私取同事許廷奎之元緞馬褂一件被出店瞥見訴知西人報捕將周拘押昨解公共公廨經中西官訊明周尚私取工部局紙張簿子判押西牢三月以儆 
[債務人聞風逃逸]  
陳世昌前至法公堂控稱前有王星濤將坐落本邑鄉問之田單一張抵去洋二百元逾期不贖本利無着請求訊追當因飭傳不到改出提票在案昨日原告又請訊追即據包探禀稱現在被告已聞風逃逸無從提案惟該地業已估價祗值銀十兩故未拍賣請爲核示聶讞員判候於七天内宣布堂諭將地撥歸原告執業 
[聲明傳訊不到之原因]  
江北人陸朝卿在美租界吳淞路一千零五十一號屋内開設小茶館近因聚賭抽頭被捕房查悉禀請公共公廨出單傳訊不到由其母到堂代質判令退去候陸自行投訊在案昨由捕房將陸朝卿本人傳至公廨訊問據供因事回籍前日方始返滬故前次未及到堂等語經俞襄讞商之美柯副領事判陸罰洋五元充公賭具銷燬 
[查獲竊賊原贓]  
陳桂生邇在法新租界先後竊取洋人羅拉重格郎羅克羅來等四家衣服物件值價頗巨當由失主報捕請緝在案茲爲探目沈德福包探任水揚楊仁生等偵悉陳匿跡之處前往拘獲並在收贓之韓阿新胡松林家中吊出皮夾銅器等原贓帶入捕房昨解法公堂由各失主申訴前情請究詰之陳供認行竊不諱並稱先至四百十二號洋房内竊得茶壺茶盃等物民人誤爲銀質故在韓家鎔化不料係是鉛質後來所竊之物均已吊案又據韓供出洋十八元是實向陳收贓胡供民人祗收大衣質票一紙此外並無他物求宥中西官判陳押西牢一年半期滿逐出租界韓押三月胡罰洋四十元充公贓給原告領去 
[押店誤收竊贓]  
虹口茂海路永源押店夥翁福記李少甫因誤收劣孩王阿毛等所竊殷小法等之衣物被探查悉禀請公共公廨出單昨將翁李兩人傳案先由中西包探上堂禀明前情請究翁等由押店公所代表律師到堂辯護中西官判翁等退去候下禮拜三訊核 
[包探拘獲竊賊]  
朱才香王萬興張有才王金寳前晚同在海甯路二千二百七十二號門牌某押店後門掘洞圖竊適被包探侯阿寳查見將朱等四人一併拘入捕房昨解公共公堂經中西官訊知朱係積竊判押西牢三年王萬興張有才各押二年王金寳押年半期滿均逐出租界 
[江北小工行竊]  
　　江北小工馬子文在熱河路竊取自來水鐵管被工部局工程處西人查見嗚捕拘押昨解公共公廨經中西官訊實判馬押西牢半年期滿永遠逐出租界 
[提回竊洋濳逃之店夥]  
福州路一百八十四五號門牌某店夥紹興人謝之根因竊取店内現洋五百元逃回原籍經店主舒鑑來報告老閘捕房禀請公共公廨出票派令中西包探前往紹興將謝提獲業於前日帶回昨晨押解公廨經中西官略訊一過判謝管押展期七天再訊 
[道署批示照錄]  
滬海道尹公署昨批南滙縣民顧金奎呈爲寃被活拆案了無期籲求飭縣補傳集訊以彰公道由所呈是否屬實候令南滙縣知事從速查案集訊秉公判結以免訟累此批 
[滬南工巡捐局批示兩則]  
陸林海呈爲計毛毛勒加渡資不遂請求傳辦由據呈已悉查該民與計毛毛來呈情詞各執均難憑信已飭傳兩造先後來局諭令各安本分不准違章逞兇挾嫌誣控以息爭端並令計毛毛具結備案矣著即遵照此批計毛毛呈爲投案辨訴請求澈底根究由呈悉已於陸林海呈内批示矣仰即恪遵定章並本局布告諭飭辦理不准違章逞兇致干嚴切切此批來函 
[嚴增元來函]  
本月十三號報載警廳偵緝隊士在閘北永盛里口源泰鐵行吊到原贓銅板九塊將店主嚴增元逮捕到案嚴情願賠償原告損失銀八百兩請求交保出外理處等情閲之不勝駭異試思鄙人在該處安分營業已歷多年從未有越出範圍情事緣本年陰曆正月初九夜有不識二人扛來鐵板七塊敲門求售當時鄙人因事往蘇州原籍未回經店夥楊國生見疑拒却伊等卽將鐵板擲入附近浜内而去不數日而警廳偵探卽來查問敝店夥楊國生據實告訴並帮同將鐵板由浜内起出車送警廳業奉司法科長訊明判决敝店夥楊國生無干省釋在案所載鄙人逮案交保賠贓各節殊非事實事關名譽不得不聲請更正以昭實在嚴增元謹啓 
[忻元惠來函]  
謹啓者正月三十日報載集股收贓之發覺所稱楊樹浦橋惠記舊貨店主人葛老王等集股正浦東一帶收買輪船失竊貨物一節閲竟不勝駭異竊思小店開設已歷十有餘載並無在外收買贓物情事實於名譽大有關碍想係訪員傳聞之誤合亟懇請更正至盼至禱忻元惠鞠躬雜評二 
[公民調和會（訥）]  
滬上人士一再著手和平之運動不以困難而稍退其熱心毅力有足多矣然而曹張等三司令則以軍人服從命令委之於中央中央則以軍事未收束委之於前敵其無誠意議和已可槪見况乎自奉軍進逼近畿而後又設立總司令部此後情勢雖不可知然其意在與人尋釁已不言而喻故以今日論非特舊戰之不易平息尤恐有新戰之發生所謂和議尚非其時者誠實情也諸公又將有何術以達此目的耶 
[本館啟事一]  
武進人鄒魯（號禮邦）曾於數年前代本館訪事送稿數天旋即停止與本館脱離關係嗣因有人詢問經於前年登報聲明鄒禮邦並非本館訪事諒已早邀公鑒茲又有人問及特再答復鄒目停止代人送稿以後本館從未以採訪職務委托斯人即希鑒察是幸 
[本館啟事二]  
各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[選舉之弊] [  小孤山人]  
　　自科舉廢選舉興而選舉之弊乃浮於科舉科舉莫大於賄買關節之弊而選舉之買票則更明目張膽而爲之猶且美其名曰運動視其錢財曰運動費今日我運動人則貨悖而出明日人運動我則貨悖而入一本萬倍名利兼收夫誰不樂爲此然此賄買之弊猶人人能言之也而其弊之所至則更有甚焉者山人昨自故鄉來親見本縣區辦理初選其弊卽先在乎調查員今試縷晰言之一爲派員調查之弊縣初選監督不能盡一縣人士而徧識之則必寄其耳目於地方中之素問公事者三五人此三五人議涙調查員非其親友卽其私人而爲調查員者大率老成之人少而新進少年多不爲自身謀即爲其親友謀彼蓋各有其私心之希望存乎其中初非樂於主持公道而不憚煩也二爲濫報人數之弊吾國向無户籍人數多寡難得確實之調查即人民財産亦從未有報告公家者故選民之數一任其浮開妄報而莫之知上届初辦選舉立法本來從寛但得直接税二元以上便有選民之資格自此例起一若無人不有選舉權而作弊者即由此而滋各調查員以議員由人口平均計算而來遂不惜以少報多將無作有以爲多得議員之地步於是一小縣而報有選民十萬人一中縣而報有選民二十萬人一大縣而報有選民三四十萬人選舉監督雖明知其非而不能直抉其弊則惟有飭令核滅之一法至核減後而眞選民則反去之假選民仍存在矣三爲攬取選册之弊初選監督旣派調查員則必以選民册付之調查員之手假如每區有調查員四人有册二十本則每一調查員應得册五本此五本册調查員得有權而自取之而自書之他人無從過問故一調查員得册五本將來册中所有選民至投票時即可聽其指揮以之當選一人而無不足是爲之調查員者已可預定其當選人也甚而調查員中之强有力者併悉將選册多本而把持之而弱者亦無從取得於是乎有爲册而爭者爭之極而同事分與之或監督補給之選册愈多選舉愈紛矣四爲登錄選民之弊吾國民智未開不識選舉爲何事一聞調查名册則避这若浼深恐日後充兵則三丁抽一派餉則接畝科捐惟求其以名不入册爲安逸固不計其有選舉權也而盜竊此權者不過數十人而已此數十人者或爲老紳衿或爲新學子恒思取得議員爲做官發財之捷徑故於選民册中預備爲一網打盡之計往往濫列親知多開同姓間或收入異姓之附已者以掩人耳目且同一人也旣舉其名又舉其字又舉其别號至無人可舉則假作姓名任意書寫甚至姓間或收入異姓之附已者以掩人耳目且同一人也旣舉其名又舉其字又舉其别號至無人可舉則假作姓名任意書寫甚至姓名一時思索不出則搜集他項名册更易而抄錄之併有已故人名而亦入册者不惟年齡假出身假財産假並其人其姓名無一而不假求其眞正有選民資格者則百不得一焉混亂紛紜莫可究詰矣雖然選舉權之競爭未始非吾民一好現象無如爭之者非普通人民乃一二好事者之所爲而其弊至百出而未已蓋其目的全在金錢習見夫初次議員有大權利因不憚拚命弄弊以求之嗚呼堂堂代表豈眞由選舉中來乎而其弊乃若此然則防弊將若何曰實行議員無給制又嚴刑以繩其後使之無利可國庶幾無倖得之人歟（六） 
家庭常識 
[銅火爐之改良] 　　 
銅舖所售之火爐每於蓋之上面鑽多數圓孔而側面無之一以濕布等物覆而烘之往往悶熄蓋空氣不得流通故也余家火爐蓋之側面必使銅工增鑽多孔以免此弊吾願銅工亦鑑此弊而改良製造以利用也　　 
[銅火爐之保護] [  戴煥廷]  
銅火爐之底周每先損壞以底周常着地磨蝕銅質易薄故也損壞而修補之往往以底銅旣薄受釘不固不久而又壞　爐之上面完好而底壞漏灰遂不得不向銅舖貼換新爐然而所費多矣余思一法於火爐初用時先於底周令銅工加一層銅片以護之銅片磨壞再易之此爐必加倍耐用敢爲惜物力者告 
集益錄 
[答第八十四問] 　 
閲本報吳君廷揚投函謂汴良君所示之洋紅製造法（見家庭常議第二集小工藝欄内）其出品皆係紫紅粉狀且與巿售者大異其故皆因配合量太少至於製造時多含　渣可用瀘器瀘取上部清液若不瀘去蟲渣則洋紅必呈淡紅色即此數弊茲將洋紅之製法答之如下品朱及大英黄製法就僥所知亦錄於後以貢吳君曁海内實業家之采擇（一）洋紅此品價廉而色美今日廣用於塗料上或爲朱之代用品或混以朱而使用之製之之法先以乾燥呀囒蟲加等量之水入於磁鍋密蓋之置土灶内徐徐熱之則漸漸高其温度自弱赤熱達至白熱於是止其加熱而冷却之去蓋自磁鍋中取出其内容物若内容物呈帶淡紅色爲劣品之證此時宣將濾器濾去蟲渣取其水溶液加以重量爲呀囒蟲之百分之六乃至七之明礬及第一鹽化錫更加重量爲呀囒蟲之百分之六乃至十二之炭酸鈉（又名炭酸曹達此物往往含有鐵或鉛之不純物不適於洋紅製造之原料須溶於熱湯徐徐冷却之使之結晶乃燒之以去其結晶水者用之）攬拌之則生美麗之赤色沈被放置一二日問後乃去其上部清液洗淨其沈澱物而乾燥之即得中等之洋紅如上所述若未得佳良之結果此時宜注意温度加減若温度適當則得帶綠之赤色且其質多孔若温度失於過高則其質融熔但其多孔質多含有炭酸鈉故宜除去乃粉碎之洗之於水此水含有炭酸鈉不可棄去是因可使蒸發結晶得復原炭酸鈉也其以水洗淨者乾之入於磁器（或用錫器）置明礬等於其上熱之俟冷却後攪拌使和靜置數日間後則此液悉沈澱於器底用濾器濾去其不純物置日光中略曬片時使之乾燥結晶則得鮮明之赤色即所謂洋紅是也如是所得之洋紅必無異於巿賣品矣製造洋紅之原料中若混有鐵鉛等之不純物則有害於洋紅之色彩故不可不選擇又鍋决不可用鐵製或張鉛者須以錫製或張錫於鐵鍋亦可（未完） 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十章（五） 
賴福司守獄者爲睡容之胖人時方據案而坐竇瑪齊至以湯訥授之并授以一紙曰愼之此秘密犯也獄卒乃半張其睡眼懶聲曰國民此囚冋名竇瑪齊曰紙上有之汝但掣收據付我可矣獄卒遂握筆署紙而口中猶喃喃曰怪哉法國之貴族抑何多歟續續至此恐吾旅舍中無容足矣竇瑪齊置不理匆匆收單據於懷逕出獄去獄卒乃向其妻曰女國民汝引此新客入五十號嗟乎吾殊不解若儕何樂於居獄而乃續續下顧不已長此不衰則吾戔戔月俸不將盡貼之於囚糧耶女國民曰吾愛已矣汝業此職乃患人多耶囚糧雖費而取償之處亦正有之何憂爲且顧湯訥曰否運之少年汝從我行湯訥無語隨之進歷過甬道無數皆狹窄無窗日光終歲不入潮霉陰暗之狀尤過於墓隧旣而又登石級推一栗木之門則内有廣室低矮而寛男女人犯充滿其中實則亦不得名之爲犯蓋男子衣服大都俊雅而女子尤脂粉匀施或坐而刺繡或笑語相向湯訥乍入竟如置身於上等交際之場自忘身在鐵獄之底心念此輩得毋鬼耶不然何雍雍乃爾絶異於外間洶洶之人然則吾身亦已物化今所見者皆新死之魂耳方凝佇間衆中已有一男子似爲衆人代表禮貌嫺雅竟向湯訥鞠躬致辭曰足下近好鄙人敬代表不幸之同人歡迎足下并祝足下不久得開釋之望然敢請足下爵里幸恕冒昧言次又俯身鞠躬此謙薛之態度實爲近年來巴黎所不經見者也蓋自王室推倒一般田野之夫皆一　而爲偉人禮儀初非所習並遂交際晉接之命而并革之惟此黑獄之中乃轉爲上等社會集合之場所謂國粹者其在斯乎湯訥至此不禁嘅歎因以始末告之其人遂向湯訥審視一週又視獄卒曰愛芙孟侯爵怒予絮問足下之來亦嘗受秘密之令乎湯訥曰此二字頃亦聞之顧不審其果何所指其人曰然則殊不幸矣蓋受秘密之令者則當别囚一室吾人乃無緣與君共朝夕矣但不久君必可出蓋吾人入獄之初亦莫不受秘密之令今則已得自由足下宜自寛解母戚戚也（未完） 
 
 
 

Page 15

 
 
   
 
 

Page 16

 
 
   
 
