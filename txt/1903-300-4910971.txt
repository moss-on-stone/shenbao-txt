# 1903 - 300 - 4910971

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價値又昂海内寒儒每苦力難購置且三史中是名人名之類率皆聱牙佶屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印之便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[江南機器製造局總辦趙觀察詳陳整頓局務禀稿]  
　　敬禀者竊於光緒二十九年五月十八日奉憲臺札開照得該局設在海口遇事諸多不便經張署大臣奏請提欵在内地創設分廠爲漸移默運之計業經欽奉諭旨轉行遵照在案此時政務處雖尙未議覆而一切應辦事宜不能不預爲綢繆此事以提欵爲第一要義按照原奏歲提百萬究應如何分别裁節方能如數提解訂購機器建造分廠尚需時日數年内該局應供南北洋操練軍火應如何籌辦不致缺乏外省購造之件應如何分别收回造價以資周轉而免有碍提欵員司工匠應如何遴選挑留及分遣學習應卽由局查照原奏逐節妥籌分析擬議禀覆一俟政務處議覆照辦卽可次第舉行合行札局卽便遵照尅日妥議禀覆核辦等因奉此仰見藎籌碩畫計出萬全莫名欽佩伏讀憲臺原奏所請移局各節係爲大局起見詳繹其詞默窺其意蓋有不忍明言之隱誠爲不可再緩之舉惟職道到差以來查悉局中各事頭緒紛繁初未得其要領厥後體察情形悉心籌畫迄今兩月略有端倪固不敢因舊廠節費而致悞軍資尤不敢以新廠欵絀而因噎廢食謹就愚慮所及擬議辦法爲憲臺縷析陳之一擬分别裁節以便提存鉅欵也查職局用欵應分料價廠費兩端裁節料價之法當於購料時求之並當於用料時求之職局從前購料付價弊竇叢生除明扣暗扣外又有賤貨貴値收少報多等弊卽如現在砲彈廠所存江西鐵板三十一墩一千七百餘磅湖南生鐵四百十四墩一千三百餘磅查係數年前以巨欵購存至今堆積無用固由掮客行家任意朦混亦由於總辦員司通同舞弊言之實堪浩歎自毛道慶蕃鄭道孝胥接辦局務以來實力整頓一洗從前積弊職道到差後查悉購料一事關係最重愼選員司籌畫辦法凡各廠需用料物飭令開單呈核果係要需卽發繙譯處譯爲洋文封送各行號聲明付價時並無九五扣及各項名目限定六蟲开價封送到局由總辦督同提調及庫房委員啓視擇價廉者與該行訂立合同仍將各行價値榜示繙譯處而購料之中尤以煤炭爲大宗大抵煤質之優劣視乎煤灰之多寡而價値之貴賤因之查從前煤價往往浮報有每墩三四兩而開報六七兩者職道於購煤一事尤爲愼重論價時先將煤樣看定復於合同内載明運煤到局抽燒三次以煤灰一成半爲準如過於此數卽照扣價多至二成全行退還每到一批分艙面艙中艙底均試燒三次爲定此購料核實以期節省之法也各廠用料浮支冐領流弊滋多現飭各廠至庫房領料須聲明實係製造何物所用庫房核明確係要需然後照發而於用煤尤加意考核查向來煤未燒燼者謂之二煤除各廠茶爐取用外分給學堂及辦公處所並各員司以代薪柴其後取用者日益多遂有甫經入爐隨卽取出者實爲局中一大漏巵現已嚴禁無論何人不准取廠中之煤另購次煤於各廠適中之地分設茶爐四座專供各廠各學堂及辦公處所員司工匠之用全局燈油向來豆油洋油並用各廠所任意支領漫無稽考每歲耗費亦鉅現派員詳查可省則省不可省者專售洋油路燈每盞給油四兩辦公處所每燈二三兩仍隨時密查以杜偷漏朦混其洋油箱亦飭收回變價凡此數者日計不足月計有餘歲省料價甚鉅此用料核實以期節省之法也以上專指物料而言核計每年約可節省局欵銀二十餘萬兩此禀轉錄北洋官報篇幅甚長容俟蟬聯而下 
[本館接奉電音]  
　　昨日午後三下鐘越二十五分時京師飛電傳來上諭二道敬謹譯登○九月十三日内閣抄奉上諭魏光燾奏舉劾屬員一摺江蘇江甯府知府羅章署徐州府知府候補知府張預候補知府朱其昌王仁東通州直隸州知州汪枝棠清河縣知縣侯紹瀛署江甯縣知縣候補知縣袁國鈞署六合縣知縣候補知縣張鎔萬銅山縣知縣陶左銘據該督臚陳政績均有可觀著傳旨嘉獎候補直隸州知州周煦山揑叙履歴意圖欺朦署江都縣知縣候補知縣吳式昰不恤民隱貽誤地方東臺縣知縣孫寳榖居心狡詐貪利忘公候補知縣陳亮恭辦釐肆虐罔恤民艱候補巡檢甘遜性成貪鄙辦事糊塗兩淮泰州分司運判宣兆熊濫用無度擅挪公欵候補鹽大使單金鍰事理不明工於營私候補鹽經歴汪登瀛瞻大妄爲利心太重候補鹽知事王紹求營私植黨痼習甚深著一併革職海州直隸州知州傅昀辦事竭蹶人地不宜著開缺另補署山陽縣知縣候補知縣孫籛才識迂拘難膺民社惟文理尙優著以敎職歸部銓選桃源縣訓導吳寳賓士論不孚難任司鐸著勒令休致餘著照所議辦理該部知道欽此同日奉 
上諭陳夔龍奏黄河霜降安瀾一摺本年黄河洪流漫溢兩岸各廳掃壩時有刷蟄仰賴神靈默佑搶護平穩普慶安瀾實深寅感著發去大藏香十枝交陳夔龍祗領詣河神廟恭代祀謝用答神庥所有辦理河工出力之開缺河南布政使延祉前署布政使按察使鍾培布政使瑞良均著交部從優議叙前署開歸陳許道陳履成河北道馮光元江蘇試用道袁照藜著賞給正二品封典開歸陳許道曹福元著賞加二品銜開封府知府石庚著以道員在任候補餘著照所議 
 
 

Page 2

 
 
辦理該部知道欽此 
[奏保將才]  
　　廣州訪事人云新任江南淮揚鎮總兵董總戎履高曾隨合肥李文忠剿平髮捻頗著戰功湖廣總督張香帥亦甚器重刻經某某諸大員具摺奏保請旨飭赴廣西統領勇丁四十營攻剿亂匪並與以專摺奏事之權 
[議裁浙軍]  
　　紹興訪事人云此間各防營向均演習洋操兹聞大憲因餉項難籌擬分别遺令歸農以資撙節現已飭查續備軍所駐之處其有不甚緊要者先行遣散餘俟再籌 
[工師勘路]  
　　鎭江訪事人云蘇寗鐵路開工有日上憲委前五河鹽釐局總辦沈期仲觀察綜理一切事宜月之某日觀察帶同洋工程師由鎭江以達無錫蘇州沿途履勘 
[電傳癸卯恩科陜西鄉試題名全錄]  
　房森林渭南　陳滎昌西安　卜廷棟韓城　查尙謙長安　吳斷祖鄠縣　李維藩咸陽　藍培源南鄭　姚　惺南鄭　劉裕書安康 
　秦善繼白河　秋應離醴泉　楊書奎富平　張明善朝邑　趙文光長安　安毓瑛　　　陳祖培安康　宓陳剛漢中　干伯循三原 
　梁守典乾州　王謙柄鄠縣　劉遵矩富平　郄介正大茘　董克昌長安　劉　楷蒲城　王士彬洋縣　楊作楫西安　劉元恕郿縣 
　仙　興廂黄　常自新蒲城　王敬海三原　張士諤澄城　梁文典乾縣　康濟川漢陰　南岳峽西安　吳崇德高陵　譚煥章長安 
　雷在陽郃陽　李西虚渭南　郭金詔漢中　傅其祥漢陰　王兆離扶風　雷葆謙郃陽　宼鴻厦咸甯　徐銘常沔縣　阮榮邦綏德 
　薛成兌岐山　張象乾醴泉　郭宗清臨潼　凌沂鈞郃陽　庸　康正紅　喜　明正紅　馮仰華韓城　趙葆純渭南 
[副榜]  
　栢　堃咸陽　蒲廷訓三水　張培坤渭南　王炳靈三原　薛朝鳳韓城　閻培棠藍田　孫貽謀咸寗　陳正心白河 
[履新在卽]  
　　金陵訪事人云徐州淮揚兩道缺定例由外題補日前兩江督憲魏午莊制軍江蘇巡撫恩藝棠中丞查得候補道李觀察經楚堪以請補徐州道缺候補道楊觀察鴻度堪以請補淮揚道缺當卽會銜奏聞並查取兩觀察履歴咨行吏部現已欽奉硃批准卽補授制軍爰卽恭錄札行某日兩觀察同詣督轅叩謝大約不日卽將履新矣 
[同作寓公]  
　　金陵訪事人云廣西藩司湯方伯壽銘向於秦淮鍾阜間栖其梅鶴邇因辦理軍務不善經兩廣總督岑雲帥奏參旣卸藩篆卽返旆白門近日甫息塵裝卽趨詣兩江督轅謁見魏午帥縷陳西粤軍事又徐州道桂薌亭觀察嵩慶亦久作白下寓公今被江蘇巡撫恩藝棠中丞題參解職携眷來省就船板巷私第閒居 
[擬興茶利]  
　　廣州訪事人云粤東新寗縣境洞口地方有獅嶺焉峭壁之上有野茶一株數百年古物也土人拾重片葉瀹以清泉色香味俱清實爲茗中上品近有洞口黄姓者由外洋歸察其土質知全嶺皆宜藝茶因擬鳩集公司大興茶利謂此事所費不過千金之譜而十年以後所產上中下三等茶葉行銷各處每年所獲不貲果爾則亦一利蔞也 
[嚴緝私販]  
　　鎭江訪事人云各省償欵爲數不貲司農仰屋而籌酌增鹽價計每斤驟增至錢三十六文邇有一種匪徒私販淮鹽至常州府屬各鄉鎭銷售事爲浙西鹽捕水師中營管帶李保城都戎訪悉因於某日親帶師船馳往嚴密巡邏 
[都戎膽識]  
　　姑蘇采訪友人云有地名震澤鎮者係蘇州府屬震澤縣所轄房屋鱗次人民轂擊肩摩一大巿集也邇者時有梟匪土棍混跡其間或開賭騙錢或持刃行刼受其害者類皆敢怒不敢言自江南提標都司江理堂都戎得補鎮上汛弁卽訓練圑勇百數十人晝夜梭巡異常嚴密不料著名巨梟董大發愍不畏法膽敢率同黨羽二百餘人蟠踞其間日以花骨頭誘人財物都戎始則勸令安分守法繼則率勇驅逐董遂舍而之他閱時復來槍船三四十艘連泊鎭尾居民中心惴惴幾於寢饋不安月初某日都戎親詣舟中百般勸導若輩無理可喻竟以白刃相加都戎奮然曰鼠輩何知欲殺則竟殺有畏懼者非丈夫也若輩無可如何乃揚帆而去噫如都戎者誠可謂瞻略才識俱優矣而坐令浮沈下仕我蓋爲手握軍符者惜之 
[宜興警察]  
　　宜昌訪事人云此間警察事務前經荆宜施道余堯衢觀察籌議興辦已有端倪現擬就城内財神殿保甲總局招募勇丁七十餘人以五十人巡街二十餘人專治道路日前東湖縣熊明府賓督率差役周歴所轄各境妥爲布置嚴密梭巡 
[漢興警察]  
　　漢口訪事人云此間警察事宜歸夏口廳同知馮少竹司馬總其成而以保甲局員胡君芝圃副之文案則爲楊大令宗恕洪大令祖述刻已勘定青林樓曾姓屋址創設局所矣 
[贛省豐收]  
　　南昌訪事人云江西各屬農民所蓻禾稻刻已一律登塲下隰高原黄雲萬頃收成之豐爲近年所僅見四鄉父老可鼓腹而嬉矣 
[厦門火警]  
　　厦門訪事人云八月初十日傍晚六點鐘時海岸街某煤油店不戒於火各水龍竭力施救無奈風狂如虎人力難施直至九點鐘時始熄計共焚去房屋五十餘間 
[鄂省官場紀事]  
　　漢口訪事人云湖北漢陽槍砲廠提調蔡子昭司馬捐升知府例須入京引見日前已禀辭就道矣○湖北新設礦務局上憲遴充提調官委蕭刺史端澍刻已詣院禀謝捧檄到差矣○釐局交涉文案一差最關緊要上憲以洪大令祖述堪當其任遂於日前札委辦理○鄧大令端黻奉漢陽府黄伯雨太守札委辦理發審局事於本月某日禀謝到差 
[蕪上官塲紀事]  
　　蕪湖采訪友人云安徽武衛楚軍左營統帶李葆林游戎兼辦蕪通保甲頻年邏獲巨盜次第伏誅刻下安慶營中軍參將某參戎因事開缺例由游戎擢升聞已由上憲飭赴新任治事矣○蕪湖城守營都司胡星翼都戎兼帶小營勇丁刻又奉檄兼署提標守備以一人而綰三職聞者羡之○浙江台州亂民肇事焚燬教堂幾蹈昔年北省義和拳覆轍撫憲聶仲芳中丞以蕪湖商務局總辦許九香觀察才識俱優咨調至浙以資臂助日内已俶裝啓行矣○廬州府土藥局向歸張子石少尹辦理刻下少尹禀報丁憂蕪湖商務局總辦某公札飭提調梁醴泉司馬派令謝小亭少尹前往接辦 
[潤郡官塲紀事]  
　　鎭江訪事人云京口八旗左翼協領錫協戎霖於月之初七日因病出缺所遺篆務由副都統奇制遴委文子餘佐 
 
 

Page 3

 
 
領接署○常鎭通海道兼鎭江關監督郭月樓觀察以時事多艱鹽梟充斥各處圑練宜與保甲相輔而行深恐各州縣視爲具文敷衍塞責因遴委幹員分赴所屬詳加校閱誠衛民之善政也○瓜洲鎭總兵高藎臣鎭軍於月之初八日乘師船赴孟河三江營等處校閱所部水師操演瀕行時各營員弁均往江干恭送 
[五羊仙蹟]  
　　廣州訪事人云此間諸巨商自奉粤督岑雲帥札文飭設商會卽互相商榷擇地城外長壽菴先設一公所此處昔爲育才書社棟宇恢廓布置裕如俟禀請雲帥批示准行卽將開辦矣○日前某某諸石工以新定稅則凡入口石料皆須徵稅聯名具禀兩廣督轅冀得轉圜之道督憲岑雲帥批示曰卷查本案業經前部堂咨關轉查明確石應抽稅係照新定稅則辦理迭已批飭遵照嗣據該船戶具禀復經備移粤海關飭稅務司體察情形酌核辦理各在案據禀前情候卽照案移請粤海關轉催稅務司迅速酌核明確分别辦理可也 
[龍山夕照]  
　　安慶訪事人云日前安徽安廬滁和道毓觀察秀命駕至招商局馬頭乘某輪船至蕪湖等處所轄境内查勘秋成所有道轅日行公事交江防同知志司馬代拆代行蓋奉撫憲誠果泉大中丞之諭也○安徽撫標親軍衛隊管帶某副戎每日操演之餘常令兵士就撫轅頭門内兩旁曠地遍栽花草隨時灌溉幽雅絶倫撫憲誠大中丞見而悅之優加賞賚 
[京口寒濤]  
　　鎭江訪事人云節近三冬宵小易於竊發常鎭通海道兼鎭江關監督郭月樓觀察諭令署丹徒縣洪鷺汀大令及保甲巡防各局員一律於九月初五日起開辦冬防認眞稽查毋令匪徒混跡旣而觀察親率各叚文武員弁在外梭巡每夜三鼓時齊集會哨局非請假在前不得托故不到○近有法商擬在蒜山之麓賃地築輪船碼頭并聞已造成堅快輪船數艘今冬可行駛來華裝貨附客矣○署丹徒縣洪鷺汀大令鵾絃早斷未續鸞膠嗣以中饋需人聘定江蘇候補知縣嚴大令之女公子爲繼室筮吉九月初二日迎娶○前者南洋續備新湘全軍統領錢琴齋觀察命駕赴滬刻已公畢於月之初五日乘某輪船遄回 
[矜恤獄囚]  
　　江蘇臬司朱竹石廉訪以時近冬令天氣漸寒通飭各州廳縣所有獄犯多給稻草鋪墊時備薑湯給飮該禁卒人等不得任意凌虐致多瘐斃等因昨日上海縣汪瑶庭大令奉到札文立卽遵照辦理 
[設奠有期]  
　　江南提標右營參將廖楚材參戎因病出缺之後靈櫬尙在署中兹由嗣君擇定本月二十五日設靈開弔隨於次日扶回湖南原籍安葬 
[流氓械鬥]  
　　本城西門内鞋工劉富標者流氓也不知因何與小福生結成不解之仇昨日各糾黨羽持械至夢花樓前互鬥有陸金生者係小福生之黨勢不能敵大受傷夷小福生隨將劉黨馮大奎扭至巡防西局局員黄二尹訊得其情一併解送上海縣署縣主汪瑶庭大令飭値日差小心看管聽候訊懲 
[鄉民安分]  
　　浦東高家行鎭同德典被劫後獲盜正法各情前已詳登本報昨得鎮上友人來信悉事後典主禀縣出示自本月初六日爲始按照當本酌賠三成并請縣主派令差役勇丁悉心彈壓各鄉民持票往照並無譁囂滋閙情事安分九田殊足尙已 
[滬南火警]  
　　昨日午後三點鐘時本邑小東門外裏鹹瓜街施相公弄某藥材行不戒於火一霎時冐穿屋頂延及鄰家司更人見之立卽鳴鑼告警左近大王廟洋龍首先馳至俄而城廂内外各洋龍均風馳電掣而來急開自來水龍頭吸水狂噴移時始熄當火熾時蘇松太兵備道袁海觀觀察上海縣汪瑶庭大令保甲總巡朱森庭明府曁巡各局員均命駕至火塲照料 
[請免騐屍]  
　　前月之杪英界某糕糰店主因周阿年强用小錢與之口角順手一推致周左腿跌傷經人舁送仁濟醫館求治延至前日溘然而逝隨由三圖地保曹　卿投報上海縣署縣主汪瑶庭大令諭候親臨相騐嗣忽稱周實在因病身故非因跌傷所致遂報由某善堂給棺收殮並禀請大令免騐大令准之 
[苦海慈航]  
　　鴇妓花月芳以洋銀四十元購得六歲女孩这了之曰彩林蓋圖蓄養成人傳授倚門賣笑之衣鉢也彩林年幼惷愚時觸月芳之怒日夜鞭撻遍體鱗傷比鄰陳顧氏見而憫之出爲勸阻月芳不服遂據情投報英界捕房捕頭令包探竇如海一并拘送公堂讞員鄧鳴　司馬訊究之下陳顧氏供稱小婦人與月芳鄰居日聞彩林受笞啼哭之聲深以爲慘向阻不服是以報知捕房月芳指東話西供詞閃爍司馬商之英總領事署繙譯官迪比南君判鞭背三百下發押官媒處兩月彩林送交新馬路拯卹幼女會留養如明府者眞可謂苦海之慈航矣僕本多情願爲小妮子買絲以繡 
[美界火警]  
　　昨日黎明時美租界北四川路仁智里第三弄口粤人某甲所開鴻泰茶葉店忽肇火災司瞭望臺之某西人見之立卽鳴鐘告警救火會西人急驅英美租界皮帶車飛馳而至吸取道旁自來水竭力狂嘖始得烟消火滅事後查知除鴻泰付之一炬外延及比鄰某木器店某小烟館某京貨店共燬樓房四間至上午十一點鐘時百老匯路耶松船廠對門百福里某粤人所開飯作又因午炊失愼遺火積薪登時肇焚如之禍甬商葉姓所開老順記洋貨店近在咫尺恐被延及急將店中救火皮帶舁之而出吸取自來水噴救旣而救火會西人驅車馳至取水狂澆約歴一點鐘時始得熄滅計本弄仁記漆作及某某諸姓住宅均化作劫灰沿馬路之周義昌機器店倪裕生洋貨占陳隆興皮鞋店王榮昌西衣店生昌皮鞋店亦均波及約共焚去樓房十餘幢幸被災之家大半均保火險當不致大受虧折也 
[上海官場紀事]  
　　昨日上海縣學教諭邱贊思廣文由金陵公畢遄回甫卸行裝卽命駕詣道轅謁見蘇松太兵備道袁海觀觀察旋赴上海縣署投刺拜會與縣主汪瑶庭大令晤談良久然後興辭○昨日南洋鈞和兵輪船管帶馬榕軒千戎因有要公命駕詣上海縣署拜會縣主汪大令 
[上海縣署瑣案]  
　　前日有祁介福者扭朱勝泉到縣請追所借洋銀至晚縣主汪瑶庭大令升堂研訊祁供去年九月吳咸春欲開牛肉莊浼朱介紹向小的借去洋銀九百五十元每月一分起息立有借據迨後吳將莊閉歇無力清還央朱向小的婉勸願每月拔還洋銀五十元祗還一月卽濳回崇明原籍向朱理論初尙游移繼竟避匿不見今始在途相遇爲此扭案求追朱供吳自回籍後小的屢次函追至今音信杳然小的實難理處尙求鑒而宥之大令飭祁偕朱赴崇明向吳追索否則投崇明縣控請訊追○前者馬橋民人洪山投縣控稱被賊竊去衣服首飾請飭捕緝查旣又訴稱彼處十三四圖所開烟館茶寮時時窩藏竊賊大令准詞飭浦前往提到陳阿英一名前晚升堂研究陳供小的前雖在光蛋處供奔走之役現已去邪歸正不敢犯竊叩乞鑒原大令飭押候查核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭勘湖閘]  
　　金陵訪事人云今春世職許某具禀兩江督轅請開復湖舊關汲引清水入城當奉　憲錢午帥批飭派辦慮　員　明禀覆旋有人另籌興辦自來水此議遂姑置之現在來水旣不果興而時値深秋河水日漸污濁居民　食　　疾病繁滋午帥關心民　特　洋務局總辦汪叔芾觀察率同上元縣知縣陳小山大令前赴後湖逐細履勘可否開復舊閘引水入城　實禀陳以俟核　 
[捕廉不廉]  
　　九江訪事人云潯城四埠頭朱姓剃髮店欠盧姓房租二千文被盧控之典史署典史某少尉立卽發出封條標以拖欠房租四字將店門封鎖并拘朱至署管押一晝夜勒追洋　二十翼朱無力措繳少尉喝令責四百板荷以巨枷紳士李孝廉聞之往告府尊孫太守太守飭差往查始得疎枷釋去翌日又有羅某者在闌香館吸烟與謝某口角事後往告少尉少尉卽繕票飭差將謝拘到嚴加管押罰繳洋蚨二百翼并拘館主婦訊供婦固文君新寡以致物議沸騰事經府縣察知嚴飭開釋說者謂佐貳雜職例不得擅受民詞訟乃少尉竟擬違定章恐白簡之登將有不能免者矣 
[皖省官塲紀事]  
　　安慶訪事人云楚軍後營管帶黄都戎由浙江巡撫聶仲芳中丞調赴浙中差遣所遺營務經新任安徽巡撫誠果泉中丞札委練軍中營管帶鄒副戎接辦遞遺練軍中營委孫都戎接管練軍砲隊營委武巡捕曾都戎定國管帶○日來蕪湖辦理警察頗著成效大吏擬於省城仿行蓋以此舉實爲戢奸禁暴之要圖也○稽查西門委員王少尹汝杰奉局憲調查北門外街道所遺西城一差委候補巡檢劉少尹丙接辦稽查金保門外街道委員李君瓜期已届奉局憲加札留辦○稽查東門内街道差近由大吏委唐少尹詩江接辦稽查大小南門街道差委宋少尹祖德接辦○署項村司巡檢王少尹因病出缺藩憲聯方伯委候補巡檢汪少尹昌震前往署理○廣德州州判某君病故遺缺藩憲聯方伯委候補縣丞翁二尹恩前往署理○候補巡檢朱少尹黼冕奉上憲委辦蕪湖巡督局收發文件差已於本月初八日詣各憲轅禀辭就道矣○候補知府劉太守沛然奉大吏充籌議局提調○○舒城縣學訓導某君因事開缺藩司聯方伯委試用訓導何廣文忠材前往署理○藩憲聯方伯查得補用同知丁司馬繼瑞堪以補授徽州府同知詳請撫憲誠果泉中丞封章入奏 
[浦左總巡局瑣案]  
　　前日浦左十四圖地保傅慶桃解包章保至保甲總巡局禀稱伊姦拐郭金瑞之妻俞氏被郭獲交小的送請究辦總巡謝岳松明府升坐研訊判令將包從重笞責若干枷號數日示衆愈氏申斥一番給郭具領○日前二十五圖圑長黄茂心拘解不遵圑練章程之民人金濤濤等十名至保甲總巡局總巡謝明府研訊之下判將金枷號示衆昨日地保解請核明府著卽將枷開去取具不再抗違切結然後交人保出 
[英美租界公堂瑣案]  
　　前晚金谷春番菜館細崽高阿法偕二三友人至德鄰里龜子劉成光所開娼院作狹邪游不知因何觸伊之怒陡將器物擊毁無遺報由包探竇如海獲案請究讞員鄧鳴謙司馬訊鞫之下劉龜令其妻張氏投案供訴前情司馬判罰高洋銀兩元○偷兒陳福生掩入顧阿銀家竊取衣服報由包探劉森堂獲案請懲司馬判責三百板發押捕房三月○章榮生與姚阿土之　金蘭卽彭氏犯姦前晚被姚偵悉糾人前往獲住扃閉室中嗣經人從中勸和章非但不依反奔至捕房誣姚訛詐捕頭令包探倪順泉將姚及其母林氏一併拘解公堂請訊司馬飭押候禮拜五查明訊辦○木工頭目趙協順承造某洋人房屋議立合同兹經洋人查知椽柱一切搭用舊木因卽報諸捕房捕頭令某包探傳趙請究司馬叱令退去候禮拜六會訊核奪○偷兒王德培蔣小山陳建忠李和保竊取小南門外張阿卿家銀首飾等物持至租界中典錢被包探顧阿六獲案請訊司馬飭送上海縣署請縣主汪瑶庭大令訊辦○偷兒陳根福沈庚元串竊凌阿元家衣服報由包探陳金標獲案請辦司馬飭將陳押送改良所習藝一年沈未悉如何判斷 
[法租界公廨紀事]  
　　漢口拔維　分行被絲客陳炳卿虧欠巨欵控經夏口廳同知馮少竹司馬押解上海縣署由縣主汪瑶庭大令移解法界公廨獻員魏蒓塢大令飭禁押捕房旋查得案中牽涉王崇如現寓英界盤記棧内因出信票飭役持送租界領袖美總領事署禀請簽字往拘而王已聞有風聲移居西門外文元坊内乃令法界捕頭派包探拘提到案交人保出聽候研訊限追 
[法租界公堂瑣案]  
　　某姓家被所雇傭婦朱陳氏竊去衣服洋銀首飾所値不貲因卽投報捕房捕頭令包探將氏及薦頭趙東橋拘案請究趙供此婦由友托薦求恩明察讞員魏蒓塢大令飭將趙交人保出朱陳氏押候嚴比○增泰順大成祥田邊三家棧内被賊犯余阿金竊去洋傘鈕扣等貨開單投報捕房捕頭令某包探查獲吊到各贓解案請訊大令判將余枷號一月責五百板各贜分給失主具領○譚阿俊偕姪孫雲松投案訴稱孫女大囡被　工施萬甫徐國良誘令私逃携去洋銀首飾約値四百餘金孫女前經許字與人定於本月完姻因將施尋獲送案請懲施供稱小的與徐同操鞋業譚女被拐之事小的實出不知大令飭交人保出限十日内將徐交案延干追比○陳祺康訴稱前日在途購物被賊犯陳阿四竊去銀對時表一枚執捕查獲弔到原贜已今解案請准領回大令判將阿四枷半月責三百板贓給祺康領回○郭俊臣訴稱林義豐土棧主林達臣定購土四十八箱届期不出虧銀一千六百八十餘兩向論不理求提究追大令提林訊供林諉稱此土爲客購辦無力賠銀大令著暫行管押一面令郭將帳簿檢呈昨日郭呈遞帳簿若干本聲稱本年三月二十三日林定購土四十人箱售與三泰林供稱小的爲鴻升購定此土後鴻升倒閉以致不能提出小的僅開小烟館何用購買如許之多求恩明鑒大合謂爾　不能置身事外著押候嚴追林堅求交保出外理處大令不准著於下期傳同三泰主人將帳簿呈候核奪 
[美租界捕房紀事]  
　　甬人姚阿土在某西人處服役其妻彭氏向與同鄉章榮生結露水緣前晚章約氏至靶子路某洋房姦宿被姚偵悉卽率同家中人前往拘獲扭張入密勒路某號房屋處以私刑事爲捕頭所聞令五十五號西包探恊同華探倪順泉一併拘回押候解送公堂禀請讞員鄧鳴謙司馬訊辦○前晚有日本某兵船水手某甲不知在何處沽飮深入醉鄉行至司考脫路闖入某粤妓家尋歡畏而却之妓遂恣行滋閙事爲某華捕所見拘入捕房捕頭令押至酒醒時釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
　籍隸四川眉州由勇目隨征轉戰陜甘各省迭著戰續洊保副將加總兵銜發往貴州補用光緒十一年補大定恊副將二十四年簡授威寗鎮總兵歴署安義鎮遠總兵所至整飭營伍緝私兵民地方倚以爲重署安義鎭時正値游匪滋事會兵剿辦往來瘴癘之鄉深受瘴毒觸發傳傷旋調鎭遠鎭仍每晨督操不肯稍懈以故疾久不愈兹由署在卸事晉省甫逾旬日遽爾溘逝悼惜殊深所遺威寍鎮總兵員缺緊要相應請旨迅賜簡放以重職守除咨部查照外謹會同署雲貴總督臣丁振鐸合詞恭摺具陳伏乞　皇太后皇上聖鑒訓示謹奏奉硃批另有旨欽此 
[署督陸奏報履勘淮揚一帶運河情形摺十八日]  
　　頭品頂戴署理漕運總督江蘇布政使臣陸元鼎跪奏爲履勘淮揚一帶運河謹將隄工水勢及堅守高郵各霸情形恭摺具陳仰祈聖鑒事竊照本年閏五月間河湖並漲江潮頂　又值上游蒙沂山下注未届伏汛水勢已大下游隄工吃重河防民命岌岌可危當飭印委各員晝夜嚴防隨時搶護並飭淮揚海道沈　慶前往高　會同總辦隄工局道員范德培督率防守均經先後奏明在案人伏以後水勢稍定積漲總未暢消詎立秋後雨多晴少七月十五日以前雨勢更猛清江城廂積潦成渠裏運河暴漲甚於伏汛當經設壇率屬祈晴幸已開霽探知邳宿一帶水退復漲上游來源尙旺洪湖水勢亦未歸槽下游揚屬各工仍復吃重且隄身久經雨淋水浸受傷必多車邏等三霸啓閉機宜僅憑禀報難以酌定署淮揚海道李維翰甫經到任未及赴工臣於七月二十日自清江乘舟下駛沿途察看隄工水勢及壩座一切情形謹撮舉大要陳之查運河以一線東隄保障裏下河數邑其屏蔽之力尤賴西隄寳應以上東隄水當東衝均尙穩固以下至高郵約百餘里陽多老土性頗堅硬其坐灣迎溜低塌處所均經局員廳員分别築土廂掃抵禦堪資其中馬棚灣清水　以下數十里偪近湘港最爲險要問有卑　單薄處所已飭局廳俟冬令水涸揀取湖濵乾土加高培厚以　一律自高郵至車邏十五里隄身寛厚因積年擇要修培均屬完整自西隄之在寳應境内者隄外淤成草灘遠近不一情形不甚重要自距寳應六十里之界首鎮以下西隄係内河外湖屹然中立設遇西風大作全湖激盪險不可言幸經前任兩江總督臣沈葆楨左宗棠先後飭局採購碎石在隄根砌成坦坡禦浪固隄莫善於此惟歴年已久間叚衝刷塌卸俟水退後即須雇夫嵌砌整齊舊石均存尙易爲力測量東西兩隄出水約五六尺不等騐看高郵玉馬頭誌椿存水一丈二尺二寸較秋後啓壩定章已减六寸詢據老年汛弁僉稱下游秋雨不多湖水漸落出江消路亦暢以後水勢當可有减無增此履勘東西隄工及運河水勢之情形也高郵迤南十五里舊設南關壩新壩車邏壩三座惠洩運河異漲奏定啓放章程以至馬頭誌椿爲準立秋前水一丈四尺立秋後水至一丈二尺八寸則啓車邏壩水仍續長乃遞啓南新二壩向歸臣衙門主政祇以秋　遲早歲各不同雖有啓放定章無不得守且守惟壅過太甚旣恐災及河西農田更慮東隄泛溢爲禍更大蓄洩機宜務求至當臣自高郵登岸先勘南關壩次勘新壩鑲埽加　均問如式惟因光緒二十三年啓放後南關壩後之合土舌被溜衝損壩後底石亦衝翻數丈新壩後底石灰縫竄水土舌衝損數丈以上二壩修整尙易復勘車邏壩壩身封閉完好亦因二十三年啓放後溜勢湍急衝翻壩後底石數十丈關石水椿均已顯露間有疏　之處椿處灰土舌衝没無存情形較重雖本年水勢已落母庸啓放但洩漲保堤照章首開該壩若不預爲修整將來設遇異漲之年難免貽誤應由該管道員會同隄工局督飭廳汛逐細丈量估計臣再與兩江督臣籌商酌辦臣履勘事竣卽於二十五日回浦伏念本年水勢旺盛漲速消遲半月以來日見退落猶比上年節令各大丈餘及數丈不等每當狂風驟雨之際時覺寢饋難安仰賴朝　福庇各壩未開裏下河禾稻漸次登塲歲事可期中稔地方亦尙安謐足以上紓宸厪所有履勘運河隄工水勢及堅守高錄各壩情形理合繕摺具陳伏乞皇太后皇上聖鑒訓示謹奏奉硃批知道了欽此 
[出使大臣梁奏隨使繙譯三年期滿援案請獎摺十九日]  
　　三品卿銜候補四品京堂出使美日秘古國大臣臣梁誠跪奏爲隨使繙譯三年期滿援案請獎恭摺仰祈聖鑒事竊查定章出洋人員三年期滿准其按照異常勞績奏請獎叙歴經遵辦在案兹查有駐美使署二等繙譯官容揆自光緒二十六年七月初六日起連閏扣至光緒二十九年閏五月初六日止出洋第二次三年期滿駐日使署繙譯官譚培林自光緒二十六年七月初一日起　閏扣至光緒二十九年閏五月初一日止出洋第四次三往期滿駐日使署四等繙譯官黄履和自光緒二十六年二月二十八日　連閏　至光緒二十九年正月二十八日止出洋第次三年期滿駐秘使署四等繙譯官龎元階自光緒二十五年四月初一日起連　扣至光緒二十八年三月初一日止出洋第五次三年期滿以上四員均經臣奏留原差臣查該員等重瀛久役職任傳宣皆能　勉從公實屬異常出力自應按章請獎同知銜候選知縣容揆擬能以直隸州知州歸部遇缺卽選並賞加知府銜鹽運使　候選知府譚培森擬請以道員歸部遇缺卽選並賞加布政使銜六品銜候補縣丞黄履和擬請以知縣不論雙單月遇缺儘先前卽選並賞加同知銜叅將銜廣東督標補用都司龎元階擬請免補都司以遊擊仍歸廣東督標補用並賞加副將銜合無仰懇天恩俯准照擬給獎以示鼓勵除將該員等履歴咨呈外務部查核外所有隨使繙譯三年期滿援案請獎緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[出使大臣梁奏隨使參贊期滿内渡公懇恩送部引見片十九日]  
梁　片再布使銜分省補用道李經叙經前使臣伍廷芳奏調出洋派充駐秘叅贊代辦使事二品銜分省補用道王樹善經前使臣伍廷芳奏調出洋歴充金山總領事署隨員駐日叅贊代辦使事均已兩届三年期滿禀准銷差内渡據稱不敢仰邀獎叙臣查李經叙才猷卓越器識宏通前與秘魯外部商索華民賠欵一案磋應甚力卒得就緒尤爲交涉中不可多得之員王樹善講求時務操　頗多辦理華洋交涉事宜亦能措施得當實屬有用之材以上二員雖稱不敢仰邀獎叙實未便没其勞績惟皆已保至道員官階　崇無可加保查前駐新加坡總領事道員黄遵憲前駐舊金山總領事道員全思詒經前出使英國大臣龔照瑗出使美國大臣伍 
 
