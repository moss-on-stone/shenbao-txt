# 1902 - 281 - 4910593

 

Page 1

 
 
[新印各書籍發售] [  圖書集成局啓]  
　　十朝東華録　價洋十元○　　易知録白紙價洋一元五角竹紙一元二角○潘頤福咸豐朝東華録　洋一元三角○至益吾咸豐朝東華續録　洋二元五角○左文襄公奏疏碼洋四元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元八角○三家　案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[論川粤匪亂]  
　　四川廣西兩省匪亂迭興蓋已數月於兹矣得之傳聞言人人殊有謂四川成都戒嚴匪勢猖獗已成燎原之勢廣西匪勢亦甚起伏無常有岌岌不可終日之勢乃四川警報未見迭傳而廣西亦有日漸敉平之信故有謂兩省匪亂均不過烏合之衆盜竊之所爲不難指日殲除殊不足爲大患近閱本報初六日及十一日録匯報所紀知兩省之亂雖皆不足爲大患而遷延日久患亦有不可不防者惟合兩處情形觀之似川省之亂較輕於粤省而用兵撫剿川亦較易於粤何以言之據匯報所紀川省之亂係無賴練習神拳而起蹈庚子北省義和之故轍設壇學技喃喃誦咒以爲練成之後槍砲不能傷身其宗旨以謀叛剽掠爲事以仇教滅洋爲詞匪中雜以婦女有號活觀音者每禹步作法口中念念有詞荒誕不經而愚民則信之甚衆非但愚民信而當道初亦置之不理官紳亦多目爲義民旁觀袖手以致若輩毫無顧忌勢漸披猖自西北而南幾於無處不有良民受害固多而教民尤甚至西歴六七月忽漸安謐而誤於地方官容隱遂至不數日間又徧地皆匪蔓延數縣以此觀之非匪之不易剿實剿之不力耳若廣西則皆游勇勾串土匪起事類皆亡命之徒而又曾經戰陣之輩蘇宮保素號知兵未嘗得手可見該匪之不易平矣按匯報云廣西之亂此平彼起實無圍剿良謀蘇宮保先在龍州嗣因百色之亂馳赴百色之平馬地方匪忽竄至太平又犯龍州宮保聞信馳回龍州旣又聞西林城爲匪所困城垣岌岌可危萬分緊急附近百餘里居民盡被迫脅入會有不從者非逃入深山卽被殺戮雖有馬軍門部下之衆大約未必可恃因思兩粤之間素稱盜藪而民情强悍又甲於他省當時髮逆亦起亂於廣西涓涓不塞竟成江湖雖當時將不知兵易於四竄而今則各處皆能防護不致如前之能狼奔豕突儘在一省之中似亦易於剿截所慮擾害良民逼脅入會苟民人無家可歸不得不從賊以苟延殘喘初雖非出於本意而習慣自然地方被害愈多匪黨亦必愈衆而剿之亦必日難一日也大抵剿匪之法勦竊據負嵎之匪易剿四散起伏之匪難誠以竊據負喝者兵力卽不足可以集師痛剿若四散起伏非兵力雄厚不能到處兠拿當時左文襄肅清回捻多用散戰之法卽此意也然文襄當時兵多餉足故足以制勝若亦爲水來土掩之計則彼出則歸彼歸則出安能成此大功現在西粤之匪雖無回捻之盛而脅人入會起伏無常實蹈回捻之轍似不能以小醜跳梁而忽之也總之用兵之道貴乎神速一事遷延養癰轉瞬余雖謂川省之亂較輕於粤省然旣悮於前斷不能再悮於後初雖以　誕惑人技俩易窮苟不早雷厲風行惑者愈多一旦舍虚就實亡命違抗則亦猶之粤西矣况川省在萬山之中鳥道羊腸用兵非易徵調更難亂勢一成儘有較廣西爲更難者兵事遷延倐忽萬變是又不能以目前之勢而論之也且各省伏莽皆多蠢蠢欲動現僅有兩省之亂儘可調兵協助若别處再有風波不亦更難於措手耶一得之見不知當軸者能不以爲河漢否也 
[本館接奉電音]  
　　昨日清晨京師飛電傳來上諭一道敬謹譯登○九月十一日内閣抄奉上諭前據御史徐德沅奏稱侍衛各員請定考課章程當經諭令世鐸妥議具奏兹據奏稱值班各項差使擬專就宗室八旗人員挑選充當其漢侍衛各員請分作三班每班以三年爲期發往南北洋各學堂學習以資造就等語著卽照所請將在京當差漢侍衛各員分班發往交南北洋大臣派赴各學堂學習槍砲測量講求謀略候有成效分發各省軍營量材委用其不堪造就者卽著徑行咨回原籍務須認眞敎練考核以備折衝禦侮之材餘著照所議辦理該部知道欽此 
[礦工歇業]  
　　九月初十日外洋來電云法國煤礦各工人忽然相約歇業勢甚洶洶法政府聞之立卽調兵馳往彈壓美國採煤各工前亦有停止不作之事與之熟商迄未議妥其北境天氣本寒貧民以不易購煤凍斃小孩不少英國商家聞之相率載煤分運至兩國銷售本國煤價遂致大昻 
[攺陞頭等]  
　　西字報云英國駐日本使臣及日本駐英國使臣現皆攺陞頭等欽差此後永以爲例 
[俄船赴日]  
　　日本長崎訪事友人云日本政府近接俄京聖彼得羅堡信息知俄政府現又增派巡洋艦二艘水雷船八艘赴日本寄椗已由根六司他獨軍港鼓浪登程矣 
[日皇防疫]  
　　日本長崎訪事友人云本年十一月爲九州各軍大操之期日皇須親往校閱目下已令内務省衛生局將蹕路所經各道如有患疫之處從速查明設法施救蓋愼重皇躬之意也 
[海島奇災]  
　　倫敦來信云日前西西利島附屬之司篤陸蒲利島火山破裂全島人民悉罹於難旣而西利利島又發大風被難死者約共四百餘名口誠巨災也 
[澳粤鐵路]  
　　天津直報云前者葡政府照會外務部擬由澳門修築鐵路直達廣東省城兹聞外務部已備函答之謂須田中國自行建築無庸越俎代謀 
[兵艦實數]  
　　京師友人函云北洋水師兵艦自被毁後存者寥寥兹由新任水師提督薩軍門鼎銘將現存兵艦實數開單詳報軍機處計巡洋艦十三艘砲艦十三艘報信艦　艘雷艇三艘運船十艘計共四十一艘 
 
 

Page 2

 
 
[八旗工藝]  
　　京師訪事人云前者黄愼之學士倡設工藝局製物甚精頗著成效兹有某邸擬集欵若干仿照工藝局章程設立八旗工藝局令八旗子弟之無生計者入局肄習惟黄學士前設之工藝局則專製造銷行外洋之貨而八旗工藝局擬專仿造華人喜用之洋貨宗旨各别亦以冀兩不相妨也 
[粤督噩音述電]  
　　西報接香港來電謂缷任兩廣總督陶芷芳制軍已於九月初九日薨於廣州省城惟本館尙未接到廣州訪事人電告不知何故姑照西報譯述簡端 
[委署藩司]  
　　金陵訪事人來函云護理兩江總督正任江寗藩司李薌垣方伯旣護督篆卽日電咨江蘇巡撫請委員署理藩篆旋經蘇撫憲咨覆以江安督糧道胡觀察延署理李方伯傳觀察出　卽日下札觀察奉委後卽於初九日未刻接篆 
[照録總稅務司呈外務部條陳鐵路設關章程]  
　　一各貨上車時無庸請領准單一本省界内來往各貨上車時無庸請領准單亦無庸納稅至下車時亦無庸請單惟下車之處若向有落地稅項卽應於貨物離車後照章開報完納凡徵收落地稅之局所設在何處遵何項稅則均應預行出示曉諭周知至此項落地稅如何稽查徵免詳細章程應由各該處自行酌定示知一由此省往彼省並由某國及某國租地註即如俄國緬甸及旅順膠州九龍廣州灣等處入中國地界應作爲進口出口之貨其出某國與某國租地有無出口稅由該國自定其出某省時亦無庸稽查惟由他國或他省入中國界或他省界應擇定有稽查之地方並議定有徵稅之章程除行客所帶零碎物件無庸稽徵外其裝貨之艙車行至擇定應行稽徵之處即由管車人將此項貨車摘鈎推入枝路以便入界後報關稽查分别徵免俟次日續行來車再將此貨車帶行倘有應經兩次省界者應由第一省界之關發給免重徵軍照持往呈騐其各處詳細章程應由各處按本地情形自定示知未完 
[電傳補行庚子辛丑恩正兩科浙江鄉試題名全録]  
　　劉焜蘭谿優　吳道晉錢塘監　張采薇會稽廪　陳𤉰諸曁附　同世棠奉化廪　王福熙蕭山優　張经弧蕭山附　夏循垣仁和貢　盧學溥桐鄉優　張文鎬季水增　陳士奎錢塘附　王呚錢塘貢　夏之霖嘉善優　徐家元鄞縣附　陳寳煐杭府廪　高庭梅平湖優　張文灝平湖優　張祖廉嘉善廪　胡仁源歸安附　梁有庚錢塘附　頌筠嵊縣附　馬章會稽附　梅鼎恩鎭海增　項方綱瑞安廪　徐嘉麟平湖附　王允猷山陰監　黄象羲新昌優　朱辛彛秀水附　章祖申烏程廪　張宗祥海甯廪　盛如彭富陽附　王榮曾山陰監　鍾濂錢塘副　愈鳳韶歸安附　愈玉書烏程附　孫祖烈餘杭附　王振麟甯府廪　沈銘清嘉府附　梅履泰烏程附　徐建基湻安廪　徐瑞騏嘉府拔　范賢方鄞縣附　文光正白旗　莊肇會稽貢　翁兆麟錢塘附　史濟清鄞縣監　邵啓賢餘姚附　黄式蘇樂清廪　童夑梅蘭谿附　章之江永嘉廪　周藴良會稽廪　許壽昌山陰附　張汝金海甯廪　忻江明鄞縣廪　褚成鈺嘉興廪　朱寳璇嘉興增　張鵬翔杭府廪　羅振方上虞廪　蔡寶善德清增　劉富槐桐鄉拔　顧梓田錢塘附　盧長孺黄巖歲　倪葆廉海寗附　陳澤芳象山廪　張禮幹山陰廪　裘壽頤嵊縣廪　邵聞泰會稽監　金梁杭州旗　石光瑛會稽附　陳錫民仁和附　斯國香諸曁附　王嗣旦上虞增　章唆餘杭廪　董祖義鎭海歲　熊賢旗增　虞慈浦江廪　周汝賢秀水增　許寳　仁和附　王士彬黄巖增　邵遵南鄞縣監　劉耀奎義烏附　葛遵禮蕭山附　張文瀚平湖增　費寅海寗府廪　陳震福鄞縣附　楊道隆紹府附　豐鋆石門廪　曹元晉歸安增　鄭滋蕃慈谿增　虞震祺鎭海監　朱蒼許嘉府廪　王盛麟杭府拔　張寳廷嘉善增　鄭岱雲鎮海附　王抱一會稽廪　俞樹棠紹府廪　謝寶書餘姚附　張屏黄巖增　章梫寗海拔　馮丙然鄞縣副　來福詒蕭山廪　田履耕蕭山廪　俞鑅會稽附　姚祖覺臨安拔　黄世基金華廪　魏友枋寗府廪　張傳保鄞縣附　王佑宸樂清增　高振霄鄞縣附　黄香祖山陰附　陸鍾渭蕭山附　諸以履錢塘附　金兆豐金華附　張景鏞平湖廪　劉毅仁和附　竺修章鎮海附　祝震錢塘廪　汪樹榮鄞縣廪　許揚海寍增　裴效謙蕭山廪　王仁鐸杭州附　輝祥廂白附　王葆初金華增　吳晉祥鎭海廪　羅繼健上虞廪　陳兹第仁和廪　陳範平湖附　吳賡廷海鹽拔　林鵾翔湖府廪　李建翰寗府廪　趙文衡奉化增　周嘉琛會稽貢　沈秉鈞嘉興增　林紹年瑞安廪　竺士康奉化拔　傳德謙蕭山附　朱寳瑨海寗優　張原煒寍府廪　陳錦文諸曁廪　費有容烏程廪　石光琦紹府附　許家惺上虞附　余兆熊會稽附　傅鼎文臨海附　施崇恩錢塘廪　孫祖燧餘杭廪　金鏞杭旗生　吳晉夔鎮海廪　沈元弼錢塘廪　朱增春寍府廪　張恭金附增　王若淵台府廪　賀紹章鎭海廪　章炳業餘杭歲　金燊諸曁附　陳黼紹府廪　王賓暘紹府廪　陳藻諸曁廪　湯祖蔭蕭山附　王艈岱餘杭歲　嚴槐林桐鄉附　高維虞仁和附　石文棟會稽廪　吳惟允仁和增　陸邦夑平湖貢　沈惟霖仁和廪　王大鈞秀水拔　梁錫瓚鄞縣附　武曾任錢塘附　程學鑾錢塘附　徐心羲金府廪　夏啓瑞鄞縣官　陳訓正慈谿增　樓之東蕭山附　陸恒修山陰附　沈廷杰湖府優　邵章仁和增　陳棠杭府廪　周慶瑗蕭山監　華光旦蕭山廪　沈以經錢塘附　燕昌杭府廪　孫兆麟錢塘附　吳忠本錢塘廪　朱履龢秀水貢　金賡清平湖附　勵延豫鄞縣廪　湯湘仁和廪　蔣志培錢塘附　孫壽康紹府廪　孫智敏錢塘附　戴鴻熙湯溪拔　褚德紹餘杭官　孫思鼐山陰廪　都高曾杭府增　吳紹元烏程增　葉彬仁和附　李炳光瑞安附　趙焴秀水監　陸紹通杭府附　汪榮第平湖附　汪鴻鈞蕭山貢　周鈞棠奉化貢　陳煥章金府優　沈承熙湖府官　沈聰訓會稽附　王友泮鎮海附　余霖嘉興附　潘廷爵麗水廪　戴綬章嘉善附　陳家穰鎭海優　朱文劭黄巖附　錢紹康會稽廪　江宏洛錢塘附 
副榜三十六名 
奚曾基平湖優　喻澤霖湖府廪　趙之偉慈谿附　臧承宣分水拔　袁毓麟杭州廪　黄以謙蕭山附　郭敦　鄞縣增　陳翰山陰增　張丙旭鎭海附　王禹襄鄞縣附　湯鳳起烏程附　王謀道寗波增　樓振聲紹府附　顧岐太平增　江宏藻錢塘附　周鍾俊臨海監　王秉珩黄巖附　陳廣平平湖附　鄭權歸安附　陳大　錢塘附　范耀雯仁和廪顧行嘉府附　程量書秀水廪　周恩　泰順廪　郭鼎新諸曁監　崔鴻裁平湖優　陳元勳平湖增　黄馥荃義烏增　丁焹蕭山附　柴芬上虞廪　張寳琛餘姚附　李玉文山陰附　陳錫昌慈谿廪　向道珩鎮海附　周犨山陰附　陳文瑞平湖廪 
本届鄉闈恩正並舉而又適逢科舉變制之第一科攺八股文程式爲論策經義一時觀光之士莫不標新領異展其英奇魁偉之材浙　於今日揭曉本館先期敦請杭郡友人飛電相告天届遲明遞到全榜急卽排録登諸本日報端藉副諸君子先覩爲快之意本館附識 
 
 

Page 3

 
 
[考官抱恙]  
　　武昌訪事人云湖北正主考寳侍讀熙閱卷勞神忽櫻小極經提調兼辦監試事宜黄叔頌觀察委法小泉呂用賓二大令診治謂須靜養數天方可勿藥有喜因是寶侍讀暫停評閱大約揭　之日亦須從緩矣 
[提調易人]  
　　武昌訪事人云湖北鄉試提調官凌卿雲觀察患病甚重現已出闈其提調一差已由撫憲端午橋中丞札委監試黄叔頌觀察兼辦 
[温郡火警]  
　　温詶訪事人云上月二十一日晩魚更三躍後東門外行前街先鋒殿附近某棧房忽然失愼一時黑𦦨飛騰赤熛怒奮摧枯朽勢甚披猖幸東門水龍爭先馳至竭力灌澆移時得卽熄滅左右鄰居尙未殃及然已受驚不淺矣 
[甌江秋浪]  
　　温州訪事人云永嘉縣秦樂平大令於上月十七日附招商局普濟輪船由滬晉省大約黄菊開時卽可遄返也○上月永嘉縣出有命案兩起時縣主秦大令因公音省由府尊王雪盧太守札委樂清縣錢冠瀛大令往騐錢大令中途感冐僅騐得東郊溺斃一案隨卽請假因是　溪一案由府尊另委瑞安縣林皐農大令相騐 
[總辦赴省]  
　　前晩江南機器製造局總辦毛實君觀察命駕至金利源碼頭乘招商局某輪船駛赴白下蓋因原任兩江總督劉忠誠公薨逝故親往吊奠也 
[示禁攻訐]  
　　邇來馬路工程局總辦翁子文太守迭接郵政局所遞匿名信往往將局中人任情指摘因念此風斷不可開飭吏繕就告示數張實貼通衢嚴行查禁 
[漏稅被獲]  
　　通州人某甲在滬北購得軌花機器車五輛雇船載運回籍江海關巡丁查知尙未報稅將車扣住據情禀請稅務司罰鍰 
[釀疫宜防]  
　　邇來滬上疫癘流行工部局董推厥原由皆因居處不潔飲食不愼所致迭次出示曉諭復嚴飭夫役將各處污穢加意袚除意至良法至美也乃近日美界西華德路餘慶里一帶每日應出之糞常以糞夫不到無可疏洩相率於薄暮時傾棄陰溝中以致穢氣薰蒸不堪撲鼻是誠最易釀疫之端也不知有清潔之責者亦有所聞否 
[協提土棍]  
　　浦東周浦土棍顧家珍姚友生等十餘人串同梟匪唐小弟擄人勒贖無惡不作南匯縣汪大令飭拿唐小弟到案訊供後補提同黨兹悉顧等匿迹租界汪大令遂備文飭差投法租界公廨請派探捕協提讞員孫大令接閱來文飭探留心偵緝以便歸案訊辦 
[追繳房捐]  
　　滬南十六鋪地甲裘鎭自經收房捐以來查得同泰生桂圓店喬永茂漆店仁裕泰磨坊鴻興烟館義隆紅坊蔡福雲木作等十五户疲玩異常爰據情禀明上海縣主汪瑶庭大令於昨日飭差薛貴協同督催務令照數繳清違干提究 
[情虚避訊]  
　　前者英美租界公廨將潘志清卽潘老七控妾沈月春串同奚學年捲逃一案移送上海縣署縣主汪瑶庭大令提訊之下潘志清遣抱告潘福投案供稱家主因事他往現不在此沈月春捲去飾物叩求究追繳月春供小婦人先由王姓娶爲側室後被捐棄因與潘私識不料潘將小婦人所有衣飾典質一空卽置之不顧小婦人無可依倚來滬獨居並無捲物之事奚供月春前曾賣笑監生因僣相識後嫁王姓監生卽不與往來惟當潘在蘇時曾於七月初三日糾衆向監生尋釁致被攫去鑽戒鈔票等物控蒙吳縣主飭差提譸潘聞風逃逸遂以監生串妾捲物爲詞誣控會審公廨今彼自知情虚避匿不到求恩明鑒大令以吳縣移文確有其事可見潘所控萬難憑信著將潘福笞責一百板交潘志清到案以便移解月春發堂擇配奚斥退 
[上海縣署瑣案]  
　　前日汪順寳陳阿二投縣求請騐傷汪大令提訊順寳供稱江北人來滬未久向在浦東洋紗廠當小工前日至烟間尋友遇流氓烏木開泰向小的索取會欵洋銀三元小的因陳阿二曾有欠欵囑向陳處劃取開泰怒突將小的毆打喝令同黨用刀欠傷足　求騐陳阿二供與汪同鄉且又同廠作工烏木開泰向小的索劃會欵小的未允亦遭毆傷大令飭仵騐得順寳兩足刀傷頗重令送仁濟醫館醫治陳阿二傷勢尙輕着自行醫治候飭差查明提究○曹家渡巡防局移解張嘉生控姚錦堂極桃炳春弟兄并其叔姚毓瑞挾嫌蜂毆以致遺失銀洋一案到縣亦經大令提訊張嘉生供家住談家渡小的之父前將地一畝賣與姚錦堂方單上共有一畝一分五厘立契時曾言明扣還一分五厘後向索取錦堂不肯經中理勸始終覇佔控之法華司斷令劃還而錦堂仍持蠻抗斷又在案下控告有案錦堂因此挾嫌本月初七日小的在眞如鎭收帳歸黄昏時行至宅後突被姚錦堂糾同族人阿桃炳春各執扁担將小的毆撃伊叔姚毓瑞時亦在塲小的負痛踣地致失去身畔洋銀一百二十三元求請騐訊大令察得嘉生略有微傷質之姚錦堂供前曾價買張之單地一畝屢向小的稱有餘地一分囑爲劃讓旋在法華司控告丈得並無餘地初七日小的在曹家渡買得小猪三蹄至晩回家行至宅旁弄内遇嘉生牽牛而回路狹碰撞彼此詈罵叔父聞聲喝散並無毆失洋銀情事姚毓瑞姚炳春同供是晩已睡聞閙出勸並未毆人求鑒姚阿桃供是晩小的由鎭上歸家見張在宅旁大駡小的向問何故張卽扭住兇毆求察大令命責二百板供稱實遭誣控大令傳地保許二甫詰問供爭閙時小的並不在塲未知事之虚實大令核供以張所控亦屬不實姑判　　收押餘人交差一面吊卷檢閱候飭差查明復奪○前者薛品三扭控族姪薛鶴年糾同李虎全强搬棉花門窗一案當經大令訊明押追前晩復經大令提訊李虎全供所搬之物均在鶴年家中求恩釋出交還大令判交差帶出將所搬之物交還開釋 
[南市捕房紀事]  
　　前日賃居滬北裏虹口之倪桂榮至南市附乘烏山船被同船之王益金竊去衣服當塲拘獲送入捕房捕頭令押候轉解馬路工程局禀請總辦翁子文太守訊究○前日安徽人吳錦亭乘閔行航船來滬途遇同鄉人董必順乘間圖竊行李當塲覺察向論被毆因卽扭入捕房聲訴捕頭令一併押候解送工程局禀請訊究 
[法租界捕房瑣案]  
　　唐采芝控桑舒三竊衣一案迭經大令訊供因無實據未便准理著將桑舒三覓保開釋久之無人具保昨日大令蒞捕房發落命將桑帶案略訊卽子釋出○竊犯王松亭前因犯案到堂奉大令訊供判枷號一禮拜示衆昨已期满命開去荷枷重責三百板發攺過所監禁三個月○曹子連行竊某客棧衣服報捕拘獲經大令訊供著先行枷號三禮拜交出同黨一體嚴辦○偷兒陳士沖李德渭吳昭生均奉大令訊供著各責一百板一并斥釋 
[美租界捕房紀事]  
　　昨日午前包探錢榮堂在西華德路鴻裕當鋪門首見積竊徐阿六持一衣包入内求質向之盤詰知係竊自裏虹口第七十七號門牌　阿來家遂連贓帶入捕房捕頭令押候轉解公堂禀請代理讞員魏蒓塢大令訊辦○前日傍晩時甲乙二粤人不知何故忽在天潼路互相扭毆適爲某號華捕所見立卽拘入捕房捕頭令押候解送公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　曹少齋鑒 
　　昨接信均悉急欲面晤請示住處以便往訪望再賜函爲禱諸飲虹白 
 
 

Page 8

 
 
   
 
 

Page 9

 
 
[幸未成災]  
　　法租界吉祥街安隆料泡店前晩九點餘鐘因爐中火勢過烈火星飛入積薪霎時間烈𦦨熊熊幾致成災幸爲隣居帮同救熄然已受驚不淺矣 
[英美租界公堂瑣案]  
　　包探沈阿炳解趙金標到案禀稱此人隨同騙子某甲持銅質僞洋銀一封至趙根桃所開衣店騙取綢布衣服七仵值價洋銀五十四元三角經店夥察破甲已逃逸僅將趙解案請究趙根桃投案請追金標供小的在寳　街開小客棧與甲素不相識一時受愚尙求恩宥代理讞員魏蒓塢大令商之英迪繙譯判將趙金標管押限一禮拜内將甲交案違即責令賠償○包探劉光震解劉慶堂到案禀稱此人行竊吳玉林倪永興等各家衣物報由小的查獲原贓惟其中尙少棉袍一件請爲究追劉稱小的有金　指一枚願賠袍價叩乞恩施大令著將金戒指交倪領去判責三百板枷號一月○包探顧阿六解馬掌生到案禀稱此人在馬路中强搶張紹文所携之脚桶報由小的拘獲解請究辦馬供張欠小的工資是以取物作抵大令判責三百板枷號一月期满管押捕房半年逐出租界○包探劉森堂解應掌掌許榮林到案禀稱此二人係著名流氓偶見鄉人陳弄金在工部局厠所小便卽冐充暗捕指爲違章向之勒索旋乘間攫其對時表而逸報由小的拘案請究大令判各責五百板枷號一月期满押捕房一年○包探趙銀河解洪慶生到案禀稱此人行竊某姓家金戒指銀質對時表及洋毯等件報由小的拘獲解請訊核大令著押候吊齊贓物於下禮拜一復訊核辦○包探趙銀河解王阿生到案禀稱此人行竊朱之祥家衣物報由小的拘解請究大令判責三百板遞解江北原籍○包探陳金標解李順財到案禀稱李係過犯前曾獲案責押今又行竊施阿富家衣物報經小的拘獲解請究懲大令判責五百板管押捕房一年期满遞解回籍○包探劉光震解周惠生到案禀稱此人行竊某茶棧主俞熙林所帶金鋼鑽戒指等物報由小的起到鑽戒一枚餘贓尙無下落請爲究追周供此項戒指係棧内帳房王杏慶所竊押在虹口賭樹上小的見之曾向分潤尙求恩宥大令著押候俞到案再訊 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
