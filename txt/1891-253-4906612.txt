# 1891 - 253 - 4906612

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘乘無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻護乎 
[書本報海陽縣李六言告示後]  
　　關防告示大都其文而已凡一宫到任必有例示關防其一也獨海陽縣李明府則不然其示諭爲六言俚　可以家喻而戸曉其示中所載亦與尋常例示不同與民間除其積弊效法古人而所以杜絶胥差流弊者尤三致意焉嗚呼善哉夫衙門中差胥之弊積重雖返官爲所蒙民受其害凡遇詞訟輪當值日則生意進門直者可使之曲曲者可使之直　准者竟可以不准不應准者竟可以包准當傳者不傳不當傳者偏節外生枝牽累而傳一紙公牌入手衣於斯食於斯嫖賭烟酒之資皆出於斯若到鄕間更復龐然自大有雞可殺則無不殺也有錢可詐則無不詐也有可以瓜蔓牽連之處則亦無不波及之應傳到案則挈之以去無異於犯人如賄緩不到則尤屬好生意差費若干川費若干關說若于擱捺若干一一可以開帳支銷鄕人一朝之忿偶以一詞入公門卽不啻以生平積蓄雙手奉送不獨被告爲然卽原告亦何獨不然不過打公司者以花錢之多寡爲勝負原告少用則爲原告之體面被告少用則爲被告之光輝其實明中所見爲少而暗中所費更屬不資俗語云氣煞不可告狀夫苟官清民安則民間有不平之事請官審斷誰不願聽神明之剖晰乃至於以告狀爲戒而且危詞聳聽至於如此則非官之咎而胥差之咎也胥差爲官所用人之畏胥差也如此則爲之官者亦可知矣故衙門中舞弊者胥差也而官實代胥差受其咎而無可辭惟陸清献爲宰日坐大堂親收詞訟不予胥差以一　之權往往應審之案卽批於呈詞後令原告往傳被告以省差費此外則絶無有繼清獻而起　今李明府示中亦有此語用原傳被是則與清獻後先輝映已呈詞中註明住處而不用保狀尤爲善政蓋保狀者卽所謂官書保戳也夫彼官書又豈能盡人而識之憑其保戳卽以爲萬無一失隨傳卽可隨到而不知此中挑宫書之賺錢者正不知凡幾一戳之費幾何明定章程幾同官價故有謂官書之戳記由官給之其所得之資亦與官共分之此言也想係言之過甚官决不至齷齪如此然因有此一舉而官書藉此以擅作威福勒索重峈多此一事卽民間多增一費今李明府示中言不用保狀誠哉用意深長矣至於呈詞中註明都圖戸糧新完幾許舊欠若于分别詳列則爲綜理微密不但可以借此稽查以免糧書作弊而且欲告狀者倘或尚有糧欠恐宫或因此而催繳反多一急有因是而忍氣不訟者則省事之一法也凡此各條皆言之易而行之難苟非精明幹練之才則遇事稽延動輒數月其意固欲徹底清查而不知今日積一事明日積兩事案以積而愈多而卒無查清之一日不但心與事違不免勞心焦思有傷氣體而其間積壓多日差胥手脚不知可用多少恐有防不勝防者矣今李明府爲此言以大張曉諭當必自知有素度已才力可以使案無留牘差無微權訟獄之來片言可折其　故作大言以驚人蓋可知也具此才幹有此用心陸清獻之後塵又何不可步耶抑更有進者清獻凡遇投狀者必先還之令其過三日再來人或問之則曰彼鄕愚無知逞一朝之忿而來步訟安知其心無所悔若緩至三日或有戚友隣里勸導而調處之盛氣一平孰肯再訟其由此息事者不少也若過三日而果復來則必眞有不得不訟者矣然後爲之訊理不亦可乎清獻存心固不以聽訟爲能而相期於無訟也卽此意而擴充之豈獨海陽之民受其惠而已哉書竟請爲李公晉一觴 
[金臺紀事]  
　　前錄宗室某甲乘車至板橋地方突遇匪徒五十餘人搶刦庫兵向前悞認砍傷車夫紛紛竄散一事兹悉車夫黄某旗人也車後有騎馬者跟隨按轡而行一匪徒持刀向前刺入馬腹騎者滾鞍下馬馬之腸血隨刃而出踰時倒斃街頭旋經右翼弁兵等訪悉拿獲主使搶刦行凶旗人松姓一名曁夥同搶刦行凶天津人三名一併解收提署訊問大約三日間卽可移送刑部究辦矣○西草廠胡同寳山錢鋪關閉後掌櫃某甲措辦京蚨一萬餘串呈請北城兵馬司正堂姜君親往檢騐錢數符合禀詳城憲批示於八月初三日挑封開門懸挂錢幌發放一切票存是日所有本地文武衙門兵捕勇役齊往彈壓自晨至夕共發京蚨五千餘串大約再發放幾日卽可娤票存清完矣○某旗官於三四月間騎鯨後遺有小星約廿餘歲係妓女出身嫡配某氏恐其難守孀規飭令遷移别住赶爲自行擇醮所有衣物器具積蓄准其携帶而去有某甲者夙擅撞騙術聞其携帶多金垂涎不已隨挽某跟役做撮合山事成謝銀若干兩不成不受咎也某跟役銳然以牽線人自任見某小星而說之曰刻有候選某鹽大使翩翩年少顧影自憐若使成爲夫婦眞是一叚好姻緣也某小星首肯約定某日在福善當鋪内相攸某小星見其風流俏俊旋卽托人繕寫生辰八字交由某跟役轉交某甲酌商文定事宜詎某甲家道赤貧欲令某小星先將不動尊運移至某甲家内免得日後累墜某小星聞之悟係撞騙財物一流當卽辭退婚姻作爲罷論某甲恃有八字在手吵鬥不休某小星料事難結立卽托人繕寫訴狀遞呈北吏衙署派役拘傳某甲到案訊以係何職官答稱曰丁吏目王君判謂假冐職官謊求姻事顯係圖財撞騙既作罷論瞻敢恃有生辰八字在身屢次尋閙則其素日不法可想而知飭役重笞二十大板追出生辰八字交給某小星收回囑以日後安分等語飭令當堂具結完案○河南監生楊某來京鄕試寓居魏染胡同復順客店有登徒子之癖同鄕勞績鹽大使陳某與楊比屋而居亦有是好而苦於槖無餘資楊慨然以鮑叔自任於是逐日同眠花柳流連忘反除嫖資外陳又時時向楊某索借錢鈔楊某亦時以匱乏拒之因而漸啓猜嫌日前楊某出外宿妓未歸陳某卽將楊某寓居房屋封鎖楊某回店同索鑰匙不付一時情急控告北吏衙署於初三日帶城審訊遐出陳某勞績保劄二紙押收堂上聽候查騐飭令將鑰匙當堂交付楊某收納所有彼此花用帳目給以十日限期飭令挽托同鄕人代爲算清兩相和息帶城完案○吏部爲示傳事所有在部投供之坐補國史館漢謄錄葉炳章一員曁在部投　之漢謄錄陳公恕譚宗晉梁延鑾等三員均限五日内取具六品以上同鄕京官印結塡寫履歴親供親身赴部投遞以便咨送國史館毋得違誤○戸部爲批示事山西司案呈據已革山西候補通判榮昌呈稱戰前署山西清水河撫民通判任内欠交米折正 
 
 

Page 2

 
 
耗各欵銀四千三十七兩一錢三分八厘經山西撫憲奏叅奉旨勒限清交當卽在省措就庫平足銀二千九百四十九兩三錢七分禀請藩憲將此銀交存司庫兌收並請飭知現任清廳馬倅接收頒銀歸欵此外尚有戸書應交銀一千八十七兩七錢六分八厘並非職虧欵祈部咨行山西撫院飭令現任清水河通判馬元驥就近在於戸書貞啓祥名下照數追交等因查本年四月間據山西巡撫劉奏叅前署清水河通判榮昌虧短交代米折正耗各欵銀四千三十七兩一錢三分八厘請暫行革職勒限四個月清交奉旨允准在案今據該革員呈稱已措就庫銀二千九百四十七兩零交存司庫兌收此外尚有戸書貞啓祥等應交銀一千八十七兩零由部咨行飭追等語查交代欵項已未完結向由外省辦理隨時報部今該革員所稱叅後措交銀兩並未據山西巡撫咨報有案至稱下欠銀兩係戸書虧欵無論是否屬實卽使實係戸書虧欵該革員身任地方於所屬書吏平時漫不加察致令虧欠公項一千餘兩之多亦殊不合情理以上各節應令就近在該省自行清理所請由部咨行山西安撫飭追之處應毋庸議○初三日早晨有天津人王二行至四神廟地方突遇仇人某甲持刃尋至向前砍擊上下身體受傷深重當卽倒撲在地不能動移其行凶仇人曾否緝獲容俟訪聞再錄同日午後正陽門大街迤北倒臥一人年約廿餘兩腿刃傷廿餘處左腿腕被刀砍斷筋骨祗有一綫牽連左足尚未脫落西河沿汛弁兵多名拿獲行凶二人解收汛署候審餘俱竄散傳聞受傷之人及行凶十數人大約俱係保護庫兵一流所起釁者無非因搶護生財等事是晚魚更兩躍琉璃廠萬元夾道裏倒臥一人口噪天津口音係遇某仇人持刃尋至砍中腦後髮辫脫落遺棄道旁傷及皮肉血流如注幸所傷尚輕不致殞命翌晨有魯仲連者居中調說包爲醫愈以免公廷呈控受傷人業已允准噫一日之間凶犯竟有三起輦轂之下凶徒何若是之多也 
[私運軍裝續聞]  
　　前報載致遠輪船由香港抵滬被海關查出軍裝等情兹聞此項軍裝實係鎭江海關寫字西人名美生者所運由香港裝船出口時共有三十五箱詭稱所裝係鋼條尚未露出破綻其時德臣西字報已有風聞謂所運乃是軍裝現當會匪蠢動之時不可不加意防範以杜接濟由是香港電逹滬上海關及致遠船抵滬留心查察起出快鎗百桿彈萬顆對面笑五十桿彈五千顆洋鎗五十桿彈萬顆另有炸藥約廿五磅在美生行李中查出當時美生赴海關承認謂軍裝乃我所販運者美生遂往鎭江一行先是美生在鎭江海關請假一月欲赴高麗在後不赴高麗而赴東洋折至香港聞其與哥老會匪通同一氣爲之販連軍裝暗中接濟及其由滬回鎭也經官拘獲置之英國來的茂克兵船上正欲押解來滬因聞訛言紛起慮爲會匪所截刦適有三輪船開赴滬上遂將美生置之一船上載以來滬交與江海關禁諸凌風小輪船中未知作何辦理或謂美生之黨尚有六人與之一鼻孔出氣其所帶炸藥將擕至緊要地方乘間轟發藉以爲號其計亦可謂毒矣所幸天奪其魄先機破露俾匪人不得施其狡獪尤望地方有司加意查察以杜奸謀大局幸甚又　　生何以不解至别處而禁諸淩風船中緣哥老會匪首有信致美生不許伊將一切聲張設解至别處彼或無所畏憚禁諸凌風船中使其懼而供出也昨日稅務司會同江海關監督查問此事又聞美生以前曾運洋槍三千桿并藥彈載往長江一帶按此事見諸西字報其中有幾分假幾分眞本館不得而知緣甚機密一時未能詳悉也 
[辛卯科貴州鄕試首塲題]  
　　首題君子哉若人尚德哉若人二題仲尼祖述堯舜三題能治其國家誰敢侮之 
[辛卯科浙江鄕試二塲題]  
　　九二包蒙吉東迤北會於匯築室百堵西南其戸寔來桓公六年已拜受矢進卽兩楹間至執八算興 
[辛卯科江西鄕訌二塲題]  
　　彖者材也山龍華虫作會宗彝藻火采采卷耳四句季孫斯仲孫忌帥帥圍鄆定公六年　饗農及郵表啜 
[南闈雜誌]  
　　主試入闈已詳前報初七夜外提調瑞方伯派道員十六位相率進闈分路點名初八日寅初開點第一起東路爲松江府學中路爲常州府學中路人少東路人多中路已懸第三起燈而東路第一起尚未點完管理旗燈委員不咖詳察但聞中路之砲聲爲定燈之起數理路各生見燈　高扯心慌意亂在前者尚未入闈而後來者紛紛　上以致擁擠不堪不可遏抑迨東路纔點第三起中路第五起已經點好故東路之人愈積愈多内有一考生登時擁倒老湘營兵高聲呼救奈人山人海無從援手立刻踏斃惟何縣人氏尚無從查悉也嗣經外提調瑞方伯查悉擁擠情形令將中路徐徐而點至第九起燈時飭令稍待東路方始疎通諸生得以魚貫而入詎東路諸君子得以安穩入塲而西路有一生因進塲時擠軋過甚吐血而亡并有吐瀉不止旋登鬼籙者有體無完膚混身血汚便爾氣絶者目擊其事謂用裁紙小刀割去腦後髮皮一塊口中暔暔不絶旋卽殞命云云爲時尚早由西角門扛出接點十一十二兩起時龍門内人聲鼎沸喧傳又死人又死人當卽查視係因病扶出者四人迨點畢時末點十三四兩起時巳酉正矣例應封門各號官紛紛稟陳考生病狀内提調馮介眉觀察體察情形諭令略遲封門以免死者天秤而出至戍刻又扶出病者四人已斃者一人亥正方始封門是日也病者八人死者五人其死者上江四人下江一人未封門前一生領卷至明遠樓下欣欣然將試卷再三細視反覆摩弄一鷹從天而降將卷攝去該生不知爲計哭求監賦轉求監臨錢閣學謂必有冤孽不然何有如此之巧而且奇諭令該生以後不必應試該生唯唯垂頭喪氣而出初九日巡道前由天秤而出者二人一係鳳陽府考生一係教敷營龍文齋刻字鋪之學徒在内簾當差者大約皆爲疫氣所斃初十晨姚家巷天秤而出太平府屬考生一人號軍一人西街口吊出無爲州考生一人辰正於頭牌扶出病者三十二人總共核計頭塲斃者十人病者四十人瘟疫之甚無有過於此時者矣候補道朱麟成觀　在貢院前施送救疫妙藥有少不經事之考生尚肆口詈駡其故何耶 
[浙闈叢話]  
　　省垣士子於初八日進塲定於夘初開點仍分五路十起第一起東左衢州府屬東右嘉興府屬西左湖州府屬西右紹興府屬挨時挨次遞進而中路則官旗教蔭排列第十起聽點畢在未正時候當日封門已是申初一刻矣○上届鄕試進點時士子擁擠於貢院左右牌樓大栅欄外不勝其苦本科創建十一府考棚天時又復晴明各府州縣考生散布於棚下隨牌序進頗覺寛暢一洗從前擁擠之弊與考者莫不頌撫憲崧大中丞之德政也○振帥因送考人等易於擁擠上届已派營兵於號　上寫明接送　具四字代士子肩負考籃考凳之屬而送考者不許進栅欄内士子因其勞苦或給以勞金數十文而營規森嚴不敢爭諭本科改用城守營勇此等人皆有兵之名無兵之實藉糧以度日者也當日進塲時接送考具之資與士子爭多嫌少至初十日出塲皆擁擠於頭門口幾不得其門而出甚至搶奪考具籃頭凳脚被其跌損撞壞者較埠夫送考等人更不堪其擾及至左右牌樓又復索取酒力多多益善故凡事一利必有一弊欲使士子恩其勞反使士子受其累可慨也夫○塲内號燈改用洋鐵方式燈四面鑲嵌玻璃標以某號字樣徹夜照向白晝云○鐵管運水以紅色方旗爲號運水臺上見有旗懸挂知闈内需水急將水挑至櫃中使源源而進庶無間斷闈内照料水管者另派人夫給以白布背心前後用紅字寫明照料鐵管水夫六字聞說各所皆派連水夫役每日夜約放三四次而水則澄清可愛非復從前之土汁泥漿也○初十日八點鐘放頭牌約有一千餘人二牌十一點鐘三牌一點鐘自四牌以後卽所謂流水牌隨繳隨放也 
[電報譯登]  
　　英京電報云奥國京城現有人刊一書說其大意謂吳國須加增軍餉一百萬元由兵部儲藏設遇國家有事可以隨時提 
 
 

Page 3

 
 
取供給仗務此書由奥國流傳至德國京城兩京人心頗爲震動焉電報又云葡國商務邇日極見冷淡因　根甚爲緊急無論大小銀元罕有發出行用故商務因而减色也 
[英京軼事]  
　　西八月二十二日英皇率同標地里士宫主及皇三子干律公爵皇太孫佐治在砵十兠海面觀看法兵船操演英皇駕臨之時法兵船升砲隆隆並遣兵士站列船桅以申敬意船上齊奏英法大禮樂示尊敬也是日晨大雨淋漓至閱操則天色晴霽晚間宴法官於海署並在端行宫跳舞爲樂入夜以後闔城街道俱卄旗張燈極一時之盛事也○南洋之霹靂國既隷入英國版圖卽由英廷簡派大員卑士司其政治爲時未幾而卑士被人戕斃因疑及霹靂王鴨打刺同謀殺害遂將鴨打刺由新架坡發往西些里士安置迄今十有五年鴨打刺屢致書於英國外部不認有同謀之罪請准其復回新架坡居住以慰素心而英外部未釋前疑故雖物換星移難邀允許兹據英京來信謂英外部大臣曾告知下議院員咽頓現准鴨打刺及其眷屬隨從人等嗣後仍居新架坡地面但須約法數章勿得違背聞鴨打刺定於本月内由西些利士起程回叻覽旄邱之葛應不勝流離瑣尾之傷矣 
[法官剿賊]  
　　東京來信言法國駐越水師提督寛尼亞近聞有賊目名的昻聚不逞之徒佔居某島並盤據二村落以爲藏身之所西八月二十五號法提督帶同砲船四艘小火船及稅關船各二艘儲足械砲前往該島圍攻廿六早四點鐘派遣陸兵八十名水兵五十名憑線引拿正當登山度嶺之時瞥爲賊黨所見賊卽發砲抗拒法軍亦燃砲攻擊傷斃賊黨不可數計餘黨退伏林内不敢再出而法官已絶其糧道並縱火焚其村落務欲一網打盡以靖地方想綠林之豪斷難負嵎拒敵矣 
[柴桑載筆]  
　　九江拿獲著名匪徒龍姓等經德化縣羅少垣大令嚴訊該匪詭稱彭姓再三推鞫矢口不移鮑伯熙太守訪得該犯與城外某婦相識密拿到案嚴行審訊該婦盡吐眞實諒該匪難逃法網矣○邱玉亭軍門前任安慶江寗等恊頗著聲威現奉檄署理九江後營遊篆於月之初三日履任首重督兵巡防洵爲老成宿將○盛菊蓀别駕於日前交卸九江江防府篆關道李亦青觀察仍委辦理洋務兼槯關電局别駕爲杏蓀觀察之弟學有淵源洋務極爲熟悉李觀察可謂知人善任矣○九江一帶今歲雨暘時若高低全收盛世黎民可卜含哺鼓腹矣 
[粤東官報]  
　　督憲牌示南雄協中軍都司缺委奏留兩粤差遣儘先副將　炳文署理平海左營千總缺以平海右二司把總高揚鵬拔補碣石鎭右營千總缺以該鎭左營左哨頭司把總白奇智補又藩憲牌示東筦縣典史俞恩詔飭回本任 
[獲盜彚誌]  
　　金陵護軍營哨官何游戎德輝舒游戎鑑臣劉冶卿觀察之舊部也捕務勤能聞於遠近七月間棚頭羅某巡夜被偷牛賊刃傷斃命一案何游戎短衣笠帽出境緝捕已詳前報兹悉是案之正兇帮兇經何舒兩游戎在螺絲橋緝獲胡吳二名據供胡本開烟舘安徽相州人與其同鄕販賣花生之吳姓各道貧苦起意行竊與尚有在逃之王姓等五人各執鐵尺刺刀行至社公橋伏於荆棘中適羅巡全是處聞有牛喘暗中摸索果獲黄牛一頭竊牛賊因聞火鎗聲早已遠颺胡等誤認羅爲竊牛賊上前刦奪彼此爭競致戳傷頸項斃命云云兩游戎將胡吳二犯移交江寗縣趙小帆明府詳細推問供詞脗合釘鐐收禁巳通禀上憲諒不日批回卽當明正典刑也又前年城北洪武街武生高某追捕小竊被竊刃傷廿三處斃命上元邑尊因是案被叅摘頂勒限緝捕案懸二載昨初二日何游戎在江浦地方事獲陳姓一犯曾充營勇又船戸江姓一犯均係夸子陳姓在江浦亦犯刀傷事主之案俟江浦訊結再行移解上元歸案所以江姓一犯尚押營中須俟陳姓到省一併移縣照例辦理 
[起出軍裝]  
　　海晏輪船本定於十三日由滬開往天津聞被海關偵知該船上載有軍裝立卽遣人上船查察起出洋槍對面笑藥彈甚多悉數解至海關云 
[賞秋盛會]  
　　節届中秋桂輪香滿正清商之美景亦延賞之良辰徐園主人邀請同人作清曲之會更唱迭和夜以繼日並於夜間高爇天香遍綴明燈以供遊賞殿以各種新奇變化焰火至十二點鐘而止想及時嘯侣命儔騁懷遊目者當不乏人也 
[幸未成災]  
　　前日傍晚六點鐘時英租界福建路卽石路老閘街某羊肉麵店之烟囟内烟焰突然直冐鄰佑均疑失愼一時驚慌無措幸人多手雜當卽救滅不致成災然已受驚不淺當此風乾日燥居家者可不愼哉 
[英界走氷]  
　　昨晨七點三刻英租界河南路卽抛球塲蔡同德藥店北首濟陽里南間壁永　洋貨店失愼延燒間壁之同利錢庄久孚南貨店合記廣東店一時火勢甚烈對面之廣裕隆膏子店剃頭店徐永泰皮箱店等均同時焚毁幸自來水管與各洋龍極力施救不致燎原計兩面焚去店面樓房十餘間其起火之由爲永昌洋貨店内之夥將劃着之自來火梗順手擲於火油箱内火卽轟然而上店夥某甲滿身燃着從樓窓中跳出皮均脫去當送仁濟醫院療治無效旋卽殞命其同時跳出者爲店主之女年約十餘歲雖不至如緣珠之玉殞香消受傷當復不淺其店主婦與小孩等一時不能逃出均經焚斃計大小六人至午後餘燼未熄尚未將屍身尋出據云該店主本於昨日携眷回甬早起店主帶同長子送物至輪船迨回時店内已經火着其店主婦尚有數月身孕當火烈具舉時有一人奮身往救從上跌下脛骨折斷亦抬送仁濟醫院療治 
[縣案彚錄]  
　　本邑西南鄕梅家弄地方陳金和之母汪氏失足落河斃命由住居該處之寡婦魏孫氏實名費孫氏投縣控陳誘拐夫妾費魏氏并偷竊洋銀四百元袁大令下鄕檢騐屍身三列本報昨晨大令升堂集訊該圖地保許坤華投案候示費孫氏投案訴稱本邑人丈夫已故四年遺下小婦人及費魏氏等並田地十餘畝雇用陳金和代爲耕種已有四年之久本年六月三十日陳不别而回直至七月十四日到來據稱不願工作立將工資算清而去至二十五日費魏氏托稱探親出外至晚未回適值連日大雨及天晴後小婦人托人找尋初六日經人在諸翟鎭將費魏氏尋回向其詢問聲稱被攫陳誘匿並攫去衣飾至家内洋銀亦是陳竊陳母汪氏不知如何失足溺斃求恩訊究大令問曰費魏氏與陳金和可有姦請爾之洋銀何人經管藏於何處答稱該氏與陳並無姦情銀洋由該氏經管埋在房中地下費魏氏供稱今年廿四歲十五歲時過門上月廿五日小婦人以銀洋失去前往仙人處卜課行在中途遇見陳金和卽被誘至諸翟鎭卽陳之母舅侯姓家藏匿十天直到本月初六日姊姊費孫氏派人前來始將小婦人領回求恩鑒察陳金和供稱小的生意係主母辭歇七月十四回家二十四日將帳結算二十五日魏氏欲至南翔親戚家倩小的伴送嗣因該氏不返家中卽遭伊等誣指小的誘領以致母親自盡小的並未竊洋叩求鑒核大令問金和之弟柏生曰前日爾爲何在屍塲胡閙柏生供稱母親死於非命因此情急大令一再研詰各執前嗣大令判　陳金和陳柏生交差看管費孫氏等斥退一面着原差下鄕查明實在情形再行訊辦○楊桂春在縣控弟婦陳氏串通伊兄陳松松將　内方單什物私運回家一案袁大令訊供之下着原差往查在案前晚大令升堂覆訊先據該差禀稱小的奉諭下鄕果得陳松松家内米車板箱等物確係楊物餘不知情求請明察楊投案求追楊陳氏陳松松堅不供認大令謂楊曰本縣查得爾弟在日方單已經抵押周姓姑不深究卽着楊陳氏具安分切結隨夫兄楊桂春回去陳松松亦着具以後不與該氏來往結呈案兩造均遵斷而退 
[英公堂瑣案]  
　　昨日英公堂仍由宋二尹會同富副領事訊斷包探顧阿六稱東洋車夫王和尚至志遠街潘履新家偷竊洋布短衫一件人贓並獲解案請究王和尚供詞狡　不認行竊宋二尹以眞贓巳獲豈能狡賴姑念初犯判押十四天贓交失主領去○包探黄四福稱住居 
 
 

Page 4

 
 
老閘北首之江北人王薛氏有女孩在門首玩要爲王阿二騙至說因果塲旋又同至石路隨將女孩耳上之金耳環一只脫下質錢七百文後被王薛氏尋獲送捕兹特解案請訊原告供詞同前惟求追還金環質之王阿二供認不諱金環質票已失去質來之錢與伍洪興分用伍供在法界自來火行爲小工並未分用錢文求請察訪宋二尹以事關拐騙隨飭將王阿二押候先行贖還金環再行核辦伍洪興押候待查○包探孔阿才稱張寳大失竊衣物值洋十七元報捕查緝經小的查得爲同住之張履泰所竊質洋七元二角已花用去五元尚剩二元並吊得原贓請辦張寳大供與履泰之叔爲友既經查明只求寛恩張履泰俯首無詞宋二尹謂同居行竊原與外來之竊賊有别隨着將吊到之贓物仍交質店領回着原告商同履泰之叔自行取贖張履泰年未成丁遽爾竊物實屬不長進判責手心五十下以示炯戒與原告領去交伊叔父管束○包探陳阿九稱芝罘路第一百三十三號門牌卽北坭城橋堍開設小衣莊之楊玉桂至捕房報失衣服七十三件經小的查得原贓三十四件質於二家押店惟該衣原是楊與店夥余順寳姚阿毛同去質錢不應至捕房誣報旦不應以少報多請爲究辦旋有徐文甫指案稱該衣店係小的與楊合夥所開小的不在店中楊自將衣物質當而反報失竊實屬不合請爲追究質之楊玉桂供所報七十三件是陸續失去者陳包探又稱失單内所開之單被等均經吊到宋二尹以楊玉桂監守自盜着將起到之原贓存於捕房着楊與徐備齊質本赴領楊余姚通同舞弊且又以少報多本應重責姑從寛典判押三天一百十二號巡捕稱虹口馬禮士行送竊鐵之陸元昌到捕房據云在順泰碼頭所竊送請究辦宋二尹判責五十板開釋 
[法捕房瑣事]  
　　無錫人韓某向業鐵器生涯數年前積有餘資遂至法界西馬路側賃屋一幢開設鐵店妻子數口克勤克儉年來漸入佳境去歲憑媒娶得同鄕人某姓女阿妹爲媳家中一切雜務均由小夫婦經理韓但含哺鼓腹以待弄孫詎阿妹年紀雖輕既短於視又艱於聽前日七點半鐘時阿妹晨起早炊手持青菜白米行至自來水處淘洗中途適有英租界公一馬車行之雙馬四輪車横衝直撞而來阿妹苦於耳目矇朧竟遭撞覆後腦壳已受重傷頃刻間不省人事當由其夫知覺卽將馬車追獲扭入捕房捕頭立飭包探郁庭湘將受傷人送至仁濟　院療治未知無性命之虞否馬夫押候解案請究○某甲至友人處探望乘間竊取水烟袋一支適被看破扭送捕房捕頭訊問之下甲自稱監生不認竊賊當在身畔檢出監照等物捕頭以監生不應行竊着押候解案○甲乙兩人專在各輪船上竊物前日江天輪船到埠時甲潛身入艙竊取信客衣包一個乙竊得自鳴鐘一架均被包探夥查見拘入捕房管押○東洋車夫某甲盜賣去車一輛被車主得知扭甲至捕房管押 
[餅資助振]  
　　中秋佳節無論大小鋪戸均以月餅相餽遺以取團圓之意日昨匯豐銀行帳房獨移餅資洋四元擲交本館協　所彚入賑欵此眞可謂獨見其大者也倘遠近諸君子能聞風興起豈曰小補也哉特登報章用資觀感 
[行道有福]  
　　昨日敦泰洋布號大善士頒來賑洋五十元囑充直東賑捐并惠函云今早八點鐘抛球塲北首鄰居失愼小號近在咫尺蒙天默佑未被殃及承在滬相知過訪未及徧謝今助直東賑捐洋五十元以答神庥兼祝惠臨諸君多福嗟乎仁慈在抱不侈投桃報李之文鉅欵能捐足徵推食解衣之量宜乎逢凶化吉旋廻祝融之車行見食報無疆共證菩提之果用誌駢語以謝鴻施 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[經營口埠]  
　　濱角來信言暹羅高錫昌埠向祗爲船隻落貨之地現奉暹土垥了外整頓煥然改觀築成康莊大道計長三里由濱角繞越深林而達高錫昌地面所建園囿佔地約三四十畝經營行宫一所俾每年溽暑之際暹士至此休息除炎夏時候准任旅暹商客假作寓公此外添建碼頭結搆亭宇皆仿英國港口次第布置該處向乏甜水須由濱角載運以給居人現在埠中覓得清泉可省轉輸之苦殆地運之將興也 
[申報舘協振所八月初一日至初十止經收第一百廿六次清單]  
　　初一日湘巖氏洋四角○初二日華昌行洋十元沈樹庭爲子許愿病速愈洋一元○初三日慈　洪日謂爲母病速愈許愿洋四元江西盧仁山善士爲令郎週歲酒席資移賑洋五十元○初四日王子烈洋四元沈翊卿洋五元萬愁園洋一元陳鼎興洋五角不叙名洋五角益記洋二角藥資移賑洋八角曹章氏洋二元○初五日周連鑫求保病愈洋二元京口周鴻星洋一元金陵李培生洋一元○初七日碭山縣正堂陸經募徐州府署諸善士洋十元○初八日稽山雲夢子秦家願善士　　　江西　水桐春子　洋十二元銅洋兩元　初十日梅鶴生完願洋四元補雲氏洋一元總共收洋一百零八元四角花洋十二元銅洋二元 
[接續順直賑捐滬局七月分清單]  
　　吳錦鴻許學愛陳家惠趙步青趙蘭　陸五　仲華統趙金標李五星金沙　陳丁裕大李東长泰祥公旂許德隆李雲起續善堂吟秋氏行素堂裕和二記二戸曹作仁張冠卿太和齋黄茂高張敬訓堂張敬一堂錢子棠王海法安東五都二圖安東五都四圖安東六都一圖共以上各戸各助洋四元公發義旂成煥文姜南德堂姜中和堂陳　廷陳秀夫循理首圖以上各戸各助洋五元李興周懷北三都五圖造米三担三升五合折洋以上各戸各助洋六元勤愼泰旂公同發旂徐三本典以上各戸各助洋八元角斜傷劉榮同茂旂同豐泰旂萬順恆旂　性庵袁瑞錫堂恆豐典以上各戸各洋十元掘捲塲節省延費洋十五元施桂芳洋十四元仁泰典洋十五元洽源典洋十五元同善堂　二十元朱遵格堂洋十二元怡雲　洋二十元金沙鎭共洋四十元四亭鎭共洋四十元金餘鎭共洋三十六元裕盛隡元亨利陳義春公洋四十四元武進縣吳洋五十元衆善堂洋六元五角徐慶安洋七元懷北一都五糙米兩担三斗六升二合折洋五元三分八厘懷北一都四糙米二担六斗折洋五元二角懷北一都六糙米一担八斗四合折洋二元三角四分六懷北一都五白米三斗三升一合折洋七角六分一厘懷北二都四糙米一担六斗折洋三元二角懷北二都五糙米一担七斗五升折洋三元五角懷北三　四糙米一担七斗五升折洋三元五角懷北三都六糙米二担六斗三升五洋五元二角七分畫錦湘洋二元五角循理二五圖各洋二元五角無名氏芮森　三盛號恆興號全德法蔣文金以上各戸各助洋一元五角張惠尹福朱榮陳業無文周文桑長元桑一元季海陳普石安老無名氏丁裕昌張玉劉子石三望堂以上各戸各助洋二角石裕如吳岳琴俞舟俞山徐觀唐松無名氏桑元丁容陸慶　逢春張大本許泰石嘉加周德秀以上各戸各助洋三角無名氏三戸丁森馬五典吳志安徐魚嘉季海堂張歴門許成德劉川旺朱景鴻裕泰裕益桑軒桑青田發長楊成裕陸志開陸孚　陸昌彭陸瑶慶張愷趙森桑相靜安吳源成孫慶和何恆生蔣秀法鄭順盛胥祥太丁榮祥張恆德王　盛濟生堂金炳科仁惠堂了理書傳陳五寳正正茂興何通源楊全盛黄祥吉蔣償　江保逹江洪金謝文明○以上各戸各助洋五角丁源祥六角田榮洋四角吳安洋六角王　洋七角桑軒田成洋二角　大本陶本元祥二角陸元洋一角王吉甫顏琛書趙壽記以上各錢八百文無名氏錢六百文無名氏五戸錢一千零五十文李小付公濟堂錢各一　六百文王法大王文興　裕　徐順興以上各戸各錢三百五十文鄒盤義錢二百三十文任　寳錢一百四十文陳洪朝錢四百文欽風二圖錢五百五十又東蔡村錢七百文　北五圖錢九百二十文永泰和錢一百六十文汪萬生錢一百四十文同泰典錢二十五千文同泰典同人錢五千文香記谷記竹記錢一千二百文李記管記周記二候楊裕　　長興陳公益李正寳吳文喜丁傅厲張會　包長春章永昌章義泰唐　裕胡仁和陸朝二許洪法朱君書朱保生鄒文隆陳二保姜福炳姜産保周隆興陳金海謝錫齡謝産坤　載法鄒二郎姜大槐大姜喜發于龍海金才元吳傳寳以上各戸各助錢一百文朱記子記趙記兒福壽兒保兒鄒源豐金億德王正和季鼎和陳啓源張恊茂哈洪興李邦吉仁和義陸安山魏和　徐德　姜　泰將德正任雨廷蔣傳牙沈永高許正胡岳天興姜復林錢　兆蔣敖法陳阿增仇蝕書周源盛章義泰行傅越儕吳洪順祥泰京貨錢恆豐順昌乾徐南山施四保施邦宜　傳夫金廷寳　　梅　三保謝建邦蔣丙儒潘瑞康潘京盛錢中和莫毛氏汪萬興劉玉祥鄒周二吳虎大吳金實梅源成汪萬昌汪萬全○以上各戸各助錢二百文佩記李　　劉紀福潘如金阮富榮顧廷彩王宗海閔柏康徐金鑑鄒金大吳阿順高啓林楊天喜莊德龍陳須法顧三寳周傳寳柳洪昌賀傅興蔣九傳顧紀順陳洪傅姜惟仁湯富德陳洪榮潘金品汪兆海盧紀傅周何書錢燭大周金傳朱祥正俞大生王松大謝金狗周甡茂周炳甫蔡合興傅公盛章恆興章公益章源泰順昌全稍天昌趙萬盛陸寳洪藏步瀛　阿大姚金三薛　順潘元大吕元興潘富潮汪松盛蔡永興　　義唐如德以上各戸各助錢三百文李祥玉龔海廷公和號丙森大李東裕錢壽基施榮寳　耀明薛大喜鄒恆興沈福記薛儒大毛鳳兆章恆益章祥泰章乾　欽鳳六圖沙溝村陸慶洪李鈞培謝傳慶陳國興李鳳鳴陸林大鍾家村須常泰符永豐張明富岳順林童永源高峻山陳天富包逹榮高全大時洪　須金發包德寳姚良大　洪　鎭源和以上各戸各助錢五百文 
 
 
 

Page 10

 
 
[光緒十七年八月初六日京全錄]  
　　宫門抄○諭旨五道錄前○發抄硃批五道○江督劉等奏請准調補知縣摺○川督劉奏援案請將蜀漢順平侯列入祀典摺○江督劉奏特叅道員請分别革職降級摺○又奏特叅庸劣武職大員請分别降補摺○直督李奏北洋淮軍各管更換管帶員弁片○又奏請勅換鑄天津鎭總兵關防片○八月初六日戸部通政司詹事府廂白旗值日無引見○明秀假滿請安○鍾公續假五日○召見軍機皇上明日卯初至社稷壇行禮畢還海辦事召見大臣○發抄阿克丹奏庫存鉛丸無多援案仿造奉硃批着照所請該部知道欽此○裕祿奏朝鮮會哨奉硃批知道了欽此○額爾慶額奏奎光署伊犁同知奉硃批吏部知道欽此○又估計十八年分應需軍餉數目奉硃批該部議奏單併發欽此○魁福奏請補烏梁海散秩大臣奉硃批額爾克舒諾着補散秩大臣欽此○○頭品頂戴兩江總督臣劉坤一江蘇巡撫臣剛毅跪奏爲沿海要缺知縣人地實在相需籲懇天恩允准調補以重地方恭摺仰祈聖鑒事竊上海縣知縣裴大中升補遺缺經前督臣曾國荃等請以江寗縣知縣陸元鼎調補經部議駁復以該員請調又准部覆核與定例不符仍毋庸議嗣經前署督臣沈秉成等請以南匯縣知縣袁樹勳奏請調補接准部咨南匯與上海仍屬缺項相同所請調補之處應毋庸議應令另行揀選等因伏查該縣濱臨江海地當衝要爲各國通商第一口岸與他處沿海要缺不同事務之繁甲於通省實非精明幹練胆識兼優熟悉洋務能持大體之員不足以資治理遵於通省現任知縣内再加遴選非現居要缺卽與例未符或人地多不合宜此外曾任實缺並進士卽用及應升人員亦均難以勝任惟查有江寗縣知縣陸元鼎浙江進士由卽用知縣兩請補江寗縣笑縣光緒十六年調署上海縣知縣在任一年以去暴安良興利除弊爲已任於地方吏治及中外交涉事宜無不盡心經理遇事持平爲華洋商民所信服所至卓有政聲卸任後衆猶稱道不置實爲江南出色之員以之調補斯缺人地實在相宜據江蘇布政使鄧華熙等會詳請奏前來臣查上海一缺前以陸元鼎兩次請補部臣議駁係照定例辦理該縣爲三字要缺與江寗缺項相同昔年定例尚在未經通商以前自闢口通商之後中外商民薈集地方緊要交涉紛繁較諸省會首邑尤爲難治今昔情形既有不同不得不略爲變通兾收得人之効查光緒三年前督臣沈葆楨以江寗縣知縣莫祥芝調補上海縣知縣仰蒙特旨允准是上海員缺緊要早在聖鑒之中本年三月間前署督臣沈秉成以渦陽縣知縣陳兆慶調補宣城縣知縣亦蒙特旨俯允仰鑡朝廷愼重地方一經疆臣瀝情奏請無不仰荷恩允該員陸元鼎守潔才優安詳穩練前在上海任内辦理華洋交涉事務均能不激不隨動中窽要已有成効可覩以之調補上海縣要缺知縣與莫祥芝前案相同較之陳兆慶調補内地要缺尤爲緊要臣等往返函商意見相同合無仰懇天恩俯念要缺需員特旨允准仍以江寗縣知縣陸元鼎調補上海縣知縣庶於地方洋務均有裨益如蒙俞允該員由現任知縣調補知縣銜缺相當毋庸送部引見調補要缺一切因公處分例免核計該員係初次請調所有應完罰俸銀雨仍飭查明依限完繳清楚造册咨銷至該員履歴已於初次請調摺内詳陳此次應請邀免復叙謹合詞恭摺籲陳伏乞皇上聖鑒訓示再所遺江寗縣要缺知縣容俟接准部文截缺後另行遴員請補合併陳明謹奏奉硃批吏部議奏欽此○○頭品頂戴四川總督臣劉秉璋跪奏爲援案懇請列入祀典由地方官春秋致祭以彰崇報而順輿情恭摺仰祈聖鑒事案據署理布政使德壽轉據大邑縣知縣蔡承雲詳據文舉傅守中等呈稱縣城東三里地名銀屏山有蜀漢鎭東將軍追諡順平侯　雲字子龍墓忠扶漢室勇懾强隣偉烈豐功焜燿漢史瘞骨兹山幾二千載咸豐十一年六月滇匪何逆圍攻縣城經前提督臣胡中和率湘果營勇由崇慶州來援路　鄕兵一隊旗書趙字導其前驅遂獲大勝城圍立解又稱每遇水旱偏災祈禱輙應士民感悚歴久彌深伏杳嘉慶二十年前督臣常明以蜀漢桓侯張飛祠墓在閬中縣憲跡素著題請列入該處祀典經部議准在案今蜀漢順平侯趙雲靈應昭著與准入祀典之蜀漢桓侯張飛事同一律呈請援案列入祀典由地方官春秋致祭等情詳懇奏咨前來合無仰懇天恩准將大邑縣屬銀屏山蜀漢順平侯趙雲之墓勅部核議由該地方官春秋致祭以彰崇報而順輿情出自聖慈除咨部查核外理合恭摺具陳伏乞皇上聖鑒訓示謹奏奉硃批禮部議奏欽此○○頭品頂戴兩江總督臣劉坤一跪奏爲特叅行止卑汚性情乖謬之道員請旨分别革職降級以飭官方恭摺仰祈聖鑒事竊道員職膺方面與藩司平行下則統屬府縣自應端方穩練庶足以肅紀綱而資治理兹查有江蘇補用道胡常亨人才猥鄙以畫符水解按摩爲名輙敢獻媚長官使其婦人入署療病當被叱出言者齒冷聞者顏懸同列同鄕莫不羞與爲伍又按察使銜江蘇候補道馮邦棅前辦儀棧　措乖方卽如西岸配運　片本有定數有時商人呈請增引亦由鹽政衙門批飭斟酌情形以防占銷而杜弊混乃該道既不循照章程並不具禀請示借口捐繳善舉擅行紛更及前督臣曾國荃聞知行查始據禀明額外多發萬引收銀六七千兩經前督臣飭令停止卽將捐銀分别充公至各塲所用秤砠或有年糢糊應由運司另製較準頒行以昭愼重該道僅據一二商人所請並不咨商運司遽准更換隨經運司禀明前督臣曾國荃飭令撤銷以上兩端　道卽非受賄營私亦是瞻大糊塗　於政體江蘇道員甚多風氣愈趨愈下不可不嚴行　别似此罔識廉隅不循繩墨實不足以勝任監司臣未敢稍涉遷就相應請旨將胡常亨卽子革職　令回籍並將馮邦棅革去按　使銜道員知府以同知　部候選俾各員知所儆戒而澄叙可期所有特叅卑　乖謬道員各緣由謹恭摺具陳伏乞皇上聖鑒訓示謹奏奉硃批另有旨欽此○○頭品項戴兩江總督臣劉　一跪奏爲特叅庸劣武職大員請旨分别降補以肅營伍恭摺仰祈聖鑒事竊自軍務以後地方巡防緝捕實賴武職得人　文員同關緊要江南收標武職甚衆其間胆識兼優心行可取者固不乏人而性情泄沓行徑乖違之徒亦復不少兹查有記名提督　瑞堂原在省城管帶勇丁前因民教不和派令領隊前往彈壓該提督不知約束轉致枝節横生似此紀律毫無何足以任專岡之寄又　補遊擊吳爲學在臣轅門當差自應矢勤矢愼乃恃符刁狡物議沸騰隨經中恊禀請覈委該遊擊在内如此則在外可知相應請旨將黄瑞堂革去提督總兵以副將仍留江南補用並將吳爲學革去遊擊都司以守備仍留江南補用以觀後效其餘武職大員　臣嚴行察看據實舉劾俾知勸懲力圖振作仰副朝廷激勵人才講求武備之至意所有特叅庸劣武職大員謹恭摺具陳伏乞皇上聖鑒訓示謹奏奉硃批另有旨欽此○○李　章片再北洋淮綀各軍水陸等營更易管帶員名並移紥處所迭經遵照光緒十五年欽奉諭旨附片奏明在案兹查天津練軍統領兼帶淮軍護衞營山西大同鎭總兵黄金志因病給假就醫所遺練軍統領兼理護衛營事務改委管帶練軍前營記名提督何承盛接署遞遺天津練軍前營管帶官改委副將黄步庭署理又管帶直隷提標練軍左營通永鎭標遊擊譚興魁委署山永協副將所遺提標練軍左營管帶官改委大沽中右營都司韓照琦接管又統帶直字營記名總兵劉祺在營病故遺缺改委總兵銜儘先副將鄭崇義接統鄭崇義所遺原帶淮軍親兵水師中營管帶官改委補用總兵大沽前右營遊擊鄭國俊接帶各專黄成其餘各營並無更換除照章按季造册分咨外理合將北洋淮軍各營更換員弁緣由附片陳明伏乞聖鑒勅部查照謹奏奉硃批兵部知道欽此○○李鴻章片再天津鎭總兵銅質關防係乾隆十五年頒發迄今一百四十餘年日久磨泐字跡漸平據署總兵吳殿元禀請換鑄前來應請旨勅部換鑄頒發以昭信守除將印模清册咨部外理合附片具陳伏乞聖鑒謹奏奉硃批禮部知道欽此 
 
