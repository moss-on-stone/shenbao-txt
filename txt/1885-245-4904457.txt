# 1885 - 245 - 4904457

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下　吸黄浦水水卽激射而上少頃雲色翻白卽有一物在雲中屈曲夭　入黑雲深處面没大是奇觀而　之以伊衆覽報首畫譜兩圖係仟君伯年所　名人手筆比衆不同後附淞隠漫錄圖說一則准於二十六日出售此佈 
[揚州分設申昌書畫室啓] [  申報館主人告白]  
　　本館自剏設以來四海風行早已不脛而走兹又于揚州城内多子大街汪啓源銅錫店東間壁開設申昌書畫室專售逐日申報及給板石印書舄碑聯書畫等件諸君賜顧者請卽移玉惠臨可也此布 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尚擬再添排手以求迅速竣事惟　君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本　　之清晣印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律　齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悮此布 
[論今秋時疫]  
　　海上種榆山人胡悅彭氏交來一稿曰疫氣流行時所常有惟夏末秋初爲尤甚以其諸多暴戾之氣相襲而成者也老子有大兵之後必有凶年之說黄帝有五疫之至轉相傳染之間前代張景岳吳又可闡發於前本朝葉天士王夢隠研精於後無微不至靡得而言矣而復有所云者偶有一得之愚敢以略陳左右今歲乙酉之年乃陽明少隂二經主政去陽明燥金也少陰君火也燥火相搏症必繁劇而海上有一種陋習每至六月食以洋素以爲潔其腹而清其心可以免於病矣而孰知有大謬不然者聞今秋患時疫而死者半都此輩以其不識天時之反常飲食之撙節咎由自取於人乎無尤請試言之夫經月不茹腥腸胃已虚禀質不足之體外邪暗襲而不覺至圓满之期五辛八珍恣且所欲適値本年三伏之候天應酷熱而不覺其熱初秋之際天應凉爽而反倍其熱以身中自有之燥火引動天之暑氣地之濕氣加以諸多不正之氣紛紜糾纏元氣暗傷人在氣交之中受其蒸變此時不知趨離以却邪而以饕餮以攖疾雖欲弗病其可得乎然而不病則已病則必凶此何故耶以夏秋雜進腥膩生冷之物最易堆砌助邪傷脾伐肺舊邪不出新邪偶中及至凉風一起肺金應之肺旣覺困已失其治節之　邪無由宜下當截其撥亂内外相　暴不可當邪之經者上逆而叶下趨而瀉風動則轉筋土敗則肉削治不如法亦都不救邪之重者瀰漫三焦浸淫臟腑一有所觸衆邪立應以故施救不及隨卽死亡者比比然也故聖人有愼起居節飲食之訓内經有正氣存内邪不可干之論能循斯言則生機之理已備亦何取乎藥石之治療哉以質諸方家其有明以教我爲幸以上皆種榆山人之言也鄙人素不知醫無從質一詞但觀其議論明通似於今年情形頗爲切當爰更爲之推廣言之山人之所謂飲食之失宜非謂茹素之非謂茹素而非其時之非也今年六月天氣清凉風雨時作絺綌之服可以無需此時雖甘脆肥濃殊亦無害於身體至七月以後炎熇熾成暑氣逼人酷熱之燄炙手可熱而其時齋期已满乃反大魚大肉满口濃腥是則不能順天而動拘泥成見惑於鬼神之說誤之也蘇垣及滬上六月一月莫不茹素此原本乎月令薄滋味之義而創此舉者殆恐婦孺鄉愚不能盡信因以神道設教謂爲雷齋蓋六月雷電時作天威之震人人所畏借此以爲曾調能於此月中持齋列素則天怒可向於是聞者無不敬而信之自是而後凡値六月遂無一家不茹素然嘗見持雷齋者矣於未齋之前必大嚼數日以爲行將茹素先當預爲滋補也治齋期已满則又必大嚼數日以爲已茹素一月腸胃虚弱故當有以饜飫之往往因饜飫之故以致傷食因傷食之故以致生病如今年之疫氣盛行安能禁受以致急病而死者至於如此之多也嘗謂官府或因　兩或因祈晴致其誠敬出示禁屠其所禁者爲猪羊等畜而雞鴨則不在其列故每見禁屠之地每日雞鴨之死者倍蓗於猪羊一猪之命幾於百鷄鴨一羊之命幾于數十雞鴨平時不禁屠宰雞鴨之死决不至若是之多是名爲戒殺而不啻多殺又何益之有今之持雷齋者齋之前齋之後乃無不大肆饕餮大烹以養則是名爲薄滋味不啻厚滋味也一月之持齋且不得其時適値清凉之會而一月之後炎熱愈甚反不肯薄於飲食致生疾病然則彼之持齋也實悮於雷齋之一言以爲齋期已满雖終日大　雷神亦不見責而於順時令以薄滋味之道則置之不顧焉如是而欲持素之有益　乎不能且竊以爲滬上今年之疫症不盡由口腹而來也城中地狹人多街道穢惡故病者尤多城外則穢减矣是亦致疾之一端至於嗜欲之宜節寒煖之宜愼夫人而知之者當亦無煩贅言矣種榆山人精岐黄工吟咏醫戎醫術　　其妙與余爲文字交其所論必有根柢故錄其所言而更爲推闡數語於後 
[本館接奉電音]  
　　昨上午本館駐京訪事人飛電傳來七月二十四二十五二十八日上諭四道敬謹譯登○七月二十四日奉旨湖廣道監察御史員缺着金壽松補授欽此同日軍機大臣面奉諭旨本日引見之直隷候補道李興銳着于二十五日預備召見欽此○二十五日奉上諭本日召見之直隷候補道李興鋭着交軍機處存記欽此○二十八日奉上諭四川成都府知府員缺緊要着該督于通省知府内揀員調補所遺員缺着汪鑒補授欽此 
[稅司復任]  
　　總稅務司一缺中朝擬補何人言者紛紛莫衷一是兹悉赫總稅務司德君所保五人俱未見用總署已定派丁韙良君補授會已恭疏出奏請旨允准故豪基廠總稅務司公署諸西人及華人之辦文案者恐丁君任事以後或有更張未免於心戚戚各國駐京公使聞此信息咸紛紛命駕至句欄胡同丁公館中拜會道賀而丁 
 
 

Page 2

 
 
君卑牧謙冲答以雖有是說尚不足憑至各海口稅務司得此確實消息後藉電信以道賀忱者亦實繁有徒至新任英國駐華欽差赫德君本定於西歴八月二十四日卽華七月十五日履新視事嗣以關務尚無接手之人故復行文英國署理使臣改于　歴九月一號卽華八月二十一日接篆然接任雖有定期而赫君以繼其任者並非英人恐礙英國大局失英國利權因於西歴八月二十七日　情電奏英廷懇　　去駐華使臣之缺卽經英筵覆電准如所請赫德君接奉英廷電復後卽赴總署告知情由王大臣等歡喜有加立卽允許翌日出奏皇太后亦俯允所請七月十九日總署特請擬補總稅務司之同文舘總教習丁君韙良上堂會話席間諸大臣等頗有抱歉之象而丁君則達天知命並不介懷觀此而外間謡傳可以一齊息喙矣 
[星節抵臺]  
　　頃接淡水訪事友人來信云錫席卿大司冦偕衛靜瀾大中丞奉命查辦臺灣事件已於七月廿三日安抵臺北淡水矣 
[朝電開工]  
　　朝鮮將設電線情形已詳登前報兹聞佘澂甫太守將畿東練局防營撤去後於七月十八日回天津卽奉傳相奏派總　朝鮮電線工程事務太守以政體違和意欲暫請病假傅相不允旋卽飛調華洋員匠機具物料於廿五日乘永清輪船東渡駛赴仁川港口設局開工惟聞朝鮮多雨山徑崎嶇其官民又疲懶九月内已下雪十月冰凍恐於工作有碍太守雖嚴定賞罰星夜赶辦未識能於封河前告竣否也 
[金臺叢話]  
　　自東便門至通州謂之内河中間爲閘者五五閘各有官司啓閉焉七月十五日慶幾閘閘板忽折壞轉盼之際水勢若萬馬奔騰登時瀉盡粮艘民船淺不能進者以數百計次日倉憲停騐一日閘官趕緊賠修三日告竣然已交部議處矣按此事已見昨報通州近信内兹以所述較詳故再錄之○崇文門外花兒市街人烟最稱稠密七月十七日有一石工喚修髮匠整容事畢給以當十錢五文修髮匠嫌少之石工遽以惡語相加馴至爭釁石工猛持鐵錘撃修髮匠背同業諸惡少更助紂爲虐修髮匠幾斃拳下附近東城司署公役見之恐釀命案乃揮衆繋諸人押禁請訊○上月十九晨有農夫數百名環立禮部門前移時周少司徒德潤出署見之詢以故農夫惟跪乞施恩少司徒乃返署派司務廳司官詳加研訊據稱農等向來承種禮部祭祀牛羊馬各圈牧田其租歸大興宛平兩縣收納本年宛平縣驟擬加倍征收不遵者輙收禁追比因此各持承種地畝執照前來叩請收回以免牢獄之苦少司徒當諭諸農人各自回家次日會商再核○前報列右安門外任姓因姦致斃五命一案七月十九日經刑部將任綁赴市曹凌遲處死○上月初嵩武軍某勇在永定門外被妙手空空兒竊去當十錢三吊該賊正欲涉水而北以避窮追行至河心陡占滅頂岸上人見之急爲撈起救甦而錢落水中已冥搜無跡矣○七月十二日善厚齋軍憲自通赴都儀仗如雲威嚴顯赫軍憲年近六旬而矍鑠精神大有據鞍顧盼之意眞人傑矣哉○前門外柳樹衛妓館中突來一素不相識之人無端肆閙七十鳥惡其橫也指揮手下人盡情毆辱次日訪知其爲某王府輿夫鴇大懼閉門而逃○户部銀庫出副郎一缺已咨宗人府内閣六部理藩院等衙門保送一二員出具考語造具出身履歴咨送前來以便揀選查此庫差夙稱優缺各處人員莫不樂效奔走云○禁廷濬渠一事迭列報章兹聞所積淤泥已有多處挑盡惟明暗各溝垹底年久失修不無傾圯現將挑淨之處砌以灰土所有工料仍經該廠包承至禁城外護城河現擬由東關門外太廟後挑起水道統用荆笆木椿遮護以免冲去泥土該河向種荷花此次悉數刈去誠可惜哉○某甲家在南西門外關廂其婦稚齒韶顔丰神綽約秋波一轉令人之意也消七月十六日乘車歸寗行至南橫街西首陡遇土棍數人遇事生風恣情調笑婦怒詈之土棍遂散次日回來向夫泣訴緣由甲怒甚紏約數十人前往復仇訪知土棍俱藏某茶館内至則某茶館雙扉謹閉寂不聞聲甲在門外大詬並將匾額摘下正吵閙間一老婦由内出大驚問故甲以實對老婦云此鋪係老身與兒婦小孫活命之資兒在德勝門外貿易昨患　疫婦孫二人前往看視未回以故掩扉靜坐昨日之事實係茶客所爲甲不信扭老婦赴本管廳涉訟令其交出土棍老婦謂其擅摘舖匾亦不肯干休有好事者出與調停甲亦自知冒昧向之服禮事始得了○某甲係某邸包衣人日前在宣武門内大街路東一條龍酒鋪偕友沽飲復向隔壁某飯鋪要菜飲畢應付酒飯資三千有奇甲囊中僅京蚨一千數百文乞爲暫賒舖夥不允甲以其辱已也反唇相稽與之口角漸竟揮以老拳甲敗北復糾集數十人手持棍棒先擁至該飯舖摔砸什物怒詈申申兩鋪亦不肯相下棍棒交加若臨大敵闘畢兩造受傷者七人各自舁回調養因小忿而成大仇血氣剛勁斯之謂北方之强歟○七月十五日宣武門外某街設盂蘭會茶棚中满布紙紥人物裁筠翦紙巧奪天工中裝一回回人齎寳進呈外間訛言謂有回子身負紅櫃作買豬肉狀京内外回教中人以該茶棚辱已糾人前往争闘并發知單約同貫市昌平州東壩等地方回回於十四日晚在南橫街會齊一戰至日回人手持刀棍不下七八百名並有婦女無數幸回教人王子彬與該茶棚首事人稔恐釀大釁出與息事多方調處始各無言 
[蕪湖秋景]  
　　關書袁某秋季派得裕工口差適當洪水爲災收解稅金未能暢旰梁小若觀察查册疑其有弊立卽撤差邇時袁正抱病接諭憤極病轉劇隨在差次身亡觀察旋知其寃量加撫卹○上月二十二日爲財神誕期各業之慶祝千秋者鬥麗爭妍約數十起而以北門大街爲最盛自財神閣至城外吊橋上綵繒𤀺漾燈燭輝煌不夜城中恐亦無此光景沿途觀者紅男緑女粉白花香如入山陰道中幾令人應接不暇○有一鄉人衰態龍鍾背負草屨唤賣蹒跚至浮橋上偶爾失足問諸水濵屍身竟蹤影全無殊可憫也○青皮某甲無惡不爲亦彼中之矯矯不羣者日前闖至縣獄探視妬姦害命案内首犯李三寶禁卒不使入與之口角紛爭事聞於管獄官邵少尉將甲逮案重笞三百板枷號一月以懲刁頑人皆快之○蕪屬各圩田被雨淹没大半現高田之禾俱已刈穫統計僅得二成市上新榖每石七角有奇○近日積水已一律退清惟道署前直接尚墉圩尚多潢潦大堂下仍可划盆進出二○官塲探悉新撫吳子健中丞日内將到蕪屬各官咸在东于預備恭迓 
[通州近信]  
　　年例浙江剝船百號除承運漕糧外仍准運裝白糧多與價値令歲因守候過久又給恤銀十兩已屬格外施恩乃浙江十五起三十一號船户李乘龍十六起二十一號船户王泰立四十三號船户崔振邦竟敢攙水舞弊實屬玩法負恩刻奉廖糧道憲札飭津局將李乘龍等之船户斥革驅逐永不准復充如再有此等情弊定卽加等治罪以爲效尤者戒○善厚齋將軍於七月十二日拔隊回京通邑四街兩關紳商念軍憲駐通一年所部兵勇毫不攪擾地方深資保衛莫不感戴恭製萬民傘衣牌旂於十一日恭送到營是日倉帥坐糧廰通永道東路廰通州牧在文昌閣恭餞十二日卯刻將軍乘轎進東門自東街至西街出西門沿途紳商置酒餞行一時觀者如堵 
[城中失愼]  
　　前晚二鼓時本城老北門内穿心街富景軒茶肆左近某姓不戒於火一時烟燄迷漫不可嚮邇幸經附近春申君祠水龍奔馳而至協同隣人竭力吸水施救始得火滅烟消僅焚去房屋半椽至起火之由聞係遺火積薪以致燎原勢盛云 
[接篆盛儀]  
　　羅少耕太守於前日入署後晚上亥刻卽行拜闕接篆諸儀旋升大堂點夘書吏門子差役號房茶房軍健輿夫地保官媒人等均分班同候應名髓卽排班叩賀太守首諭書吏朂以勤愼辦公毋怠毋忽隨諭各差役謂本府辦公迅速所有應提人誦信票旣發所須立提解訊不得任意躭延貽誤公事又諭官媒曰凡有婦女犯案發爾收管者須奉公守法免干咎戾設有種種不合之事本府知之不稍寛貸　畢卽呵殿退堂昨晨海防廳劉司馬上海縣莫邑尊及印委各員命駕往賀絡繹于途聞太守偶憲署濕以致政體還和自邀浙醫飄健庵診治後已漸占勿藥之爻惟尚須悉心調理不得過勞因特禀明道憲請假數天又恐捕房積案繁多仍請葛大令權攝幾時以俟病痊銷假云 
 
 

Page 3

 
 
[飭添押所]  
　　莫邑尊接奉府憲咨文内開札奉督撫藩三憲飭知據高郵州禀稱所屬各縣署擬添設押所名曰閑邪公所以覊案懸未了之犯業由兩江總督奏准因卽備文通飭所屬到縣照議起造等由莫邑尊因於前日飭傳皂快頭薛升等進署諭以本縣押所向有九處業今應用者祗有四處如有空閒之處可攺造該公所者立卽查明禀覆 
[提訊刨棺]  
　　太倉州押解刨棺犯譚一峯馬錫二名到道後邵觀察飭發縣覊押候訊等情早已詳登前報兹悉該二犯係盜鎭陽縣方姓家女悺因之被獲前日下午觀察飭提至署升堂研訊二犯同供犯等均屬生意中人現因失業偶然作此勾當觀察問爾等於何日犯事何日緝獲竊贓共有若干答稱本年二月二十五晚犯案至三月二十九日被獲所有贓物均已繳案惟尚缺少些微盤詰至再堅執如前觀察仍飭發縣覊押以便解回太倉 
[馬夫被盜]  
　　某洋行圉人馮阿六家在西門外直西徐家匯附近東廟橋地方前晚三鼓後突有盜匪四五人踰垣而入所有衣飾銀洋等物盡數搜刮一空家人從睡夢中驚醒竭力狂呼該盜卽持刀恐嚇將馮連戳兩刀受傷倒地隨卽刦物揚長而去昨晨馮倩人協同該處廿七保五圖地保投縣具報未知能否弋獲也 
[誘妻送縣]  
　　本縣訓術司李某向以城内軒轅殿爲公舘上月廿四日其妻某氏被當差之王某誘匿無蹤至廿七日經李將土尋獲扭至寓中責以藤條百下復移送上海縣請懲莫邑尊准卽押候訊究 
[發落賭案]  
　　昨報列賭徒狡猾一事查此等賭徒卜晝而兼卜夜喧呶達旦鄰近苦之經法包探等四面兠圍始獲兩起計徐朱林俞四名昨日解案均不認承太守以俞朱林三人狡猾游供各責二百板枷號一月徐責二百板免枷 
[會匪移縣]  
　　會捕局勇陳桂荃等拘獲會匪兩人已登報牘昨解公堂張祖順供稱原籍湖南前日遇見同鄉童姓約伴至閬苑第一樓啜茗驀被拘拿翁太守詰其素習何業何時到滬寄住何處許連陞是何人所帶小方布上盖紅印黑字有何用處張稱小的向售皮絲烟與許實不相識於五月初五日抵金陵此布在金陵時由友交下四張小的誤認爲質票所以藏在身邊太守謂布共五方爾等本有五人啜茗諒必由爾分給各人究竟何所用處共有若干張張仍執定是當票太守斥其胡說復问現住何處答稱住某營後哨某哨官處因有表兄病死擬代盤柩回鄉尚有分子未來是以暫待韓松林及胡某均是朋友太守隨詰徐德標卽昨報誤爲瞿三者據供安徽人與許爲友太守問素作何事可曾到過漢口及甯波等處現從何處來此此等小方布存在身邊何用答稱從福建來申並未到過甯波漢口於六月間到過七月來此借住泰安棧太守謂爾在漢口做得好事後經敗露附坐江孚船前來究竟現住何處徐供前曾當過營勇與二馬路胡阿金同鄉有二三友人現已前往吳淞此布不知何用太守以兩人一派胡言着卽移縣辦理 
[獲屍成殮]  
　　前有瘋人某甲在英租界鄭家木橋西首河沿投河尋死經人援救該瘋人竟從大陰溝進去及由其父得知赶至蛇行入内探無縱跡等因已列前報兹悉昨日將晚時屋身已經汆出當由巡街捕報知捕房立傳地保知照屍父備棺成殮矣 
[冒官撞騙]  
　　甯人某甲及張某等曾向某署家丁言有現寓英會審署後面楊姓家之江西人蕭某係部選震澤縣知縣業已到部領憑順道來滬將欲履新惟尚有應需各欵缺少銀洋五六百元欲用一家丁苟能措墊者帶同到任派以美差該家丁答以略辦則可設要如數則力有不能甲囑同往見蕭某卽將部照文憑交閱并商一切該家丁謂容措辦再覆去後告之友人咸疑是誑騙者前日在城中三牌樓地方撞見某甲軋至茶舘向論爭執多時旋有人向該家丁言蕭某頃在縣署拜客莫大老爺擋駕未見該家丁聞之深恐是眞官貽禍託人管押自至縣署訴明前因莫邑尊卽飭差拘甲昨日下午邑尊親至會審署會晤羅太守飭差持片往請蕭某居然乘輿而來邑尊隨謂做得好事命帶到署候訊并聞該家丁已先交洋百元其轉輾經手者連蕭共有五人均已開明姓名請提當卽續獲到張某一人至如何訊供各情再行探錄 
[開釋女犯]  
　　葛蕃甫大令在閬苑第一樓拘獲違禁吸烟之謝陶氏及堂倌諫阿三分别枷示等情已登前報嗣差保等將該二犯該　門首一時觀者密若堵牆因爲帶入彈子房外仍復擠擁不堪捕頭恐肇事端禀知大令地保亦禀稱該氏染患時症大令因法外施恩諭將該氏之枷開去着具嗣後不再往烟館切結并覔到的實保人然後釋去祗留謝阿三一犯依舊荷校門前而觀者遂若晨星寥落矣 
[法界公堂瑣案]  
　　高家行人高炳南偕叔祖松華遞禀聲稱胞兄新增於本年三月二十三日去世至六月二十日父親亦經病故寡嫂徐氏於七月初五日歸寗後至今杳無音信前向探問闃其無人鄰人言嫂氏於七月二十二日到申因卽來申尋訪途遇友人告知下落遂於二十八日尋至甯興街公和客棧見其與一素不相識之男子同住棧中因之鳴捕將嫂及數歲之姪女拘入捕房解請訊理翁太守詰訊之下高徐氏供稱夫弟欲將小婦人强佔不從又欲價賣故帶領女兒至申意欲傭工度日太守謂然則豈有家中不通一信之理且旣要傭工自應卽去爲何住在棧中據稱夫弟欲將爾價賣亦隨處可控爲何留滯他鄉隨詰解案之朱阿五據供素習成衣家中亦在該處與徐親戚七月二十四日從家來申路遇徐氏母女云及欲至滬傭工且託小的挈帶時已傍晚憶及有戚串在公和棧中故領至該庽暫住一夜以待明日入城尋覓荐頭太守問爾住何處答稱小的往虹口去太守問松華炳南二人曰徐氏所供爾等諒早聽明伊云伊母知伊到滬爾等今日姑將伊領回家内卽往伊母處問其究竟知伊到滬否下期可到案禀覆切勿有悮朱暫押候核○前報列六合人韓長白欲領寡嫂水氏水氏不願涉訟公堂等事昨復集訊各訴緣由翁太守謂長白曰爾旣與水氏爲叔嫂經歲未見一面難怪其不肯同回况王戴氏知爾欲將伊價賣事亦未始無因隨謂韓水氏旣願入堂姑卽送去遂將婚帖給該氏收管飭卽發堂搜出之零星物件給還長白其洋十六元待往馬瑞和雜貸行問明再給隨謂王戴氏照爾所說果屬一片好心然觀爾情形亦非善類此後不准到堂探望倘被查出定予先懲○官硝舖高玉豐店主具禀聲稱法界安隆萬元等料泡店應用硝磺不來領買所有料貨托稱用藥水製成諒必購用私硝請爲傳案至英界四家已在英公堂具結每店按月認硝五十斤翁太守准詞傳到姚玉興馮肯堂楊應宗等明白開道着每月認買硝五十斤下期具結呈案三人遵諭而退○陸朱氏控稱家住八仙橋兒子七歲名阿金於二十八日七點鐘時出外買赤沙豆陡被顧金海誘匿四面找尋不知下落因此將顧送案翁太守詰訊之下顧母顧陳氏投案訴稱兒子並不曾誘伊小兒實係自已走失陸朱氏堅稱被顧誘逃已非一次且伊現開烟館太守詰顧年歲若干答稱十四歲太守令帮同陸朱氏出外尋兒并先將顧陳氏釋出覓保到案將顧保去 
[鐵筆助賑]  
　　我湖錢君瑑初工鐵筆爲徐褎海先生高足弟子鐘鼎大小篆無所不通遠近賞鑒家謂得蒼勁之氣紛來求鐫今因憫災區之廣立願減潤助賑陸續惠擲倘有聞風興起翰墨中又添一重佳話矣[  陳竹坪謹誌]  
[上海絲業會館籌賑公所施少欽七月廿九日經解山東賑銀]  
　　謹啓者今匯解山東第九批賑銀九八元一萬兩備函仍託登萊青道方佑民觀察并匯票請排遞送撫轅騐收卽飭紳士潘振聲孝廉則敬四小兒具領查放○附登今交江孚輪船解去鎭江英洋一千元函託張廉泉先生查收代放○本月十八日解廣西賑捐九八元三千兩同文報局一併匯交　佑之先生查放登報奉聞謹呈公鑒 
 
 

Page 4

 
 
[奉懷謝湛卿刺史寄請晒政]  
　　客路棲遲樂宦遊繭絲保障課從頭琴堂蒞治憑函夏棋局消閒羡奕秋翹企樹雲同想像感懷萍水任勾留優優展布經綸裕好向旂常奮壯猷[  鄉愚弟王恩薄拜稿]  
[乞巧詞]  
　　今夕何夕思陗然銀河欲渡窺星躔家家兒女陳瓜果乞巧殷勤禱向天願得鴛針齋度澈更看蛛網玲瓏結痴情不斷語喁喁豈料天孫翻羡拙天孫日日住璿宫曉弄機絲到月中織錦可憐煩帝女聘錢猶恨負天公牛郎隔絶空相戀一年一度今宵見靈鵲纔塡萬里橋陽烏已照三霄殿玉露金風總斷腸人間那識意蒼茫炊無珠米難爲婦贈有金刀可呢郎人天一樣須憑藉不在靈心相乞借何况總明憂患多大都福分痴頑化君不見百子池邊渺綵樓長生殿裏恨悠悠玉環巧笑同飛燕身世何如盧莫愁 
　　申左夢畹生吟席閱報章每欽偉論輙想英標惟是柳號先生悵陶潛之隠姓蘭爲君子疑鄭穆之徵名執訊未通有懷始達僕前逢七夕偶感雙星爰成乞巧之詞聊作驅愁之計乃昨讀大著乞巧說系以語紅樓絶句二章詞旨清新丰神婉約苟非題來素壁名託倩娘詠罷杳匳嫁從韓偓則夫瘦香校書者旣屬胸吞有篆必非貌等無鹽荳蔻梢頭縱遲春色枇杷花裏豈乏良緣而乃顧影自傷掃眉陡慘紅牆碧漢明知事本荒唐白傳青娥遂至感同淪落能勿唤春婆之夢續秋娘之詩乎用託長吟並伸短札藉君雅士貽彼佳人僕素閑彭澤之清不作揚州之夢而憐才勝於慕色顧曲淡於聞詩雖商婦潯陽未聽琵琶之調而坡仙湖上願參琴操之禪則此一詩也亦將使墮溷花枝早離宿垢沾泥柳絮　懴前因云爾書附鴻傳名偕豹隠欲知姓氏記竹間三徑之宗試問里居在茶品六泉之地[  淮海青衫客拜啓]  
[上海三馬路與昌絲棧陳竹坪經募賑捐七月念八日第五十五次清單]  
　　竹苞松茂求合家平安洋十元錢瑑初刻潤移賑洋十元箇中人元卷移助王春此二户各洋二元慈東隠名氏延陵知非子病痊完愿人三户各洋一元饒記陳潤松陳澤光三户各洋五角無名氏錢八百文虞山棉力子爲病痊合家平安許印善書移助洋一元虚對洋一元○與字二百零二册大團會隆典吳德時二户合助洋八元○與字一百九册三灶鼎生典經募宜爾居献芹子汪瑞周周振泰周振源金素行堂頌椿居士無名氏八户各洋一元蘇大成敦仁堂王不書名保平安四户各洋五角以上十二户共來洋十元○與字二百七十三册新塲元源典洋一元又經募月良齋洋二元程星台孫香泉貧如洗隠名士不留名五户各洋一元善居五福心兌居不留名四户各洋五角以上十一户共來洋十元○與字二百七十一册新塲公益典節省中秋筵移賑洋三元四角又經募不留名四户合助洋三元一角以上五户共來洋六元虚對洋一元○陳桂記陳募記任靜記梁味記顧杏記梅海記六户合助洋一元○與字二百念一册馬橋同和典洋四元○與字二百三十九册南橋德昌興洋四元又纔募鼎豐公記添吉祥助廣西二户各洋二元恆泰賚恆興二户合助洋一元五角汗厚載瑞興二户各洋一元吟花散人文采章義盛甡鮑瑞泰四户各洋五角德昌典衆友折　錢二千五百文戴殿邦錢三百文以上十三户共來洋十六元○與字二百一册長興裕生典洋六元○苕溪壽仁經募寶善士洋五元孫字洋四元子字洋二元求保瘧止梅字常字三户各洋一元春字家字口字榮陽氏隠名氏五户各洋五角附字洋四角合字保廉氏永寗氏廉字昌字思義氏求安氏七户各洋三角敬字誠字恤字辰字心字五户各洋二角以上念四户共來洋念元○與字二百念六册周浦仁和典各友節省移助洋四元又經募怡記景記二户各洋二元楓蔭山莊洋一元以上四户共來洋九元○與字二百念册坦直橋信昌典洋一元又經募周俊心　昇轉募指廣西洋四元程韋庄信昌各友折中秋節酒移助施鑑堂原三户各洋一元程殿卿胡愛君程鶴鳴三户各洋五角周俊錢五百六十文程寶卿錢四百文王文卿錢三百文朱丁幼不留名二户各錢二百文以上十三户共來洋十一元○弘農翼求妻病卽愈洋十五元又助沙州洋十五元無名氏助沙州洋二元以上二户共助沙州洋十七元○本日共收洋一百六十二元五角虚對洋二元錢八百文合并聲明 
[浙省撫轅抄]  
　　七月二十三日運判湯宗望禀知運司綱鹽局委徽州公幹前署巄縣徐幹交缷准補桐鄉縣束允泰俱禀知藩委調簾差回省禀到鎭海縣丞徐廷勲禀知藩飭赴任叩謝○二十四日主簿王錫瓚禀辭藩委分金差遣○七月二十五日即用縣朶如正藩委調簾差交缷百官厘局回省禀到巡檢梁德封禀知丁父憂 
[江督轅門抄]  
　　七月二十三日新授湖南藩臺龔易圖到湖南府經端木道源奉委來採辦桑樹○二十四日浙江候補縣董開汾由江隂來 
[蘇省撫轅抄]  
　　二十八日候補直隷州吳葆俊禀知辭奉委赴海州會審案件督憲曾宫保於八月二十日壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
　　大英醫院 
　　公平爲記貨眞價實 
　　老鋪在上海外洋涇橋分設天津紫竹林 
　　漢口黃陂街 
　　本藥房開設上海多年存心利濟素蒙中外仕商推許馳名遐邇爲特不惜工本精益加選俾使藥到回春功　 
歸實效是則小院亦有厚望爾賜顧諸君請認明　號庶不致誤泰西壯陽酒調經種子丸生髮香水戒烟各藥肉液鉄質酒婦女白帶丸光面香水乾濕癬藥平胃潑心酒發司夫鉄丸艶容粉水光明眼藥本院衛身酒平安保胎九　斑藥水狐臭靈藥十全大補酒百補固精丸染鬚髮水瘧疾症藥沙士罷體酒神效清毒丸固牙香水除臭蟲藥百補藥酒萬應腸紅丸去油漬水止牙痛藥風濕立愈酒化痰止該丸汗斑藥水白濁妙藥 
　　修文書舘活字版出售 
　　本館監製各體大小銅模鉛字花紋刻版並各式刷印機器及各種印　 
字墨料等件一切俱全隨需出售又用活字印古今書籍工巧式美料精價亷一應包辦無誤凡士商賜顧者請至上洋英租界三洋涇橋北江西路東角第七號修文館活版所面議爲荷 
　　脫離苦海 
　　余受洋烟之累久矣屢思戒絶苦乏良方前閱申報有武牀胡氏揚名之積善堂戒烟骨可裝在鎗上吸食頗有靈騐遂往購服之半月後果然面轉紅潤而烟癮　除矣故遂代爲登報揚名如諸君欲戒烟者祈向申北老旗昌後廣肇公所東首鼎生　 
綢號内買之試吸數天便知奇騐並非庶語耳倘各外埠欲買者祈托各信局可也泰康茶棧許竹笙啓　 
　　經售股票 
　　今買德泰莊金烟股票一百十股每七錢余卽更換　　 
報一百十股每股貼進銀廿七兩其電股隨卽售出每股洋六十八元　除用外凈合價七十六兩七錢特此申明經售人錢鳳林告白　 
　　范氏修譜 
　　浙江曾稽皇甫庄范氏宗祠續修家　所有後商遷居各省者恐未週知勢將遺　待此佈告同宗諸君務於年内請將本支先世諱字官職生卒配　及本身生年月日兄弟子女詳細抄寄紹城昌安門外皇甫庄後范　　 
朝議第范宅以便彚輯無悞或寄無鍚浙鹽公堂柏年處並祈閱報諸君傳告范氏後裔知悉不勝感激之至恭献房廿八世范炳文世淸譜名廣澳廣　號茶山柏年公啓 
　　買呂宋票要覽 
　　現售英十月份票 
　　本行開張以來無論大小得彩住址姓名隱不登報受實惠而免招搖此本行　重之至意大蒙遠近　可生意愈盛進票愈多號碼約略可揀今售十月票全張半張分條價照大市遠處函購原局回件得彩立卽兌現上洋棋盤街北發記行啓票　 
　　書　發售　　本號所售石印文府宏括兩種書籍之精工文題之多少早經登申滬兩報現兩書所存不多諸君欲購者卽來面定再文選一書價目亦早登前報其書現已出齋仍在本號及書坊銷售所有各岸已另派人至湖南湖北江西南京河南福建蘇杭揚州天津京都前往銷售該處均　 
另有招貼望諸君認明不致有悞上海大馬路鴻仁里長順晉啓 
　　同感大德　 
　　余友之妻三孕而三墜友妻去歲又結珠胎料必難保門驚駭　閱申報知悉上洋中和里内詹誠德堂妙製神效保孕丸極有奇驗卽託友人往購服之更然平安今春幸舉一男可見該堂　丹妙藥名不虚傳僕内子素患白帶已有二載至今面黃身瘦鎏出之物今如淸水多方醫治毫不見效幸蒙余友述及前事並稱該堂各藥屢試屢驗故託局往購十元藥未半面病愈理應登門叩謝奈有山水之隔特書數語寄登貴報以誌不忘也尋江黃陳二宅仝拜 
　　保德蘭四門町泥出售 
　　才倍賣利　說哦勃　　四之四門　較别種均高久已馳名今運銷中　　欲購或定辦者讀移玉來行面　可　經手中　各處　記洋行啓 
　　新開寳文閣書莊　　本莊開設上海英界四馬路口老巡捕房南首胡開文墨莊内發兌經史子集詩文詩賦以　 
及鉛板石印東洋銅板各種書籍○仕商賜顧請認本莊招牌購置價目格外從亷以副雅望謹啓　　舒藝室全集出售 
　　松并張嘯山先生道高望重大江南北已久知名平生著作陸續待刊所著舒藝室全集雖經付梓未廣流傳今特重爲印每部售洋二元卽在本莊及各書坊發售但所印無多欲購者須早顧爲幸上海棋盤衛北寶文閣啓　 
　　葛僊翁时後備急方 
　　是書葛仙所輯陶隱居增補其方多今所未見者觀二君自序一方一論皆試騐錄之葛陶二君世共知有道之士於學無所不貫於術無所不通此書修入四庫全書所載天一閣藏本世所罕見今覔得原本校刊以公同好每部洋八角上海四馬路口實文閣發售 
　　新疆奥圖風土攷　 
　　是書於疆域風土攷覈甚詳爲請求輿地家所不可少之書現存無幾欲購者向上洋各書坊購辦可也　　 
　　立斃臭風水 
　　創製此水效隱異常通行數載四遠馳名每瓶錢一百四十漿衣藥粉四十二仍寄上洋四馬路口城濟　代售　　新出尺牘靈機 
　　是書向無刻本爲書啓家藏稿旣爽直而又婉轉引經據典别類分門一掃古時尺牘俗套寔近時冩信新規且無論士宦及行莊店號等均宜熟覽後附四民湏知亦應酧世事曁出門人所宜知者足洋二角五分託上海四馬路文宜書局代售 
　　新刻華洋單書 
　　自法人侵犯安南至今止所有○上論奏牘　事彚輯成書每部洋三角寄售上海四馬路賣文閣並各書坊發售　 
　　新出西學課程彚編　 
　　是書係出洋肄業同人所譯沈仲禮參軍所校刊於泰西書院規條分晰至精學術名稱釋舉悉備西學家宜人置一編價一角半寄上海天馬路格致書室出售　 
　　八月號單已到 
　　經本行售出四彩一張二彩上附彩一張五六彩數張以下小彩不及細登外埠信至速來兌洋因區區千數小彩不細聲明現售九月票全張分裁價照大市○諸公欲奪大彩祈早來購亟至四馬路無誤 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英　 
國製造之法較前更屬精巧今有新式銅鐵大砲來福洋鎗大小銅帽粗細火虊挖河機器大小各種俱全倘有貴客紳應需各種各式祈至小行視樣面議價目格外公道特此佈聞中同治十三年六月日地亞士行啓 
　　玉成婦德 
　　余耽煙　歴有年矣屢欲戒除因氣體素弱未敢妄試以致貽誤至今不意今歲入秋後一無災疾見煙日漸厭食繼更作噁日久竟然忘食竊思世之患煙　　 
者多從無如余之絶癊者殊不解其故仍徧查室人始知内子濳將詹誠德堂　 
三香膏和入煙中致使逐漸斷癊余子是服該堂製藥之妙濟人之深至于玉成婦德特其無心之功德耳目下煙癊已斷精神倍長身受大德愧無以報爰　 
綴數語登報以誌欽感乙浙江受惠人羅國勳謹白 
　　看書卽知戒烟法 
　　此書蒙克王爺賜鑒定章倉塲　憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癊愈百病增飲食豐容　冬月手足不冷夏天身體不熱　髮竟可轉黑曁痿復能種子每兩價銀一兩每癊一錢服丸三兩除根惟　丸無凸凹形者卽係假藥　 
另有狐騒臭藥每料一元三日除根雀班藥半元十日退溝髮秃藥六角半月重生淋癊等藥兩角逢　瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街加憑衖金陵城内土街口生堂同啓　 
　　專收彩票 
　　本號分設在上海巡捕房三馬路口呂宋烟及呂宋票門庄零售號頭上皆盖腰子葉英字印廣揚興啓　　四鞭壯陽種子丸 
　　世人皆知飲三鞭酒可以壯元陽扶相火而不知鹿鞭之外尤有馬鞭之爲用更神緣夫馬足日行千里馬性徹夜不眠神壯而長力强而勁故　 
取其鞭以配藥較之鹿驢等物不啻百倍其功余友陸君少時色慾過度精血兩虚未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽一方專以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出方見示余不敢自私因而照方單藥記合監製務祈公之於世庶使求嗣者皆無遺憾焉此丸專治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過取以便人云廣東延春閣分設上洋河南路開張　 
　　仙傳延壽丹 
　　此名走運百打名能二語之門 
　　方得自大明徐春甫太醫所傳昔日兩川有一大人名陳轉渾到于靑城山下見一婦人在高山上望南行　 
如飛約年三十餘歲手執棒一條赶一百歲老兒轉運問婦人曰因何打老兒婦人答曰是女之孫我及五　　 
餘歲老兒一百一歲是老兒不肯修煉服藥所以之轉運下馬跪拜曰願求此方傳留救濟世人因取　 
焉能治五勞七傷陽氣不舉眞氣衰弱精神短少不行走小便無度眼目昏花腰膝疼痛兩脚麻冷每服　 
錢服五日便覺身輕服至十日精神爽快服二十日言響喨手足輕健一年白髮轉黑行步如飛久遠服百病消除長生不老每瓶洋一元上洋英巡捕房對門廣東接元堂何均年選料監製　 
　　新出尺牘咸宜 
　　尺牘之選不拘一格是　條目分明辭句確切較大都之所刻尤爲顯豁詢屬雅俗共賞攸往咸宜也每部洋二角半寄上海各書坊發售　　五四三温火車糖發售　　　 
　　如貴客欲買者或幾十包或零拆亦可價錢與别家格外公道請到本行帳房看樣議價可也大橋花園對門老太古帳房謹啓售 
　 
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年七月二十三日京報全錄]  
　　宫門抄○上諭一道錄前○發抄旨七道○疆撫劉奏遵議免死人犯到配安插章程摺○川督丁奏請飭議祀典摺○滇撫張奏審明擬結摺○陜督譚奏請借補守俻摺子○七月二十三日吏部翰林院廂紅旗値日吏部引見四名○謙光續假五日○召見軍機徐桐○發抄彭祖賢奏補用令陳福忻期满甄别奉旨吏部知道欽此○又江夏令羅緗調署荆州牧奉旨吏部知道欽此○李鴻章奏張家口都司王金榮蒲河營都司張鳳池對調奉旨着照所請兵部知道欽此○禮親王等奏户部主事王汝濟充署軍機章京奉旨知道了欽此○李鴻章奏漕運通判丁崇欽三角淀通判李占春對調奉旨吏部議奏欽此○又保定營叅將陳本榮補督標中軍副將奉旨兵部議奏欽此○又請將辦理團練之津郡紳士奬勵奉旨此次天津及畿東一帶捐資團練未動官帑該官紳等辦理得宜尚屬著有微勞鄧啓元等均着照所請分别奬勵該部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲遵議攺發秋審免死人犯到配安插詳細章程恭摺仰祈聖鑒事竊准刑部咨議覆新疆遣犯奏請酌量變通一摺内稱嗣後遇有秋審减等之犯卽命同妻室子女發配車輌口糧一併由沿途地方官撥護資送並請飭下撫臣飭屬妥議章程同户部前議各條奏明辦理等因嗣准欽奉恩旨查辦減等條欵到營復慮人犯太多沿途支應不易新疆急難安插議將陜某山西四川直隷山東河南七省人犯先行起解餘仍照例定地發配俾得從容就理尤見恩深慮遠體貼入微當經先後飭議去後查南路各屬相距較遠或待輾轉議覆尚需時日且荒地無多部臣亦謂無須在此數處安置罪犯北路鎭迪道屬迭據查報遺荒甚多臣昨開拔赴省沿途察勘情形屬寔請將七省人犯陸續飭令起解先儘迪化州境安置次及阜康奇台昌吉綏來鎭西哈密等廳縣前奏請交屯官兵目管束係指種地當差遣犯而言此項秋審減等非軍遣以上罪名可比投之遠徼無非爲興屯起見現値諸務創始提臣移防未定撫標兵制未設兵屯考察刻難就緒且地段大小畝數多寡渠水衰旺均難一律應請俟各犯到配擇其年力精壯有室家者由地方官酌量多少隨處安插之交鄉約領保分撥荒地與平民櫛户錯壤犬牙相接出入守望同兹作息使其有所糾察仍飭地方官按季查騐以昭愼密其隻身人犯及不能種地之人卽交配所衙門役使或酌令小貿届時察看辦理俾資鈐束農具牛籽房屋食粮等項應請照新疆墾地户民例從優借給分年繳還並酌量年限准其入籍爲民仍按甘肅屯墾啓徵章程量爲展緩年限俾知格外從寛官犯有能督辦開墾地多穫廣應卽遵照部議隨時奏請减釋惟本年恭逢恩詔减等之犯較多查甘肅一省已不下八九十名若直隷山東四川更不止此合計七省當在千名内外無論由何省起解出關甘肅係總匯之路此項人犯隨帶家室口粮車輛等費需欵尤鉅甘省及關外州縣均屬瘠苦不但難以賠累卽籌墊車粮銀兩亦不易易應請准照實在墊發數目作正開報以示體恤又查烏魯木齊伊犁遣犯向有鐵廠捐銀及鉛廠帮捐衣物例酌定年限准其分别爲民回籍此等官犯可否倣照辦理令其帮捐屯田經費或援照軍台廢員贖罪章程按日月之淺深定捐輸之成數准予回籍免遣統將銀兩解交藩庫存儲以俻屯墾撥用之處非臣下所敢擅請再部臣謂宜時加安輯無苛剝欺凌俾人盡樂生洵屬確論臣自應嚴飭各屬諭令各該鄉約户民一體遵照第各省差役護解人犯需索誅求在所不免哀此覊縲何敢申訴今許僉配妻子携帶財物之犯必多應請旨飭下各省督撫嚴飭所屬先行出示曉諭准於點騐起解時當堂呈明財物塡註解牌以杜搜索倘有前項情獘許各該犯臨時喊禀一經審寔立予痛懲其餘未盡事宜容再隨時奏咨辦理至户部前議各條應俟制兵一律設妥撥地試種已有頭緒再行另案詳細奏報所有遵議安插七省秋審免死人犯緣由是否有當謹會同陜甘總督臣譚鍾麟伊犁將軍臣金順署烏魯木齊都統臣升泰恭摺具奏伏乞皇上聖鑒訓示謹奏軍機大臣奉旨該部議奏欽此○○太子少保頭品頂戴降三級留任四川總督臣丁寳楨跪奏爲請旨勅議四川峨眉山祀典以彰崇報恭摺仰祈聖鑒事竊維古聖王之制典也凡有功德於民者則祭之又禮有曰天子祭天下名山大川又曰山林川澤邱陵能出雲爲風雨見怪物曰神有天下者祭百神是山川之能著靈爽於民者皆應致祭明矣我國家祀事修明凡有功德及民之神無不報以馨香垂爲祀典甚盛舉也臣到川後竊見四川峨眉山毓秀鍾靈天下皆稱爲名山川省共資爲巨鎭凡遇民間水旱疾疫遠近祈禱輒應盖由其孕育者厚故庇蔭者廣而地方官並無馨香之報四川士民深以爲歉臣謂峨眉一山旣爲民生攸賴似應在歲時致祭之列而地方有司歴無牲醴之敬似非所以昭誠感合無仰懇天恩勅下禮部詳查議定典禮奏請施行俾山川沐肸蠁之隆士居遂祈請之願實於盛朝崇德報功之義更昭美備是否有當理合恭摺敬謹具陳伏乞皇太后皇上聖鑒訓示謹奏軍機大臣奉旨禮部議奏欽此○○雲南巡撫臣張凱嵩跪奏爲署同知藉案科罰銀兩尚未入已審明擬結恭摺仰祈聖鑒事竊前署大關同知候補同知直隷州廖世清藉案科罰據該廳紳士控府查訊禀經臣會摺奏叅革職提省審辦光緒十年九月二十六日奉旨着照所請吏部知道欽此欽遵行司委員補用鹽提舉鄒馨德往提人卷並確查去後旋據該委員禀查明廖世清罰捐之欵當經撥修京銅運道橋梁及城樓科房監獄等項共銀八百三十六兩各案據其被罰人數較多碍難逐一提省批飭該管昭通府督同接署廳就近勘訊嗣據禀覆提齊被罰人户調卷查核原斷均尚平允所修工程亦皆實在委無枉斷虚冒入已情弊並將各原卷申解隨經發委一併核審去後兹委員雲南府知府鄧華熙等審明擬結由升任藩司剛毅臬司史念祖覆審會群前來臣覆加查核緣廖世清四川江安縣舉人遵例捐知州選授雲南鄧川州知州勞績保升同知直隷州知州光緒十年三月委署大關同知到任後查看京銅運道橋梁城樓均因兵燹坍塌衙署除前任修理外而科房監獄仍多朽敗估費禀修一時無欵可籌適因到任之初准理詞訟及前任積案多至三百數十起及提案質審無非口角錢債細故微嫌各逞刁健經年未結該員因前項工程費正無出卽擇其爲富不仁情節可惡而法無可施者罰令捐助工銀數十兩或百兩寛免深究陸續斷結梁興發等二十一案共收銀八百三十六兩以城樓係由營經管卽提銀二百五十兩移交同城遊撃馬銘興修其京銅運道橋梁及科房監獄各工或派團保等經手或由書役領修均有結領存案全數撥用無存被罰各户因事非本願各有怨言並因該革員興修各處工程曾分派親屬監工適該紳陳寳福等先後由川探親回籍聞知遂疑該革員有審斷不公及包攬情事查明被罰案由控府查訊取結禀經臣會摺奏叅革審委提人卷並查明罰銀數目各有案卷底册被罰人衆飭據該府廳禀覆提訊原斷均尚平允工程亦皆實在委無妄斷及虚冒入已情事發委審明由司覆核各原案審斷均屬相符審擬具詳前來臣查已革候補同知直隷州知州廖世清禀修地方工程並不妥爲籌欵輙藉案科罰銀至八百餘兩雖訊無枉斷情弊所收銀兩悉充公用惟事前並不禀明實屬違例濫罰且查該員署任數月貌似急公能事而粗疎任性不洽輿情業經革職應毋庸議陳寳福等所控雖未盡實事出有因請免置議被罰之人梁興發等經昭通府提訊省釋罰項分别照例飭道辦理除供招咨部外所有審明擬結緣由謹會同雲貴總督臣岑毓英恭摺具陳伏乞皇太后皇上聖鑒訓示謹奏軍機大臣奉旨該部知道欽此○○頭品項戴陜甘總督臣譚鍾麟跪奏爲揀員借補要缺守備以裨營伍恭摺仰祈聖鑒事竊查陜西漢中鎭屬留壩營守備辛仲武升補華陽營都司所遺守備員缺當經轉飭揀補兹據署漢中鎭總兵姚文廣呈稱遵卽在於合例儘先人員内揀選得留陜儘先補用都司鄧名揚精敏幹練熟悉營務堪以借補造具履歴册呈請核辦前來查留陜儘先補用都司鄧名揚年强技嫻營務明晰以之借補留壩營守備員缺洵堪勝任合無仰懇天恩俯念員缺緊要准以該員借補留壩營守備以期得力如蒙俞允俊接准部覆後卽行給咨送部引見以符定制除該員履歴清册隨摺送部外謹會同署陜西固原提臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵議奏欽此 
 
