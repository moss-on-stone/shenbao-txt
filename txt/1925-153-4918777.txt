# 1925 - 153 - 4918777

 

Page 1

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *   
 
 

Page 2

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *   
 
 

Page 3

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *   
 
 

Page 4

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *時評 
[同情（冷）]  
　　時日稍久而眞相明眞相明而同情自多此不能强爲者也試觀今日北京國外人之議論以及海外各國人之言評非若前之偏袒一方矣故今日最要之端莫如一面力爭交涉一面向國外宣布 
　　宣布之言不必枝節祗擇扼要而人人能知之數語如並無黨人在内並不死傷外人以及警告後一秒鐘而發槍發槍前未曾開放空槍等實事以請世人公平推想可已 
[國内專電]  
　　北京電　頃令滬變經大員查慰巿民激於義憤輟業累日損失滋多再派鄭謙馳滬妥籌救濟詳查巿民被害情形呈報爲交涉根據（十日上午一鐘） 
　　北京電　昨電外部駁覆照會昨夕已將正文調製完整今早沈入府陳段後派劉錫昌送交領袖義使（九日下午一鐘） 
　　北京電　佳（九日）閣議駁覆使團滬案照會以部稿太軟决加重數語明日府議後再發另照會日使爲滬紗廠殺害工人要求懲兇賠償並决對紗廠案單獨交涉 
　　北京電　内部建議頒令着各省區各界恢復原狀免重大犧牲政府負責辦理該案務達圓滿結果（九日下午一鐘） 
　　北京電　青（九日）閣議討論蔡曾兩陽電一庚電報告滬情庚電謂經約許沅張壽鏞常之英會商善後辦法華界先開巿并謂法美義領事願盡調停至駁覆使團照會先送其他條件須調查詳報到後再開單交涉例案陜財廳梁文淵免侯國藩繼 
　　北京電　蔡曾陽（七日）電滬案彼害死者二十餘傷者正查英人無一死華界六七八三日停巿法租界魚（六日）開巿商學會提案即在商會討論提先决四項（一）租界解嚴（二）撤退陸戰隊（三）釋被捕者（四）交還侵佔學校公所餘撤領懲凶等十三項亦當次第提出法美各領亦不以英日舉動爲然事有調解望外部閱電後即將駁覆全文電蔡曾許查照並催速查死傷確數 
　　北京電　外部因許沅已就職對滬事謂不無交涉途徑（九日下午一鐘） 
　　北京電　倫敦急電英國會議員質問英政府上海租界當局何故擊斃華人巿民今日在倫敦國會當有激烈辯論（九日下午一鐘） 
　　北京電　俄館息此次滬案激成世界問題第三國際已通電世界四十二國工黨代伸公道日内各國工黨及平民主義者將羣起非難加害方官吏不僅爲中國問題 
　　北京電　旅京英敎士伊博恩等宣言滬案英國應負大過勿恃得意與驕性在多半民族眼裏種下不良的印象勸英人以本分與誠意尋求僑居地方民族的友誼 
　　北京電　庚日記者在大和俱樂部開會對被戕滬巿民均致同情謂租界當局應負草菅責法學博士今井云撤廢領判權爲華會所决定此項運動不應壓制日本須表十分之同情（九日下午一鐘） 
　　北京電　林長民電倫敦國際聯盟會求對滬案爲國際正義和平主張并電滬請集證以便提出波京協會（九日下午九鐘） 
　　北京電　張作霖答日記者云余曾忠告馮氏充分注意過激派勿爲所用而已至質問馮氏處理清室辦法絶無其事又言與吳佩孚信使往還係中國習慣普通交際無他意味又云北京駐兵應由陸部直轄軍隊駐紥奉軍非予所得而私又云不日離津回奉（九日下午一鐘） 
　　北京電　津議决定（一）張宗昌軍酌减二成軍餉先儘魯省籌撥不敷由京奉協濟所有在蘇之籌餉機關一律交還蘇省鄭謙允回任（二）張宗昌佔用津浦路各種車輛一律交還路局至楊宇霆所建議派鄭謙帶兵赴租界維持秩序已在漲作霖前否决張言蘇事有彼長官我不問 
　　北京電　津電站張作霖諭張宗晶讓政權隸軍民兩政事繁留學良在津爲君助對鹽商及財主中止硬派改自行籌欵方法 
　　北京電　張作霖邀盧永祥來津 
　　北京電　財部要人云法郎欵張作霖共取去三百五十萬盧永祥張宗昌馮玉祥各不到百萬現完全付出（九日下午八鐘） 
　　北京電　五月鹽餘李思浩目前不提留爲午節關開支聞稽核所言五月鹽餘有三百餘萬（九日下午八鐘） 
　　北京電　馮玉祥自李思浩到任以來由崇關撥去軍餉約百餘萬之譜思浩告奉方該欵由崇關每月撥十五萬並非法郎案欵思浩經手收入四千萬弱現在開細賬尚在張訓欽手未脫稿（九日下午八鐘） 
　　北京電　李國筠前夕到京今日見段談浦口商埠英欵當然停頓目前一切未能進行中法舊債本利正在核算俟滬案平息後再圖整理辦法（九日下午八鐘） 
　　北京電　唐在復由瑞士偕徐樹錚赴羅馬保工會由徐參事代出席日本工人代表前提請中國加派工人代表案及英國工人代表提上海童工案均由提議人自行撤銷未成立（九日下午八鐘） 
　　北京電　蕭耀南覆部緩提京漢南段路欵 
　　北京電　佳（九日）閣議决令財部撥二萬濟留東缺費生（九日下午九鐘） 
　　北京電　龔維疆電段視察鄂軍竣事赴襄陽沙巿檢閱軍隊（九日下午九鐘） 
　　北京電　京漢局在黃河橋南北岸檢騐車輛函知軍事長官勿誤會（九日下午九鐘） 
　　北京電　交部令京綏路局長宋良仲將京綏路新發借換劵三千六百萬案帶張口徵馮玉祥意原該建議出於馮方馮當然同意條例中由中美日三方債權人開一會議舉一華人監察監管本息九折發行八釐息發行期擬七月一日（以上九日下午八鐘） 
　　北京電　法制院修正國有鐵路職則草案與交部正協商中（九日下午一鐘） 
　　北京電　洮齊路張作霖决定趕於來年二月完工預算日資一千八百八十萬 
　　北京電　蘇同鄕反對蘇省發行金庫劵五百四十萬（九日下午九鐘） 
　　北京電　張學良擬選精隊赴滬保衛 
　　天津電　新學書院長日曜對學生講演高壓學生憤齊（八日）罷課並電南大張伯苓援助張允安揷 
　　天津電　英日法租界昨有關援滬案傳單發現齊内地街巷學生講演滬案秩序整肅 
　　天津電　聞奉張對滬案有電致馮請派員晤楊宇霆商應取方針並聞先派楊入京　　天津電　辜鴻銘曁奉張日顧問松井町野二氏昨由奉來津（以上八日下午十鐘） 
　　天津電　齊（八日）午後英法美日意比使館調查滬案委員過津直赴浦口轉赴滬 
　　天津電　齊（八日）晚葉恭綽莫德惠均返京聞對時局代奉張向段有建白 
　　天津電　唐大劉校長由京過津返唐關該校全體援助滬案 
　　天津電　范國璋譚慶林均晋京 
　　天津電　齊（八日）晚海軍總司令楊樹莊陸部司長蔣雁行海軍部鄭處長王稽查長奉十三師長張九卿曁三十二旅長蘭雲魁晋京 
　　天津電　第八師長葉平昱昨由津返奉天錦州聞關塡防京畿事 
　　天津電　蔣拯由京來津（以上九日上午十一鐘） 
　　天津電　當局對學界關滬案講演游行昨發　　　　　　　　　　　　　　　營　照辦理 
　　天津電　齊（八日）晚學聯會公推代表劉美等赴交署謁熊交涉員呈請願書求轉中央對滬案嚴重交涉誓死力爭熊表同情勉代表爲國努力并電呈執政 
　　天津電　曾毓雋吳炳湘青（九日）由京來津陸宗輿鍾世銘張名振晋京 
　　天津電　津埠中等以上學生游行講演以河北爲多青（九日）益衆惟商未罷巿 
　　天津電　奉張最近態度對各方表誠意對滬案學生行動表司情允維護與察馮京段已一致行動電有高壓臨我國何圖存嚴重對外不必過慮關本軍範圍取綜名核實重精練的餉以備有用於國關中央政務以貢述式俾執政採行暫不入京遇事派楊宇霆晋京陳述悉聽中央主持關京畿防務以馮退防地塡駐城内除執政衛隊外不駐何軍關疆吏暫主維持現狀將來遇必要時再更動 
　　天津電　聞關内奉軍决派張學良駐津統率聯絡憲兵悉歸楊毓珣節制 
　　天津電　馬良籌備武術比賽會 
　　天津電　江蘇省長鄭謙昨來津赴曹園謁張青（九日）晨專車返蘇（以上九日下午五鐘） 
　　奉天電　張因滬事擴大擬協謀對外對政府計畫决暫緩施行並擬十二晋京謁段 
　　奉天電　學界對滬事極激憤謀一致響應當軸以奉處特别地位遇事宜穩健不客有逾軌行動已在暗中預謀阻止 
　　奉天電　張以奉俄軍齊洮路兩事俄使堅持擬另案辦理不使牽及中俄會議日内與俄使接洽 
　　奉天電　千金寨煤礦華工四萬餘人將響應滬案全體罷工日本滿鐵會社以命脈所繫擬嚴密防止除命華工系主任詳細調查外决取特别籠絡手段弭患無形日本關東廳以該國大工廠設於大連者三十餘家華工十餘萬人恐應滬罷工特派大場保安氏赴連召集各工廠管理員開會討論防止罷工妥切手段 
　　奉天電　航空處在昭陵附近購三千餘畝作飛行場現招商投標建築 
　　奉天電　張通令軍人假公販私者處軍法 
　　奉天電　外蒙青年黨首領齊勒業貝子過奉赴京（以上九日下午五鐘） 
　　張家口電　馮以滬案發生外交緊迫應有後援團體庚（八日）由督署顧問彭程萬綏遠實業廳長韓安察哈爾政務廳長范慶煦與察綏紳商各界組設西北外交後援會爲滬案聲援 
　　張家口電　馮對上海慘案除策勵將士外並有西北軍基督敎協進會西北外交後援會承馮意捐欵援助已先集五千元滙滬隨後仍繼續捐助（以上九日下午七鐘） 
　　張家口電　庚（八日）馮督辦召集連長以上軍官講說上海流血慘案並令各官長各集合部隊將詳情細講與各兵士俾勵軍心（九日上午十一鐘） 
　　吉林電　奉票有先由京奉收用次及各路以固信用說 
　　吉林電　阿省苛捐民乏食糧且無子種阿穆爾站一帶應用小麥二百萬甫特私在黑河購妥但交通未開難運往莫特礦工二萬餘將絶糧恐有暴動 
　　吉林電　黑訊俄境大烏力站駐軍增至三千餘積極擴充軍備實行徵兵又印過激宣言密派人來華宣傳先由交界處入手漸及内地（以上九日上午十一鐘） 
 
 

Page 5

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *[國内專電二]  
　　哈爾濱電青年會陽（七日）議决函各界組救國後援會並要求西敎士主公道向本國政府作眞誠之報告總商會擬即與各法團接洽電滬表示和平切實持久之同情官廳以哈有特殊情形婉告商民勿涉騷動 
　　哈爾濱電張作相即巡視東路及綏芬東寗等處與俄交界地方 
　　哈爾濱電　陽（七日）晨俄籍警察謝苗諾夫堵俄匪被害匪亦斃一昨出殯特警處中俄員警均送（以上九日下午十一鐘） 
　　青島電　各學校今日已罷課敎職員成立滬案後援會午後在青大會議發布宣言電請政府嚴重交涉並通電全國力爭學生今早十點開會迄未散大致議定游行演講（九日下午六鐘） 
　　漢口電　商界庚（八日）大游行由工會長執旗前導軍警維持秩序極佳學界後援會庚（八日）議决敎職員與學生佳（九日）聯合游行示威佳晨九時齊集公共體育場出發游行後即赴軍署請蕭電京力爭懲兇撫卹道歉八項 
　　漢口電　敎廳奉蕭令飭各校提前放假學聯會庚（八日）推代表赴敎廳請願收回成命范允達蕭並通告各校長暫勿放假又由校長簽字保證 
　　漢口電　外交委員會佳發出四電一致使團懇主公道以平衆怒一致段飭外部嚴重交涉一致滬商會慰問被害家屬一致全國軍界整軍經武爲政府外交後援又公團聯會各團聯會庚（八日）均電京請向英日嚴重交涉 
　　漢口電　武昌博文學生因校長不准罷課庚（八日）全退學 
　　漢口電武漢米荒米商復居奇漲價居民大憤武漢米店庚（八日）各被搶一空蕭决請紳商借欵百萬赴皖贛及西貢購米辦平糶 
　　漢口電英美烟廠因女工不允上工庚（八日）宣布佳（九日）晨發薪停工 
　　漢口電　張學顔赴京不再返鄂蕭已令范士鴻代理參謀長 
　　漢口電　二十四師長田維勤庚（八日）由駐馬店乘車來漢任務未詳（以上九日下午四鐘） 
　　漢口電　佳（九日）學界大游行達二萬餘人武裝警察隊前導維持抵督辦署推王仲友等八代表謁蕭遞請願書蕭親出接見謂諸君愛國熱忱甚佩所提滬案條件亦屬正當决即轉電中央察核代表出署報告大衆認爲滿意沿途高呼各口號及援助滬案努力中華民國萬歲而散 
　　漢口電　省議會農會敎育會武漢商會律師公會學聯會敎職聯會定灰（十日）在省議會開第一次聯席大會各推四代表列席討論援助滬案（以上九日下午七鐘） 
　　宜昌電　學生聯合會議援助滬案 
　　宜昌電　旅宜蜀商公會因某輪拒絶裝儎饑米一致抵制（以上九日上午十二鐘） 
　　重慶電　袁祖銘電黃毓成何金鰲請制止省軍進駐合江以免接觸 
　　重慶電　劉湘贊成和平弭兵大會 
　　重慶電　渝各界以英日慘殺華人急應後援現已成立三會均各數十團體積極進行 
　　重慶電　聞熊克武部已抵川邊 
　　重慶電　賴心輝昨晚抵渝（以上九日下午二鐘） 
　　重慶電　聞省軍何金鰲藍文彬向樹榮各部由瀘州分向永寗及永川合江開拔 
　　重慶電　劉湘袁祖銘會銜佈告闢謡 
　　重慶電　渝斗米仍六七元銀元價五千文人心震恐（以上八日下午六鐘） 
　　香港電　李濟琛部千餘人陽（七日）抵佛山轉赴三眼橋佈防佛山火車現開至三眼橋 
　　香港電　城北七十二鄕民團聯合自衛聲言搶掠者槍擊 
　　香港電　東江許軍已回抵樟木頭聞昨在石龍附近與滇軍劇戰該處商團鄕團異常戒備省河南北戰事無變化各放冷槍隔河互擊間雜以砲聲東關大商店庚（八日）盡閉東堤有搶掠事發生西關秩序較好祗打銅街十七八甫大商店閉門省河船艇盡避往洲頭咀南北交通已斷禁軍在河南把守各碼頭人民欲通過乘船者每人須繳費數元善堂商界昨往沙面請領團出任調停廣州巿商會八日電兩方請將本巿警察區域劃出戰綫範圍保存本省元氣 
　　香港電　孫科在省調停無效陽（七日）返港發表對粤事意見主張殲滅滇桂軍改組現政府並謂民黨無行共産意共産祗可作一種學理研究斷不適於中國最適者祗有三民主義 
　　香港電　朱培德大部已抵銀盞坳向新街桂軍進逼 
　　香港電　許軍回師計畫以蔣介石任總指揮分三路進兵一由河源一由紫金一由平山大部實力在平山一路由蔣督率楊坤如亦助許軍惠城四圍已爲楊部佔領 
　　香港電　徐紹楨抵港酬應極忙李嘉品抵港係奉段令來粤指揮滇軍 
　　香港電　廣州各校因戰事影響七日起停課　　香港電　滇軍現集重兵於沙河一帶派兵監視城北鄕團舉動 
　　香港電　許崇智交回潮梅與陳炯明軍手續討論多次决委熊略爲粤軍第六軍長楊坤如第五軍長許部退出後交熊接防許本人定文（十二）左右離汕另訊許陳合作語係許軍所造空氣欲和緩陳方實則林洪各部已集中閩贛邊界將乘虚襲取潮梅洪兆麟昨由港赴閩 
　　香港電　廣州滇軍昨用木筏在海珠河面載兵渡河欲襲士敏土廠惟被兵艦擊回死傷頗衆現滇軍再添置木筏備作第二次渡河（以上九日下午八鐘） 
　　厦門電永定訊駐大埔許軍一團歌（五日魚（六日）調兩營回汕漳平民軍李玉如有歸孔昭同編第八旅二團說 
　　厦門電厦總商會電京滬聲援滬案各方倡抵制甚力（以上九日下午十鐘） 
　　福州電　麻（六日）除學生游行外商界對滬案亦以罷巿表示援助 
　　福州電　色布帮董事吳賓驊六日由商會出被剌腰脚部四刀聞爲調停售賣花洋事 
　　福州電　參政周薩代表米材棟蔡鳳禨不日北上（以上九日上午九鐘） 
　　鄭州電河南貧民第二工廠男女工人要求增加工資未達目的全體罷工 
　　鄭州電岳督辦擬就鄭州鐵路以西建築營房以免軍隊駐紥商號棧房致碍商務行進（以上九日下午五鐘） 
　　安慶電　五卅慘案後援會通告灰（十日）日各界大游行並規定路綫（九日下午四鐘） 
　　九江電　九江男女各校爲滬案佳（九日）一律罷課（九日下午一鐘） 
　　滁州電庚（八日）午各界巿民不期集積榖倉數千人組織滬案援助會即募欵滙滬援罷工工人 
　　滁州電姜登選部邢蔡兩旅長昨電陳調元速將駐烏衣十四團調離以便前駐烏衣邢部第三團仍回原防十四團即移蘇境東葛駐紥 
　　滁州電離張八嶺十里之嘉岳集鎭陽（七日）夜被匪焚掠皖軍到始退 
　　滁州電浦口第一軍兵站副官張裕國持兵站函囑滁縣署墊購軍米三千石來安千五百石全椒二千石此間各公團以積荒無米電魯張督乞免（以上九日下午九鐘） 
　　蚌埠電齊（八日）戌第一旅一團二營黃營長全部在南山被補充團長馬祥斌資遣青（九日）未刻備車送回原籍（九日下午七鐘） 
　　南京電鄭謙偕張學良佳（九日）上午十時由津專車南下准蒸（十日）抵寗即赴滬 
　　南京電　南京國民外交協會佳（九日）開會議决改組臨時委員會聯合軍警政學農工商報界各團體以同等人數合組正式大會在未成立前由到會代表暫組臨時救濟委員會募捐接濟工人南京地方公會亦同日開會討論援助外交維持罷工善後事宜（以上九日下午六鐘） 
　　温州電永嘉商會副會長唐庚三次連任焚燬商會案卷被茶商呈控實業廳批令永嘉知事撤查更選（九日上午十二鐘） 
特約路透電 
[北京援助滬案之外電]  
　　九日北京電此間學生聯合會復通過激烈之决議案要求交民巷之人力車夫均罷工政府及中國商任所僱之英日人均以辭退截斷通交民巷之電話與自來水政府應派兵至滬華人忽受僱於外人上述之計畫迄今無實行之象排貨之議似亦未發生效力 
　　九日北京電各華字報載馮玉祥贊助學生運動之通電馮並致電張作霖請軍人合作爲國民爭權利聞張覆電表示同情衆信馮張之電不過表同情於國民運動無參與排外行動之意 
[日報所載之滬案]  
　　九日東京電時事新報載稱今日閣議外相幣原預料滬案將有更惡之經濟發展内閣决議在未接共同調查委員會之報告前對於滬案不能有更切實之行動 
[各國援助滬案者]  
　　八日日内瓦電今日萬國勞工大會之工人代表集議時印度澳洲與日本代表提出一文關於上海槍擊案之問題此文送交主席主席稱照目前議程此問題不能在此會提出云 
　　八日倫敦電聖阿爾船主敎在監理會大會演說謂人不可將中國之騷擾歸咎於布爾希維克主義中國工業中所有之可哀情形及許多歐人謀發財於中國而不顧念華人之事實乃騷擾事件發生之主因云大會通過一案内稱英國敎會必須有更大之犧牲以增進在外敎會之努力 
[廣州戰訊]  
　　九日廣州電昨夜長堤滇軍增固防務以防砲艦續轟但砲艦未續至雙方對轟甚厲夜半尤甚前六十小時内槍聲未止但損失甚小預料非俟東江北江之大軍相值後不致有大勝負沙面雖迫近長堤但未被波及 
[希臘亂事已了]  
　　八日倫敦電希臘使署稱薩摩斯島叛黨領袖現已被拘 
　　一日雅雪電希臘海陸兵士在薩摩斯島登陸並宣布戒嚴令居民僅小部加入叛黨島之四周已被封鎖以防亂黨首領逃出 
　　九日雅典電薩摩斯島之叛變現已終止杀臘艦隊砲轟該島時擊死叛徒三名餘皆逃竄希兵入城追捕秩序已復 
[英法對德之安全協約]  
　　八日巴黎電哈佛通信社日内瓦訪電稱法外長白里安與英外相張伯倫已有關於安全問題之切實協定英國作此協定擔任於德國破壞凡爾賽和約之領土與軍事條欵時以英國海陸與天空之全部兵力保障如和約所定之來因界線但此擔保不適用於捷克與波蘭兩國之邊界此兩國邊界仍由國際聯盟會保護之惟法國之東方盟國如遭侵略英國可許法國利用解除軍備之來因區域爲作戰之地俾扶助其被攻之盟國又議定德國須簽定完全符合上述條件之保安公約後方許加入國際聯盟云 
　　八日日内瓦電張伯倫於路透訪員往見時證實英法對於安全問題已有完全協定之消息但不允說明其詳張伯倫稱英法議定書將載入法國答德國保安提議之覆文中而送達德國此覆文雖將由法國送出然係照恊約國意見而擬定者措詞極委婉當可引起有成績之談判又稱英法議定書中未有可使波蘭惶恐不安之處云 
　　八日紐約電世界報今日評論協約國致德國於解除軍備事之牒文謂協約國之要求或在其條約權利之内如協約國欲强迫德國不獨接受其條欵且須遵行此條約歷數十年而不已則協約國旣有此能力與志願儘可自由爲之但不能希望無關係之中立國如美國者可對其政策與精神而予以特殊之尊重也蓋此非和平政策徒有增多歐洲危機之結果耳云 
[法與里孚人戰事]  
　　八日費士電里孚人在陣地各點進逼日甚法司令現以極大之警備應付之蓋知安危繫於此次戰爭者不獨爲摩洛哥保護地且爲北斐全部殖民地也阿白爾克林氏已公然表示其意見如目前攻擊勝利渠將號召全斐回敎徒與法人爲難 
　　八日巴黎電費士公報稱叛黨向陶那高地前進者已爲法軍騎隊等所包擊故被迫避走損失不少 
[美國天氣奇變]  
　　八日紐約電上星期氣候大熱或不能耐昨晚東海濱忽然轉凉波士頓境内寒暑表於數小時内降落二十五度前之避暑入公園者今皆畏寒而返家矣計死於暑熱與風暴者約三百五十人西部氣候現仍熱 
[各國近事]  
　　八日日内瓦電軍械會議之總委員會今日通過議案擴大戰時禁用毒氣條文範圍將黴菌亦列入禁用品類　　八日日内瓦電國際聯盟行政會今日在此開議張伯倫主張衛生股宜樽節經費蓋以一九二四年該股支出爲七十萬佛郎而一九二五年爲一百萬佛郎也行政會决定將此事交八月間議會審查 
　　八日華盛頓電比國正式委員會以前相塞尼斯爲領袖定七月間來美談判還債事宜 
　　八日巴黎電費士消息法軍艦在摩洛哥海面拘獲德人大漁船兩艘解回摩革杜 
　　九日華盛頓電加拿大内務大臣前曾在下院稱凡加拿大北面直至北極爲止新覓得土地加拿大須認爲領土云今據哇太華電稱加拿大已决計派騎警赴北冰洋巡邏大陸以北之各島美國政界對此消息現頗注意蓋美國行將出發之麥克米蘭探險隊已宣布在任何新覓得土地上樹立美旗之意也 
[公電]  
　　北京通電各省衙門均鑒臨時執政令簡任職存記祁藍田著分發山東袁承愷著分發江蘇羅友蘭葛浦霖均著分發浙江交各該省長酌量任用此令内務總長龔心港呈試署黑龍江黑河警察廳廳長李家鼎呈請辭職應照准此令内務總長龔心湛呈請任命顔景魯爲黑龍江黑河警察廳廳長應照准此令京陽（七日）印 
 
 

Page 6

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *國内要聞 
[北京通信（隨波）]  
　　段祺瑞對滬案之態度派曾蔡南下之經過 
　　滬案發生後北京援救之運動如風發雲湧京中各報幾以此問題佔去篇幅之十九吾人欲爲概括的報告則非一函所能盡兹先以政府對此事之態度報告於讀者 
　　滬案發生之日上海交涉員陳世光即將經過情形電告外部電到京時已在六時後外部人員已散值值班人員亦未加注意次日恰爲星期外長沈瑞麟未到部故上午猶未知及陳第二次急電到京值班人員方知重要趕送沈氏私宅適沈又外出而寓居東方飯店之虞和德君早一夕即得上海商會電已將此事報告政府其他各機關及新聞界亦接有上海電訊至三時後此事乃傳遍九城矣至傍晚沈從種種方面探訪始知風潮擴大乃入府請示辦法段祺瑞以沈如此迂緩大爲不快令速籌備抗議沈遂怱促至外交部召集親信人員擬具致領袖公使照會一日將照會整理好送段核閱一過二日晨不待閣議通過即已送出政府此次之抗議已算敏速矣 
　　當三十一日晚此消息爲政府所知後段之親信如許世英姚震湯漪等即奉段召在吉兆胡同會議均謂接上海電民氣激昻已極無論如何此事理直氣壯交涉可望勝利政府在此風雨飄摇之際正可藉此機會以博國人同情段深然之遂决定對滬案取嚴重態度次日沈瑞麟復至執政府段告以此意問辦法如何沈謂上海交涉員陳世光業已免職對此重大案件不願負責亦人情之常新任交涉員許沅現尚在京昨已促其即日動身南下惟此案恐非交涉員所能解决須派大員南下調查一切以示鄭重並薦次長曾宗鑑前往段亦允可乃召曾入府徵其同意曾亦未便推辭謂最好再添一人且須與對方情形較熟悉者爲妙段遂電召稅務處督辦蔡廷幹來府面商蓋蔡與英國人中熟人頗多也此時適蔡以私人酬酢不在稅務處至晚方始入府允與曾偕行事遂决定後蔡又以他項公務遲曾宗鑑一日出京至津與鄭有所接洽後始同車南下記者此信到滬時曾蔡當已先到矣 
　　二日閣議席上段本已决定一面向外抗議一面緩和民氣而警察總監朱深突至謂據各方報告京中學生將於明日游行示威穿過東交民巷是否須預爲取締段曰此意料中事可以聽之東交民巷附近多派警保護可也朱曰民氣甚爲激昻設不幸或有意外深不敢負此重責段曰不妨先勸他謹守秩序朱見段意已决遂無言而退故近三日學生沿街講演極爲自由向來學生講演多有警探跟隨近日非閙巿中此例亦取消矣 
　　昨日美人李佳白見段段曾告之謂外人此種舉動至可惋惜對於學生及工人之言行激烈時政府自當阻止然使其完全在軌道以内作愛國運動亦不便加以干涉予信華僑在外倘有此類對付外人舉動則外人之對華人恐亦不過如此段言如此是已不啻明白表示贊同學生愛國運動也 
　　昨晚（四日）敎職員聯合會會議議决一面協助外交進行一面暫時停課此事聞於段段亦無言又各校長請段左右勸警廳不干涉學聯會開會段左右表示容納但令向警廳立案完全法律之手續此蓋亦政府對付時局之一種策略也 
　　至於政府交涉之手腕如何則大體已有决定事關外交尚未容宣佈微聞二日閣議後外部已電駐外各使徵求意見且令對外聲明並非排外舉動昨晚施肇基陳籙朱兆莘均有電覆到内容則尚未知（六月五日） 
[京學界援助滬案之熱烈]  
　　講演隊滿布九城英美敎員表同情 
　　上海慘殺案發生後全國人士無不憤慨北京學商各界尤爲激昻學界方面除國立各校業於四日罷課外昨日（五日）各外人學校敎會學校及青年會之財政商業學校等均已繼續罷課並分别游行講演就中警官學校全校分爲二十班學生身着制服手執旗幟分往各人衆場所擇地講演財政商業學校全校分三十五班每班分甲乙兩組游行時兩組輪流講演其餘各校關於講演地段之分配其辦法以校所地址爲準北大燕京匯文等校任東北兩城師大中大法大民大等校任西南兩城兹將各校進行情形分誌於下（一）北京大學敎授昨日對於上海事變發表宣言原文略云「此次鉅變綜觀前後責有攸歸國人當督促政府與英日政府嚴重交涉於下列各條件務必辦到（一）撤回英日兩國駐滬總領事（二）懲辦行兇外警（三）英日兩政府對中國道歉及對於死傷者給予賠償（四）收回租界警察行政權及會審公堂抑同人尤有不得已於言者則此次鉅變列强以政治力輔助其經濟力强壓抑吾國新經濟之發展實爲主因主因不除　風潮一時暫告結束而隨時隨地仍可發現吾國人如不得自由處理自國經濟之權利則將永世無復興之希望此種權利本爲一國人生存的必要條件吾國人得之則生不得則死故同人等更希望國人對於廢除不平等條約竭力以爭持之以恒萬衆一心公理終有明白之一日至於政府對於此次事變事前祗知帮助異國資本家以迫害勞工事後又乏堅决的處理責任所在義無旁貸吾人當對於其措施嚴行督責俾勿遷延再生意外之變又吾國内政不修實爲招辱之媒養軍數額爲世界冠不惟不能禦侮而適以致侮言之痛心際兹慘禍横生國人尤當省悟務使内政修明共禦外侮同人等雖才乏力微然願力竭綿薄與國人共勉之」（二）師範大學分講演隊五十組遍佈外城各繁盛街講演聽者塞途多爲流涙學生會已繼續石印傳單二萬張準備今日發散又議决在罷課期間圖書館白天關閉游藝室則晝夜封鎖以示堅决又該校女生除與男生組隊講演外又組織家庭講演隊數組專向家庭中講演（三）法政大學學生會對上海慘案一致嚴重進行辦法除已組織各隊分散演講外並致電各省疆吏與國民取一致行動（四）女師大學學生自治會對滬案極深痛切自罷課後連日積極進行昨特組織演講九大隊共計七十餘人分向在西城各處宣傳此次滬案之慘狀（五）工業大學昨日進行事項如下（一）講演團於下午一時出發計二十八團每團十人分頭講演並印有傳單十萬份（二）致電慰問上海同學及工人（六）醫科大學昨日九時開全體大會又議决請全校職員指導贊助及附屬平校學生協同演講散會後演講團遂分組向騾馬巿等處出發激昻憤慨巿民有爲之泣下者（七）清華學校表示與城内各校取同一態度且此種趨勢復爲該校英美兩國籍之敎員所極端贊同當日前學生擬會議罷課時英籍敎員某氏首謂滬地英國當局及英政府之此番舉動確係違反正義人道彼雖英人却良心上絶不謂然而極端與華人表同情并贊成清華學生之罷課起而援助多數美籍敎員亦皆同意故罷課案通過實行前日（四日）晚間該校復開大會議决即來京城内游行請願並當場由師生聯合緊急在校内募集捐欵二千餘元以供呼籲宣傳之需一方面因恐英美各國報紙據京滬英人報告一面之詞作袒護英人之紀載言論淆惑外人觀聽决將由該校英美籍敎員等擬就西文通電消息拍電英美各地登載以明日非昨日上午該校學生整隊入城在執政府外交部等處請願游行示威（八）燕京大學英國敎員於昨日下午四時請學生後援會代表開談話會聲明對學生此次正當動作加以援助並謂已於前數日呈英國公使一函請其秉公辦理又中國敎職員於昨晨聚會公推職員擬定宣言與學生取一致行動非達到目的不止至全體學生於昨日復開全體大會報告昨日進行事項及本日進行方法昨日男女生又分爲數十隊分到四城演講（九）匯文大學學生會昨日上午八時開全體大會到會七百餘人議决（一）實行罷課後誓死爲上海被害同胞後援（二）提醒同學此次示威完全對付英日（三）提出北京學生滬案後援會仍須示威游行（四）提出罷工並援助罷工人之方法昨日該校全體學生共分五十二組在北京巿各區開始演講又學生會全體議决甘願將學生保證金提取半額充作捐欵已凑齊二萬五千餘元該校敎員會與學生會取一致行動亦捐二千五百二十餘元今日即匯往上海作援助罷工工人之用（十）中國大學滬案後援會昨日開第三次會議先由各股報告畢即議决（一）擔任各校滬案後援會用費十五元（二）組織籌欵委員會推陳資一童過西劉巨全祝廷翰周德潤等七人爲委員負責籌欵以爲將來寄交上海罷工工人之助（三）加入北京各界對英日帝國主義慘殺同胞雪恥大會由交際股委員出席（四）努力演講各委員亦須每日一律出發（五）印刷顔色大字傳單貼之街中以喚起民衆之注意（六）發表第三次宣言請國民不要爲「赤化」二字所謡惑（十一）朝陽大學昨日舉行哀悼上海死亡同胞游街大會有同學賀君俊昌操刀斷指血書「亡國奴不如喪家狗同胞們快起奮鬭」兩語舉放前面以喚醒巿民注意在天安門議决三項（一）全隊分爲十隊向東北城一帶分途演講（二）組織自行車一隊傳達消息運送演講隊飲食以免饑渴（三）凡加入滬案後援會各職員回校分途辦公（十二）民國大學學生會於五日上午八時在該校大禮堂開全體大會到者千餘人對於英日在滬慘殺同胞事件羣情憤激當即議决下列各項向北京學生聯合會提議（一）由學聯會函請政府發行公債擴充原有之工廠以收納被英日資本家所革退或自行罷工之工人（二）由學聯合會發起救國儲金團（三）由學聯會勸告國中各實力派速息内爭一致禦外（四）從速組織調查英日劣貨分别記載請商人實行經濟絶交（五）化妝演講以提醒北京巿民之注意（十三）平民大學於三日罷課後當即組織演講若干團隊四出演講近又鑒於該校學生會辦事欠力特於五日午後二時在校内召集緊急大會到會者五百餘人並議决組織北京平大學生滬案雪恥委員會當還出委員二十人該委員等擬於即晚開會討論進行辦法（十四）中法人學對於滬上慘劇憤激異常於三日開學生全體大會議决罷課聞已加入北京各校滬案後援會一致奮鬭並組織講演團發送傳單喚起同胞注意一面督促政府提出嚴重抗議此外交通大學警高學校俄文法政專校財商專校北京外國語專校新民大學通才商專師大附中等學生均出發演講並有宣言發表 
　　又北京基督敎學校燕大崇德育英萃貞萃文慕貞匯文培華貝滿潞河篤志崇慈青年會財商等十四校中西代表於昨日會議對於滬案通過以下之敎職員全體宣言其文云（一）同人等對於滬案之發生深表公憤不僅殺人流血事關人道復益以所謂庚子重見華人一致排外等種種誤會深恐以謡言而煽動惡感以致滋生事端將來結果更不堪設想（二）同人等以爲補救之方法在於從速調查此案經過實况與其發生之眞因公表於世俾本案眞相大白勿論任何方面不得肆意誣揑並對於傷亡之華人爲相當之償恤以昭公允而平衆怒則武裝可卸而治安亦得以迅速恢復（三）更有進者同人等以爲此案發生之根本原因在於列强對華外交政策與手段之失當此等政策與手段雖有陳舊條約稍可藉口然根本上殊欠平允且有害於中國主權而爲現代良善政治所不容除自安愚陋對於中國國民現時之國家思想及現代各國基督徒所主張國際間應本基督敎之公平正直原理漠然不知者外有識之士皆知其不能安然仍舊推行此類政策與手段（四）同人等兹本基督敎人道主義敬求有關係各國政府及各界人士一依公平與仁愛之精神以解决此案並從速消除上述之各種禍根俾中國得完全自立與列强處於平等之地位則國交日見親善而吾人所理想之新世界亦得以實現矣又北京附近各學校基督徒學生對於滬案甚爲憤激昨日下午四時半假米巿青年會召集代表會議各校男女代表到者四十餘人當經長時間的討論共同决定致電世界基督敎學生同盟原文如下上海青年協會余日章轉世界基督敎學生同盟上海英日巡捕槍殺學生工人慘無人道藐視友邦推原禍始皆由一切不平等條約蹂躪敝國主權同人忝列同盟希電各支部遥爲聲援俾慘劇不再發現並請喚起公論使對華不平等條約得早修正以保世界和平北京全體基督敎學生微 
[天津各團體援助上海工學界（堯日）]  
　　各團體游行在運動 
　　自上海發生工學界流血慘劇之噩耗傳來各界同聲震憤尤以學界爲最在近三日間均各紛紛開會集議援助上海工學界辦法惟團體尚未聯合一致經某團提出辦法（一）現在團體各自開會毫不聯絡雖對外目的則一究竟缺乏合作之精神天津從前原有巿民團體代表會爲對外團體嗣因有人破壞已爲多數巿民所不滿應另行召集各界聯合會作對此次外交運動之堅固團體（二）散傳單發宣言並通電全國及海外僑胞一致爲政府後盾更組織講演隊以喚醒羣衆同情心此議多數贊成乃由天津中等以上學生聯合會在各報登啓事組織各界聯合會截至五日業經報名加入之團體爲良心救國團反帝國主義大聯盟婦女國民會議促成會布包同業會决心救國團玻璃同業會青年學會磚瓦商研究所敎育研究會學術講演會童子演說團工商自决團回敎聯合會同志新劇社及各敎會各學校共六十餘團體昨日下午學生聯合會又開緊急會議决定電請政府嚴重交涉並要求六項（一）撤換領事（二）懲辦兇犯（三）兩國政府向中國道歉並保障今後不再有此等舉動（四）釋放被捕華人（五）賠償傷亡損失（六）取銷領事裁判權及一切不平等條約請政府堅持到底民衆誓作後援又南開中學師生全體於昨日下午四時在該校大禮堂開會公同議决（一）下半旗三日停止游戲一日以哀悼慘死華人（二）電上海弔慰傷亡同胞並通電全國一致援助（三）捐集欵項作實力之援助（四）與學生聯合會接洽援助方法今日下午全校師生又在禮堂集會講演上海工學界流血慘劇詳情决定即日成立南開中學五卅後援會由師生中學出代表十八人主持一切 
　　學生聯合會昨日發出緊急通告凡中等以上各校均於今日（五日）下午停課半日在南開大操塲集合結隊游行屆時共到二十餘團體約五千餘人至二時即列隊出發經南馬路東馬路北馬路估衣街鍋店街大胡同省公署黃緯路曹家花園宇緯路督辦公署又折至交涉公署沿途呼喚口號及所執旗幟約爲打倒帝國主義收回租界收回領事裁判權取銷一切不平等條約等類游行時秩序極佳徒手之軍警亦盡力維持官民合作對外運動此爲第一次天津總商會因學界本日游行其所主張辦法與商界頗有關係特通函各商號定於明日下午二時開緊急會議討論應付方法務取一致行動（六月五日） 
[魯學界對滬慘案之奮起]  
　　濟南通信六日午前十時省垣中等以上學校學生爲上海英捕慘殺華人案假第一中學開會到者有工業講習所一師一中正誼中學工業專門育英中學女子中學競進女學美術崇實女學礦業專門法政北園醫學女子職業齊魯大學等十五校學生同志會亦臨時加入共七十餘人一中學生芮雙主席首由上海被害學生家屬代表丁君羊報告上海近兩日之情形在場者莫不涙下次青島四六工廠工會代表某報告青島日紗廠風潮近况遂開始討論援助辦法結果議决組織臨時委員會推張子陽羅象臨徐寶琦芮雙秦茂軒等十七人爲委員訂七日上午仍假一中開代表會議討論罷課游行示威各校均須自製小旗以備游行之用七日上午八時復假第一中學開代表會議討論援助辦法到會者有北園師範一師育英中學工業專門崇實女學濟南中學工業講習所東魯中學女子中學齊魯大學濟美中學幼穉師範法專農專醫專甲種商業女子職業礦業專門一中美專正誼中學女子師範等二十二校及學生同志會八十餘人公推秦茂軒主席首先報告上海大學文治大學要求援助之來電胡學發言主張將本月應討論之事列爲日程逐條討論以清眉目衆贊成遂一一書於黑板之上（一）濟南各校全體罷課問題（小學除外）郝驚濤等四五人先後發言略謂此次英日捕之慘殺實爲以前所未有吾輩方救死之不暇焉能伏處校中上課語至此泣不成聲主席以即日罷課付表决通過（二）罷課後應作之事芮雙主張八日假省議會開全體大會出發游行示威以喚起各界之注意組織演講糾察各股分頭進行主席付表决通過郝驚濤謂應嚴重向使團要求下列各條件（甲）收回租界（乙）外人在中國不得有實業敎育特權（丙）取消領事裁判權（丁）懲辦此次肇事兇手（戊）賠償死傷者之損失（已）廢除不平條約（庚）取消上海碼頭捐（辛）取消印刷附律（壬）承認工人所提一切條件（發）各該國領事向我國道歉釋放被捕學生孫守志提議對青島兇案應向日人要求懲辦兇手賠償損失釋放濟南青島被捕工人日本資本家不得禁止中國工人集會結社現又陸續發現被殺屍身七十餘具應澈查工人死傷確數引渡兇手釋放被捕工人主席合併付表决通過芮雙又提議起草上省政府請願書請其轉電北京執政府要求向使團抗議并通電全省學校一致罷課通力合作再向駐濟英日兩國領事嚴重抗議向濟南各敎會外人宣言請其主持公道主席付表决通過鄭子瑜提議從速組織濟南學生會除女師齊魯兩校代表聲明須俟回校磋商外其餘各校均全體贊成公决採用委員制委員二十五人會内分總務會計庶務交際宣傳文書調查等七股當場推定委員而散 
[鄭州各界對滬案之憤慨]  
　　鄭州通信鄭州各機關及民黨中人於六月二三兩日均接到上海各機關及國民黨發來函電多起報告上海外人慘殺學生情形閱之均極憤慨於是馬路街衢即有各學校學生各團體職員各黨會會員等百十成羣沿途演說願我可親可愛之父老兄弟姊妹速起奮鬭以爭民國國權雪死者之寃并有熱心國事之青年顧步瀛促令各黨會各學校印發傳單數萬份每日京漢隴海之客車過鄭時必有是項傳單散佈乘客顧君復奔走各團體擬定本月七日假第四師大操塲開運動大會預定提議計畫（一）對外經濟絶交在上海慘殺學生案交涉未妥前不得與之通商（二）爲國際交涉之後援在上海學生慘殺案收回領事裁判權等交涉未達目的前當一致堅持第一條之對外主張决不中止迨以上兩項議决後即通電全國並舉大游行以作示威運動 
[蚌商會援助滬案之表示（安懷）]  
蚌埠通信自上海英捕槍殺學生慘劇發生後消息傳來蚌埠各界無不同深憤慨尤以各商家爲最烈連日紛紛向商會請求辦法以資援助該會正副會長等昨（七日）特召集各業董開會集議全體業董均到當由會長報告開會宗旨請衆討論各業董僉謂事關國權自應一致援助以作後盾討論結果首先電請北京府部請爲嚴重交涉如不能達完善目的再爲進一步之運動大衆一致贊成當推商會文牘員趙化琴起草立將電稿擬就送衆傳觀譯譯發並由會長勸告各會董轉告各商家務宜遵守秩序切勿爲軌外之舉動致貽口實反於進行有碍各商董亦以爲然並報告商家悲憤狀况但無論如何總宜爲有條理之援助决不令稍涉暴動請會長勿慮云云討論完畢遂宣告散會聞該電昨已拍出原文如下北京段執政外交部沈總長鈞鑒陷日上海英捕槍殺學生國人同深憤激日來滬地罷工罷巿不惜重大犧牲務懇嚴重交涉以伸國權而彰人道蚌埠總商會叩陽 
[江浙各界對於滬案之援助]  
　　南京寗垣昨今兩日各界已停止游行各學校男女生募捐成績頗爲圓滿募捐時演講此次慘史及將來危險情形多涙隨聲下婦女聞而泣下者尤多捐得之欵每日接濟和記洋行罷工工人五百元故秩序現狀均極寗謐學校有已輪班上課者遇大運動時仍全體罷課北京六國委員團准今日過寗赴滬調查浦口下關車站均派交涉署職員及軍警妥爲招待保護南京國民外交恊會昨開全體代表會議所議事項如次（一）定六月九日全體代表會議通過正式組織章程並選定職員臨時委員會即於是日截止（二）統一宣傳標準並擴充作事範圍（三）請求各學校無條件收容敎會學校因此次愛國運動而退學之同學（四）各學校罷課歸里之同學由各校自行處理（五）委員會通知各學校不得提前放假如有提前放假者即以反對愛國運動論此外並定募捐辦法亦經大會通過 
　　徐州自滬案發生消息傳來後（此間各學校迭開會議一致援助今昨兩日均有數校師生結隊游行並定明早八時起各界聯合作大規模之宣傳運動 
　　鎭江鎭江各界因援助滬案組織外交後援會各節已誌本報昨日商會商團巿公所學生聯合會益友社等五團體組織之外交後援會募捐團又在商會開委員會籌議募捐接濟上海工人之辦法共分三種（一）由外交後援會各團體儘先捐認（二）印成募捐收據分向各界勸募（三）以毛竹筒分置各處任人捐錢投納其中今已分别實行又鎭江學生聯合會爲進行一切要案起見亦於昨日午後四時在崇德學校開職員會除推選委員與商會等合組募捐團外並議定每日仍行分組至各處演講以利進行至租界自五日午後發生風潮後交通即經阻塞行人出入均須旅部通行證故頗感不便至昨日午後戒備始稍鬆懈行人已可自由出入租界内之美孚亞細亞兩洋行之華職員昨均一律停止辦公聞爲響應上海各洋行華職員罷職起見又已未星期演說會所立之通俗演講塲昨日午後亦公開演講由完寀中戴百川等相繼演講聽者有一百餘人無不爲之感動各商店則除懸掛白布旗幟表示援助之意外並紛紛捐欵接濟上海工人 
　　常州常州各界對於滬案莫不憤激連日募捐及宣傳上積極進行兹將最近所得消息分誌於下（一）商會自接滬案後援會之通知單並捐册後特於九日下午召集各業會議到者甚爲踴躍對於募捐救濟工人無不樂輸待集有成數再行送交後援會（二）五中學生宣傳團每日有八隊出發分赴横林戚墅堰奔牛石塘灣洛社等處演講隨帶捐簿向各商號居户募欵每晚至九十時始行回校艱苦備嘗可謂熱心（三）常州基督敎聯會對於援助滬案亦極表同情八日致電全國各界請各界一致援助督促當局嚴重交涉以維人道并慰死傷者之家屬 
　　無錫無錫西門外申新第三紗廠男女工人因上海内外棉紗廠工會罷工工人經濟方面必大受影響特捐得銀角一百五十角銅元一百二十五千文業已託周啓邦君送滬交該工會工人應用又無錫後援會成立後由巿總董錢孫卿君請各界捐助不數日已捐得洋七百元於昨日交上海銀行錫分行匯解滬總商會轉交工人應用又該會於昨日（九日）下午四時在縣敎育會開會到委員許廣圻石清麟諸祖蔭陳機巫恒通（黃祥斌代表）等五人許廣圻主席議决各案如下（一）婉拒外埠來錫募捐問題議决在火車站等處廣貼通告婉拒來錫募捐並通告本邑各界遇募捐人募捐亦婉言拒絶（二）調查英日貨存貨問題議决致函縣商會轉函各界勿進該貨一面再由本會調查有無運進（三）廣發宣言問題議决今日下午由許廣圻諸祖蔭魏光釗等辦理分發四鄕（四）黃包車上貼警句廣告問題議决先調查本邑有黃包車若干輛爲入手推許廣圻與並安車業公所董事孫荷生君接洽後再行進行（五）今日（十日）下午四時續開委員會討論一切重要問題議畢散會已五時矣 
　　江隂江隂各界自得滬上英捕慘殺同胞噩耗後悲憤異常學生聯合會即發起各校大游行計到南菁勵實縣一澄翰輔實女校縣一女校等校學生千餘人各手執旗幟上書「英捕槍殺同胞各界速起救援」「取消不平等條約」「收回治外法權」「提倡國貨」等字樣沿途散發傳單並高呼救中華救同胞態度激昻秩序嚴肅日前學生聯合會復召集江隂各機關各公團代表會議討論對於上海英捕槍殺學生工人之援助方法計簽到五十四團體公推南菁學校校長董伯豪爲臨時主席議决（一）召集巿民大會（二）致電北京政府以伸民氣（三）與英日兩國經濟絶交（四）各團體自動募欵携滬救濟罷工工人（五）公推嚴忠元黃葆森爲赴滬代表調查情形兹將電文錄後（致執政府電）北京段執政外交沈總長鈞鑒上海英捕槍殺學生連及工商情勢愈擴愈大蔑視邦交慘無人道乞速嚴重交涉以維國權而平公憤江隂各界聯合會叩魚 
 
 

Page 7

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *   
 
 

Page 8

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *   
 
 

Page 9

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *[敎育消息]  
　　要聞 
[中華敎育文化董事會已成立]  
　　顔惠慶彼推爲董事長孟祿張伯苓副董事長 
　　保管美國退還庚子賠欵基金之中華敎育文化事業董事會曾於去年九月開會一次推定臨時職員兹因美國方而之董事孟祿已於上月到華遂於本月二三四各日在天津裕中飯店開會討論大繼並推舉董事長及職員該會已算正式成立計到會者董事有顔惠慶范源濂顧維鈞張伯苓丁文江周詒春諸人美國方面有孟祿貝克培納德諸氏當塲推舉顔惠慶爲董事長孟祿張伯苓爲副董事長范源濂爲幹事長丁文江爲祕書培納德周寄梅爲會計自二日起開會至四日竣事 
[湘省議會取締學校危險運動（初痴）]  
　　湖南省立第一中學校五月二十八日午前十一時二十五班學生上體操課時有王承德者被同班學生李慶蘭試擲鐵球擊中頭部旋即斃命湖南省議會於三十日開第六次常會七十三次議事會時謝寶森臨時動議云頃閱報載第一中學因擲鐵球傷斃人命查各學校近來對於體育固極注意然不應專門偏重於此項危險運動致於人命視爲兒戲故本席主張咨行政府通令各校禁止標槍鐵球等類危險體操否則發生事故惟各校敎職員是問嗣馬續常黃孟祥陳振東等相　發言以擲鐵球等項本爲體育之一種只能要政府令行各校注意取締不能禁止否則關於有生命危險之游泳航空等科豈都不應廢止李耀湘云敎育司應嚴定懲處條例各敎職員職司何事如再不愼重取締發生危險時敎職員應負連帶責任敎育司應加以懲處徐元玉云體育中最危險者爲擲鐵球擲標槍二項政府應定取締規則凡屬擲鐵球等項應另闢一操場愼重管理以免危險最後議定一致請歐陽議長面告政府對於各項危險運動務特别注意嚴加取締云 
[粤局緊張中之施行新學制令（居然）]  
　　廣州特約通訊此間政局日趨緊張本報國内要聞中已詳言之不料當此風雲變幻瞬息萬狀之際而省署竟有施行新學制之佈告不可謂得也非難查新學制系統案係全國敎育會聯合會民十在粤開會時修正通過祇以連年用兵學事擱緩遂使新學制發源地之廣東未能一一試行殊爲憾事今省署已佈告之矣倘時局能與以相當之機會則逐漸施行爲效當可計日而待也兹探誌省署佈告於次「爲佈告事現據敎育廳長許崇清呈稱竊查學制改革案迭經全國敎育會聯台會提出討論並付議决在案年來省内中小各學校多欲採用此項新制以資研究職廳接閱各地學校呈請改辦新制之文已有多起若不明定標準於學務前途益形紛亂現該新學制已爲全國敎育會聯合會所議决自可如案推行庶使舊制新制不致兩歧而按級程功漸歸一致　　務道行不無裨益兹特擬定廣東省試行新學制臨時簡章十三條附章六條及參考　程表以爲省内中學師範實業及小學改組之標準所有擬定改組標準各緣由理合備文呈請察核並公佈施行等情連同試行新學制臨時簡章及附章課　表等件具繳前來查核章程表式大致妥協除令復照准辦理并飭由廳通令遵照外合行備告仰全省中小各學校一體遵照此佈（六月五日） 
[蘇五中校長呈學生抗不遵之廳令]  
　　江蘇省立第五中學校發生驅長風潮情形業誌本報兹悉該校校長童斐呈敎育廳爲遵令回校整理秩序學生頑抗不遵無從約東謹陳實情請賜鑒核聞奉蔣廳長指令云該校長遵令回校整理校務懲戒爲首滋事各生將葉國英王士佑葛惠卿張鴻李鵬管敏等六人開除學籍其張景良等八人量予改過自新自是正當辦法乃該生等非但不知悛悔猶復肆行無忌竟至搜索校長寓所追尋於輪埠車站如此行爲實屬狂謬已極業經電令武進縣知事派員將該校校舍校具書籍儀器文卷等項暫時妥爲保管無任不良學生盤踞破壞並轉呈省長核示在案俟奉到指令再行飭遵一面即電令武進縣迅速派員遵照辦理 
[蘇教廳聘程晋燾任八師校長]  
　　江蘇省立第八師範學校長屠方身兼省議員前因議會召集會議須赴會出席校務不克兼顧呈請敎育廳辭職另委賢能接替經蔣廳長批准並令委該校敎務主任程晋燾代理校務以資熟手兹悉蔣廳長查該代理校長迄今月餘辦理尚能稱職爲校務進行便利計應予眞除以專責成業經呈奉省長核准已將聘任書令發該代理校長查收並飭將辦理接收事項具報備核 
本埠 
[省敎育會今日審查新會員資格]  
　　江蘇省敎育會每年於大會前須開新會員資格審查會審查新入會會員本年審查會經前月幹事會之議决定於今日上午十時開始審查前日已通告各審查員請屆時蒞會 
[集美海童軍艦昨日由淞進口]  
　　今晨十時各團體開歡迎會下午三時海童軍招待各界參觀旗艦 
　　集美學校海童子軍十三人由顧總敎練拯來等率同乘坐旗艦集美號舉行長程航海於前日到淞各情已請昨報嗣經借定南巿大通航業公司碼頭爲來滬駐泊處所昨日下午二時由淞出發於四時三刻抵大通碼頭當時有青年會克樂愷及李啓藩陳廷楨朱了洲章君疇陸禮華俞元爵王英超潘競民顧蓮蓀等二十餘人在碼頭歡迎船到時燃放鞭砲顧君等在船亦鳴號答禮旋歡迎人員陸續上船參觀後顧君及張船長即命啟椗至江南造船廠江面繞行一週途遇各國兵艦均升旗行禮各艦亦均答禮五時半回埠停輪後由顧君等召集各童子軍請克樂愷李啟藩章君疇陳廷楨陸禮華諸君相繼演說大致均欽佩勉勵之詞演說畢由張艦長報告來滬經過情形並答謝而散歡迎諸君均極贊佩該艦管理設備之完善而一葉扁舟渡海　來其　險勇敢之精神尤爲羣衆所嘆服是日大通公司以數迎諸君到達過早由職員范君　往隆大輪船休息船到時並盡力招待其熟忱亦可感佩也又訉昨日歡迎諸君　顧拯來等晚膳今晨十時各　體在西門大古路公共體育場開會歡迎下午三時集美海童子軍請各界參觀集美號歡迎會節目等等已詳誌昨報 
　　上海救火聯合會會長毛經疇南巿保衛圍圍長姚福同昨日分致各區救火會會員各區駐防所團員通告云逕啟者福建集美學校海童子軍以十七人之船員乘六十二英尺之帆船經一千八百華里之海程僅費五日三夜之時間實爲吾中華民國之最大冒險家並爲吾國童子軍界開一新紀元同人等因聯合團體定於十號上午九時三刻齊集公共體育場准十時開歡迎大會下午赴大通碼頭到船參觀凡吾會員一體制服皮靴銅　腰帶凡吾團員一律制服水瓶准時齊集是爲至盼 
[上海童子軍會敎練部之通告]  
　　上海童子軍會昨日發出通告云（一）夏門集美學校童子軍航行來滬已於昨日到申本會定於十日上午在公共體育場聯合各團體特開歡迎會凡我各團敎練務於是日九時前一律制服到會共襄盛事又是日午後三時起可到艦參觀凡我各團童子軍有願往參觀者於是日二時後一律制服排隊前往南巿王家碼頭北大通碼頭集合以便上艦參觀藉表歡迎（一）頃接代理滬海道童子軍總敎練王英超君來函並附表格五十紙囑分發各團請詳細塡明二份直接寄至本埠虹口公平路南首惠羣女學王君收愈速愈妙以便彚齊轉報省會（一）前接蘇常道區童子軍露宿籌備委員會來函該區童子軍定於本月十二日在無錫東大池地方舉行第一次聯合露宿是日上午時開幕下午開始此賽各團敎練及童子軍等如有餘暇可直接前往參觀以增見聞並可聯絡情誼（一）各團童子軍表格至今尚有東吳二師兩江華童愛國約翰約青等七團未曾寄到望速寄來以便付印彚刋是爲至盼總敎練沈維楨謹啟 
[浦東學校聯合會春季常會紀]  
　　浦東三林陳行楊思三鄉學校聯合會於前日下午開春季常會當經議决通過十四年度各項預算册又三鄕公立小學校年功加俸案議决請秦槐新起草俟下屆開會時通過施行又小學校校長朱續辰提出辭職書案議决請學校聯合會秦研畦挽留此外又談及三鄕公立第一初級小學校請求補助經費事僉以聯合會負債頗鉅該校學生大多爲三林鄕子弟應由三林鄕公所設法補助云 
[愛國女校體育科籌辦暑期學校]  
　　上海海寗路愛國女校體育科主任朱士方君近擬利用假期組織暑期學校傳播學術技能使各校體育敎員及體育學校肄業生得以補習各項功課所定學程分學術兩科學科爲學校體育組織法體育設施法人體審斷學運動生理學音樂英文女子常識術科爲舞蹈球術童子軍等敎員除該科主任朱士方君自任外有舞蹈專家沈明珍女士音樂專家鍾慕貞女士及有名諸體育家分任現章程已經印就外埠函索須附郵票三分云 
 
 

Page 10

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *[國内要聞二]  
　　揚州五卅慘案全國共憤兹揚州旅外學生會江　縣敎育會地方學校聯合會第一區巿敎育會平民敎育促進會等特發起外交後援會於前日（八日）下午二時假圖書館開籌備會共同籌備進行已先期函達其他各校及各團體一體加入籌備又學生聯合會於七日開會議决各項錄下（一）快郵代電滬上各報援助約翰退學同人（一）中等學校派員赴各地演說由各校自田行動（一）於八日始停止全城自動募捐（一）援助美漢出校辦法要求各高等學校對於敎會學校學生不限有文憑投考并要求各中等學校准許敎會學校學生轉學由敎廳發給憑證（一）舉代表向塲鹽商會請場運食三商及濟南七公司募集特宗巨資並請二高託人接洽（一）通函土海學生總會注意如何維持工人以後生活（一）通函商會請注意經濟絶交提倡國貨（一）將每日報紙關於滬事緊要新聞選印號外由各校分區照募捐時指定之區發散又該會是日下午在八中開會製定會則根據會則改選總務股職員計選定正委員長余冠英（八中）副委員長吳鐵生（八中）李誠（五師）文牘趙汝驤震旦）書記張恩濚（五師）會計管繼宏（代商）庶務將長春（縣師） 
　　南通南通各界人士於八日上午八時爲聲援滬案齊集體育塲開巿民大會早晨雖有陣雨然到者仍極 
[無錫爲滬案大游行（無錫容芳攝）]  
踴躍有各團體機關代表各界人士曁各校學生不下五千餘人開會時公推于敬之主席報告集會宗旨略謂吾人應一致援助滬案交涉堅持不懈旋有各界代表林仲希顧貺予趙子超楊崑山季强成演說又小學生丁士周汽車機工沈彦行茶房代表陸錦富女學生韓履氷中等以上等校學生代表彭騰之相繼登台演講均極激昻憤慨聽者咸爲感動僑通韓人金鐘學亦到會演說講畢表决議案七條對國旗宣誓繼即整隊出塲一城北高小童子軍二女師學生三女附四代附五城北高級小學六養正校七各校職敎員八機工會會員九各法團機關代表及巿民十英化十一醫專十二商校十三七中十四代師十五補習校十六農校十七紡專隊伍綿長二里沿途並高呼奮鬭收回租界援助同胞等語遊行城廂一周而散是日各校所發傳單種類極多又學生後援會刋物（血潮）業已出版内容頗佳又各界以滬上失業工人生計艱難張退嗇昆仲及孝若共助五百元各界零助五百元共凑成一千元準日内匯交上海總商會撥給罷工人員學生後援會零募二百四十元匯滬又該會於八日下午八時開會由徐家瑾主席議决案甚多其重要者爲委派代表赴滬慰問慘案被傷同胞及死亡者家屬推定李守黑等二人出發以表哀忱 
　　蘇州蘇州倉街振亞繼物廠首先發起改省菜費接濟滬工人連日繼起者已有數廠兹爲欲求普及起見各廠工人於八日晚自動的選出代表在濂溪坊聖約翰堂第二益德會聚會議决（一）各廠工在此時間非時不可停工更當勤勞作工可多得工資接濟滬上同工之食糧（二）未辦捐欵之各廠於今日（九日）由代表在廠中妥爲接洽可得一致接濟滬工之微忱今將各廠辦理輸捐方法及將設法辦理者彚錄如下（振亞）改吃蘿葡乾十天且該廠執事二十一人欲茹素二十一天即不忘二十一條之意（三一）改吃蘿葡乾十天（蘇經）捐欵織工每人半元帮工每人三角且節省飲酒費爲捐欵（瑞興）織工及帮工均以三天工資爲捐欵廠中供給三天膳費（東吳）改吃蘿葡乾十天（三星）同上尚有「天孫」「延齡」「三吳」「三鼎」「程裕源」「耀華」各廠今日（九日）亦可辦理成功 
　　奉賢奉城巿立第一小學校縣立第二女高校全體學生爲援助滬上慘殺案於七日下午一時由職員朱企曾王懷德張潤裕俞玉衛華等率領執旗遊行學生共有二百五十餘人綿延半里許先出阜城門上欽公塘向東行進鎭海門經十字街古遊里三時許回校沿途唱國恥歌并高呼發憤自强誓雪國恥等語警告傳單由巿一校幼童隊沿途散發當游行塘上時觀者麕集由諸職員向衆演講鄕民頗爲動容松江七縣共立女師範奉賢學生王友方等回奉募捐成績頗佳此項捐欵係解濟滬上罷工工人 
　　松江此間對於援助滬案進行仍不稍懈兹錄九日關於滬慘案之所聞如次（一）各界滬慘案後援會會長翟健雄爲籌設國貨商店問題已於八日議有辦法（甲）股本八千元以發起之二十人每人認招二十股（每股二十元）（乙）貨物以各界日常必需之國貨用品爲之應巿一面即由發起諸人向商界重要分子勸認股本即日開始籌備（二）受滬案影響之商工業除襪廠已多數停業外其受害最重者厥維蠶户繭商又泗涇鎭各界人士對於滬上慘案羣情甚爲激昻連日宣傳援助不遺餘力商界方面由各商號自動募集鉅欵匯解上海總商會代爲散放學界方面有養正小學等分組演講散發傳單松江縣公立第四小學校學生運動更爲熱烈除演講團分赴七寶方家窰蟠龍等處講述慘案詳情外並由學生侯家洪李其文李德修張錦文等組織募金團向四鄕募集欵項聞結果甚佳一俟集有成數即當匯解相當機關作爲資助罷業工人之用惟該校學生以學業爲重此項運動均於課後或例假日舉行尤得社會之同情各界對此咸樂贊助 
　　杭州杭州各公團聯合會九日下午三時在省敎育會開大會公推金百順主席首議决電執政府現值外交緊迫請勿存黨見起用唐紹儀顧維鈞王正廷三人以資擘劃次議决通電各省提倡在上海華界籌欵另闢商場實行經濟絶交此外議案甚多又省議會自治法會議各捐助一千元以濟滬上工人 
　　杭總商會四日决議抵貨並推定檢查專員嚴雲樵等十人現定十二日出發挨號查檢立將該貨封存登册以待解决又聞南貨公會已將應抵貨品盤查存積實數參業公所亦將存貨檢點藥材會館昨開同業會議今日起决定實行並决援助上海工人 
　　英人梅藤更所辦廣濟醫校男女學生均已離校昨由醫藥産三科同學會函致梅氏請卸校長職務公推華人主持並擬張葆慶爲校長朱伯龍爲敎務長惟梅氏尚未承認省會中等以上各校男女學生分組出發募欵撫卹上海死傷者及救濟工人昨决定就杭縣一屬（劃分七區辦理臨平筧橋塘棲等鎭已整隊前往勸募上海學生聯合會爲宣傳慘案實情推出代表周慧仙虞兆蔓朱宜耀三人來杭向各方報告並乞援助今日（九號已）到杭 
　　寗波甬江北岸泗洲塘英國敎會所辦之斐迪大學此次對於上海西捕槍殺案非常憤激堅持罷課與各校合作乃該校長裴得司（譯名）强迫該校學生於星期一（八日）起一律上課否則令學生一律退出該校全體學生於七日晚特爲此事開緊急會議討論是否離校問題僉謂該校長旣用這種脅迫手段對付學生即使我們同學暫時屈服忍受將來亦必無良好之結果我們不如乘此機會與該校脫離關係遂議决學生一律簽字於星期一全體離校寗波中等學校敎員聯合會及學生聯合會爲斐迪學生全體離校事於今日（八日）先後開緊急會議討論善後辦法又甬英敎會所辦之毓材中學不許學生繼續罷課學生否認已於七日提早放假他如三一中學仁德女校等亦係英人所辦能否准學生繼續罷課現尚未定甬埠中國基督徒聯合會昨特在青年會開會商議對付方法議决如下（一）函告駐甬西敎士說明滬事眞相須主持公道以促本邦人士之覺悟（二）請各敎會中國牧師於本禮拜向會衆宣傳並捐金以救濟上海工人（三）派代表與學生會接洽並爲援助（四）加入外交後援會取一致行動（五）電北京外交部上海交涉員請嚴重交涉又電寗波旅滬同鄕會等據理力爭又電中華基督協進會請其通電全國敎會中之中國基督徒從速組織聯合會以援助學生又致電安慰死亡者之家屬（六）對於三一中學校校長西人用手槍恐嚇中國學生一事應派員調查如果屬寶即函該公會撤銷其職位（七）忠告仁德女校毓材中學之中國敎職員及學生促其覺悟又當塲推張任章謝介眉朱文元等十二人爲臨時執行委員又寗波外交後援會昨開第四次委員會討論一切進行辦法又議决請商工各界節省端午延資并將各界辦事員每月薪水抽出幾分之幾二併充作捐欵即日實行又由經濟委員俞佐庭提議通告上海各華人所辦工廠容納英日工廠罷工華人通過定今日（八日）開第五次委員會又寗波三喜大連昇班班主張君昨向外交後援會請願於二十一二十二等日借商業大舞臺演戲三天助捐又甬屬鎭慈定象上餘等縣各界先後紛紛發起外交後援會募捐委員會及大規模游行示威 
　　紹興紹興學生會對於滬上慘殺同胞已致電慰問并與各界取一致行動現聞紹興學生會復於緊急會議時議决爲慰問被害學生及巿民與調查近日滬上確實事情起見除去電訊問外當推凌雲爲代表前往慰問並每日報告實地情形該代表已於昨日趁輪前往矣又本城女師校自治會於前晚召集臨時會亦議决派黃某朱某爲代表於六日出發赴滬 
　　湖州吳興學界聯合會爲援助滬上慘殺同胞案曾一再設法挽救業已提出要求五條（一）撤銷領事裁判權（二）懲辦凶手（三）收回租界（三）英日政府向我國國民道歉（五）須於出事地點建立紀念碑并愼重宣言在未經達到目的以前决與兩國經濟絶交拒用所産貨品以示堅决今日（七日）星期特舉行聯合大游行在城北公共體育場爲集會地址是日除敎會學校因已於先一日舉行故未加入外餘凡公私各校均態度激昻無一不爭先而至手中各執紙旗上書「天下興亡匹夫有責」及「寗爲愛國鬼母爲亡國奴」等字樣臨時外界加入者甚夥有紋製工商聯合會三餘學社蘇松太旅湖同鄕會紅十字會等綜計不下數千人上午十時均各先後齊至旋即列隊出發環繞全城一週秩序嚴肅直至午後一時始返原址三呼中華民國萬歲而散 
　　嘉善嘉嘉善縣議會爲滬案昨曾致電政府請遵民意嚴重交涉中華基督徒聯合會亦快函上海總部轉電當道極力交涉城區第一小學學生可二百人於八日下午由敎員率領游行唱歌演講詞頗悲壯縣屬西塘天凝莊楓涇干窰陶莊俞匯大雲寺等區人士對於嘉興第二中學派來勸捐援助上海罷工工人之學生都樂解囊各該區高初小學同於八日下午停課半日用以誌哀 
關於滬案之要電 
[國外來電]  
　　舊金山來電上海申報轉同胞憤聞暴殺請力爭公理美洲蘇宣工藝同盟 
　　美國西雅圖電申報轉國人公鑒注重不協作萬勿暴動出以持久之精神同人等謹爲後盾華盛頓大學中國學生齊 
　　留法華僑電學生聯合會及各報館鑒學生工人慘遭屠殺留法同胞聞耗痛悼本月九號僑法華商閉門一日留法僑民帶孝七日誌哀希同心協力一致對外海外僑民誓爲後盾留法各界救國聯合會八日 
　　旅英華僑電國聞通信社轉各報全國工商學界鑒遥聞義舉薄海鼓舞英工聯四兆半及同情團體數十共申義憤工黨並正式抗議望堅持並詳電各國工界旅英各界代表聯合會陽 
　　留日長崎兩校同窓會代電各報館轉全國同胞均鑒報載上海各校學生因日本工廠槍殺華工羣情憤慨結隊講演竟遭工部局慘殺致先後飲彈而死者數十人噩耗傳來悲憤欲絶今全國同胞一致罷商罷工罷學一面促我政府嚴重向英日兩國政府抗議一面實行與英日經濟絶交不達目的不止中華民國留日長崎高等商業學校同窓會醫科大學同窓會同叩魚 
　　僑神户滬變同情團代電上海申報館轉各界同胞鑒此次滬上慘發事變痛我華胄横受外侮凡我國人誓必協力同心據理力爭務期達到國際平等目的某等已集同志勉竭綿薄願相應援先此佈聞僑神户滬變同情團叩 
[各省來電]  
　　北京全國商聯會通電北京段執政各部院各法團各學校各報館天津張督辦各省督辦省長各法團各學校各報館上海總商會縣商會各法團各學校各報館均鑒本日本會致各駐京公使曁各友邦旅華人士通電文曰我中華民族爲酷愛和平四千餘年東方文化最古之國自與世界友邦通商以來竭誠敦睦垂數百年爲世界各國所共見不圖我領土内之上海英租界竟有發生殘殺華人之事我政府旣已提出抗議乃復不待正當和平解决一意調旅派艦全體武裝如臨戰陳英爲歐西文明先進之國不幸有此出人意外慘極至酷之舉我全國民族對此極抱無限之憤慨蓋非特中華民族之不幸亦世界和平民族問之大慘劇也夫國際强弱縱有等差人道主義寗不平等兩國縱達交戰狀態國際間尚有公法以爲範圍使暴力者不得肆行其强横乃在平時其游行者爲學生團體其行爲不過表同情於工人絶無對外之惡意焉能以「暴行」「赤化」等莫須有之罪加諸一般學生之身租界英領縱使捕房對赤手空拳之青年任意槍斃死傷至數十名之多且復一再演此暴行以至激成巿民公憤尤復繼續派艦調兵在各街道密布槍砲無異戰陣果始終以威迫武力相加不特我中華民族所憤慨凡世界愛和平之民族當無不爲世界人道計深表同情執正義以相繩也兹特正告各友邦全民族曰我愛和平之中華民族商人全體最高法團之全國商會聯合會敢代表吾中華全國商人曰我國人祗知有公理不知有强權祗知有公法不知有暴力祗知有人道友愛不知有欺凌壓迫此次慘劇在我領土殘殺人民所死爲游行之人並無抗爭情事且經查驗彈從背而入其無敵性已完全證明若英人仍倚恃武力不知悔悟則世界各國咸曉然於此次慘事責任之所在及此後愛和平之民族應求善後救濟之自覺我内外商人爲國家地位計爲國民人格計爲生命自衛計對於加我危害之國民不得已而出最後之經濟絶交縱犧牲至若何程度在所弗恤迫切陳詞唯我友邦人士共鑒之中華全國商會聯合會魚叩 
　　北京省議會聯合會電各報館均鑒滬埠外捕慘殺國民玷辱文明傷失人道關係各國果知自尊國格亟應遏止暴行詎復恣逞凶殘衊視公理本會爲全國民意所寄憤慨尤深兹特電告國人一致堅持懲凶道歉償卹死傷撤換使領收回租界五者先謀根本解决再及其他問題應請政府與各省長官根據輿情嚴重交涉尤望全國各界謹守秩序誓死抗爭雪國恥所以彰人道爭國權所以維公理也除公推代表就近敦促政府抗議外謹電陳明至希察照中華民國全國省議會聯合會叩庚 
　　北京法政大學學生會電上海法政大學轉本埠各校曁此次受傷諸君公鑒英捕蠻横槍我同胞似此草菅人命苟我國人於此而不力爭則人格何在國家焉存敝校同學以爲與其束手待斃母寗奮鬭而死本愛國之良心爲諸君之後援再接再厲雖死弗惜兹已在北京與各界聯合就近運動外特此馳函向我義死諸君一面深致哀悼一面慶其成仁又向我受傷諸君慰問近體並祝康健大難當前微忱難罄臨電愴懷諸希諒察國立北京法政大學學生會叩十四年六月六日 
　　北京全體基督敎學生電青年協會余日章轉世界基督敎學生同盟滬英日巡捕槍殺學生工人慘無人道藐視友邦同人忝列同盟希電各友邦遥爲聲援俾慘劇不再發現並請喚起公論使對華不平等條約得早日改正以保世界和平北京基督敎學生寢 
　　河南敎職員聯合會電驚聞慘耗曷勝哀憤此間各界一致力爭除請政府積極交涉外特此電慰河南省敎職員聯合會叩虞 
　　開封國民黨全體電各報館總商會學生總會各工團並轉全國同胞均鑒上海英捕五月三十日槍殺我舉行愛國運動之工商學各界同胞多至二十餘人重傷百餘人捕押數百人噩耗傳來全汴憤激人道何在公理何在吾人對外政策早已揭告全國即所謂廢除由帝國主義壓迫下所結之一切不平等條約吾人認此爲最平允最切適之對外根本主張此次英捕舉動實即爲彼國之帝國主義所驅使我各界同胞若不及時覺悟努力於根本解决方法將來此種慘劇正不知再演幾次務望一致主張於所提恤死懲兇各條件外再特别提出根本解决辦法俾日英兩國由帝國主義强脅吾國所結之一切不平等條約一律取消方算取得此次我各界同胞大犧牲之代價倘有不諧即出於最後斷然之手段亦所不惜吾人誓篤守平時主張協同此問民衆共作後援臨電馳湧不知所云中國國民黨河南全體黨員齊印 
　　湖南全省學生聯合會電萬急全國各團體各學校各報館并轉全國同胞鈞鑒上海日人慘殺華工全體巿民羣起援助英捕房復用槍打死學生七人重傷數十人敝會聞訊之餘不勝憤慨特行召集代表大會一致議决即於本日全體罷課并進行各種運動以得最後勝利尚希全體同胞共同興起臨電不勝迫切之至湖南全省學生聯合會叩江 
　　洛陽第八中學電總商會學生聯合會各報館鑒滬上慘劇舉國痛心敝校誓竭生死勉爲後盾請堅持到底勿爲英日所屈服洛陽第八中學全體庚 
　　岳州湖濱大學學生電申報館轉全國各界均鑒滬案發生舉國憤慨本校學生全體已於六月七日離校協同華師組織救國團誓欲内除國賊外抗强權并促進岳城各界一律罷課罷巿罷工以爲後援岳陽湖濱大學救國團叩庚 
　　國立武昌師大全體學生代電上海聯合會總會總商會各法團旣全國各報館均鑒敝校即於江日罷課作前銘之後盾交涉一日不完同人運動即一日不止悲憤塡膺謹此電聞國立武昌師範大學全體學生叩豪 
　　濟南齊魯大學電全國各報館各公團鑒此次上海慘殺華人事件兇暴已極一致主張嚴重交涉（一）收回租界（二）收回領事裁判權（三）肇事人治罪（四）厚卹死傷華人（五）兩政府向我國民謝罪（六）保證日後不再有此種妄動萬衆一心誓死力爭濟南齊魯大學學生泣叩 
　　烟台海軍青年團電申報團各報館曁全國學聯會鑒噩耗飛來同深悲憤特此慰問誓死以爭烟台海軍救國青年團 
　　福州求是報電申報轉學生總會各團體各報館公鑒五卅慘案憤慨同深此問全城已罷巿數日各界定灰爲示威大游行誓爲後援福州求是報叩佳 
　　國民黨九江巿黨部電上海各日報轉各地公私團體鈞鑒邇者上海日本紗廠慘殺工人滬上學生因抱不平亦遭屠戮言之傷心思之墮涙敝部驚耗傳來比即聯合各公私團體即日組織九江援助上海同胞慘死委員會辦理援助事宜其援助方法「與上海取一致行動」 
實行罷巿罷工罷課並又定於本月六日舉行大規模之示威遊行江西省九江巿黨部叩微 
　　安徽全省學生聯合會電各報館轉各團體各學校曁全國同胞均鑒噩耗紛傳天日無色自非木石能無奮揮戈之誠作困獸之鬭嗚呼莽莽神州陸沈鬼哭此其時矣亟望我各界同胞結合一致奮我全民之意志與彼暴力相周旋以實力之表現作最後之自决以期恢復主權申我民憤庶幾略償此次侵陵之辱稍雪死者之寃敝會怵吾族之淪胥痛亡國之無日願與諸君共本斯意黽勉倡行實現吾人之期望一息尚存不渝此志河山不異永矢斯言安徽全省學生聯合總會叩六月九日 
　　安徽省立第四中學校代電上海申報館轉全國父老兄弟姊妹鑒連日上海西捕槍殺學生同胞多人慘無人道悲憤同深本校除組織後援會外希我全國各界一致奮鬭務達抵命道歉撫卹釋放被捕諸人目的以保國權安徽省立第四中學校全體同叩魚 
　　安徽懷遠各團體代電上海申報館轉各學校各機關同鑒此次滬上慘劇實爲吾國莫大之奇恥務懇吾各界同胞主持正義廣爲聲援俾外交獲最後之勝利臨電悲憤無任竚企安徽懷遠敎育會商會農會商團外交後援會學校聯合會學生聯合會陽印 
　　安慶皖民自决會電各報館轉總商會各團體均鑒江電計達本會業經邀集本省各界開會哀請國人激發天良捐欵匯寄以免成勞苦同胞重罹饑餒之厄特先電聞務懇貴會忍痛須臾堅持到底母使國人遺恨外人竊笑爲荷皖民自决會陽 
　　安慶滬案後援會電申報鑒五卅慘案同人憤極已組後援會與各界一致援助特先電達安慶中華基督徒滬案後援會庚印 
 
 

Page 11

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *　　安慶法政　習所電申報轉全國公鑒英搶　囚連日慘殺衊視人道善天同憤事關國權民命除電政府嚴重交涉外務望全國一致力爭爲國後盾安徽法政講習所全體叩佳 
　　寗國學生會電申報館轉各公團各學校均鑒英日慘斃華人暗無人道羣情憤激血滬俱枯務乞毅力堅持同人誓爲後盾安徽宣城學生聯合會叩 
　　寗國公立中學電申報館轉全國同胞鑒滬捕慘殺同胞痛憤異常千祈一致據理力爭誓爲後盾宣城寗屬公立中學全體學生叩青 
　　靜仁職業學校代電北京段執政鈞鑒五卅滬案全國共憤務請嚴重交涉以維國權而平民忿靜仁職業學校全體師生叩陽 
[浙江各界電]  
　　浙江自治法會議電總商會鑒此次滬上華工爲愛國而罷工曷勝欽感兹由同人捐集洋一千元交由敝省各公團聯合會匯劃尊處轉發工界同胞藉表微忱浙江省自治法會議代表同人公叩庚 
　　寗波中華基督徒聯合會代電上海申報館轉上海慘死各家屬各受傷同胞鑒諸君以主持正義爲國犧牲凡吾華胄誰不憤慨强權豈久公理終伸全國一致誓爲後盾先此慰問臨書涕零寗波中華基督徒聯合會陽 
　　杭州之大西敎職員宣言我們杭州之江大學西敎職員對於我們的學生對於此次上海慘劇的悲憤深表同情並願把我們對於這事的意見表示如下（一）我們對於此次上海槍殺學生同行人的慘劇殊深哀痛並切願從今以後雙方不再發生衝突（二）我們極端贊成對於此案澈底和公正的調查運動這樣才能水落石出罪有攸歸我們以爲這案的解决最好由洞悉這事的人員主持而明白宣佈這案的眞象尤爲求得公義的最可靠的第一步驟（三）我們做基督徒的在社交或私人生活中願努力置耶穌基督的眞理（正直與博愛的協作人類的幸福國際的正義和親善）於種族的國界的個人的種種細故之上（四）我們對於任何主義的侵略誓不援助誓不表同情我們深覺此次上海的慘劇也引起「在任何情形底下外人在中國應否享有租借地」的問題我們誠意的期望中國不久有穩健的建設的政治家出現使中國的政府能統治全國的領土並用合宜的方法治理現在外人治下的各租借地（五）我們也堅信中國學生的運動其原動力是純粹出於愛國的熱誠我們堅信中國的内政和國際問題應有正義的解决我們懇求上帝的指引使我們在互相信任與互相帮助之中能得到圓滿的解决（此項宣言係用英文發表由顧敦鍒戚楊等譯成華文） 
　　奉化各法團公電浙江省議會曁在省各法團各公團均鑒支電奉悉敝會等遵於本日召集各法團各公團開聯席會議議决組織奉化外交後援會定虞日開成立會一致團結合力對付誓挫兇燄而保國權奉化縣議會參事會農會商會敎育會國民會議促成會國民黨縣黨部學生聯合會剡社同叩魚 
　　德清各法團代電上海各報館轉交涉員各公團均鑒英捕肆虐慘殺華人凡我同胞同深公憤各界歇業勢逼使然乃彼變本加厲危害日增艦兵登岸禍念昭然國民同仇敵愾惟力是視乞我當軸盡力交涉務求速决敝邑雖褊願作後盾德清縣敎育會商會農會同叩陽 
　　武康各法團代電上海申報轉全國學生會鈞鑒日廠英捕逼辱工人槍殺學生一次不足至再至三是可忍孰不可忍乞照所提條件堅持力爭不達目的不止敝邑全體人民誓作後盾武康縣敎育會商會縣農會同叩魚 
　　新昌各法團電申報館轉總商會曁各公團公鑒英捕蠻横一至於此凡有血氣莫不痛憤各界同胞罷工罷巿務要堅持到底如無正當解决上海縣城及吳淞各鎭近在咫尺何妨先事遷移千困百難我全國同胞自當亟起而援助之浙江新昌縣議會參事會商會敎育會農會虞 
　　象山外交後援會代電上海全國學生會均鑒援助工人反遭慘殺凡有血性莫不忿激務希貴會再接再厲敝會願誓死隨諸君之後專此電唁象山外交後援會叩 
　　衢州第八中學電申報館轉上海學生總會曁工商各團體鈞鑒此次慘死同胞噩耗傳來不勝髮指然爲國捐軀萬死猶榮望繼續奮鬭堅持到底同人等願爲後盾浙江第八中校叩 
　　浙江公立醫藥專校代電上海申報館轉各公團及各報館鑒此次慘殺同人義憤塡膺誓以赤誠援助特此電聞浙江公立醫藥專校上海慘案後援會具 
　　乍浦各法團代電各團體公鑒英捕日人一再槍殺我工商學無辜同胞此種暴舉無間中西苟有人道莫不同深痛憤務望一致力爭堅持到底以雪國恥而　人命謹此聲援墨與涙俱乍浦商會農會敎育會自治會 
　　嘉善滬案後援會代電上海申報館轉全國各界公鑒滬捕一再慘殺同胞凡有血氣同深憤憤慨除請執政府外交部上海交涉使嚴重交涉外尤望各界毅力抗爭以雪國恥嘉善滬案後援會叩佳 
[江蘇各界電]  
　　蘇州各界聯合會代電五卅慘案凡吾同胞無不髮指本總商會等業已分電表示願共奮鬥本日復經組織聯席會議共同討論一致主張本案交涉當以懲兇賠償謝罪爲最低之要求以取銷領事裁判權爲根本之解决再吾人反抗者爲英日對其他外人應仍表善意免滋誤會至如與英日兩國無關之工商事業尤宜早日恢復俾可維持勞動生計同時並得增加生産力以爲抵制之後盾謹再電陳諸希諒察蘇州總商會吳縣議事會農會敎育會吳縣自治協進會蘇州公益事務所吳縣巿鄕公會與縣紅十字分會蘇州巿議會巿民公社聯合會救火聯合會省校敎職員聯合會第一區區敎育會基督敎敎育會基督敎敎務聯會巿鄕公報社青年會普益社樂羣社蘇州學生聯合會等同叩 
　　江蘇法政大學學生自治會全體對於上海慘案宣言吾華不幸變亂疊乘而上海公共租界英捕擅殺同胞一案其蔑棄人道藐視國權凡屬血氣之倫無不痛心疾首思所以積極援助以期慰寃魂而張公道用是數日以來學罷課商罷巿工罷工凡可以表示援助之處莫不忍痛而爲之敝校同學對於游行演講募捐等等不欲後人顧求學不忘救國救國不忘求學兼顧並進未敢廢也且救國之心自出一致運用方法容有不同若不審愼考慮徒爲孤注一擲在對方未生若何影響而本身已受莫大實害敝校同學有鑒於此爰特開會公决繼續照常上課一面輪流分組演講募捐遇有臨時發生重大事故隨時可以全體出發積極奮鬭斯於救國之舉依然進行而學業方面可免荒廢區區苦衷不欲求人恕而終冀人之見諒者也抑有言者吾國罷課舉動行之已非一次其所以能得若干效果者以多屬於對内也本國政府内負治安之全責外畏列强之責言遇有羣衆運動順從之遷就之理也勢也至於對待外國而亦出此舉動則彼方不感切膚之痛徒生玩視之心亦理也勢也此次上海慘案發生以後外交當局立提嚴重抗議是本國政府對此非不負責也各地同學罷課游行演講募捐已有多日對此非不熱忱援助也若必待該案解决而始上課而該案一日不解决即一日不上課學校即一日停頓犧牲至大成效未覩不能不顧慮及此也爲今之計惟有範圍力求縮小接濟力求充分抵制力求久遠即使各地罷課罷巿罷工之舉動未發生者不再發生已發生者速復原狀合全國之人力財力以接濟滬上多數之同胞則可堅持日久否則罷課罷巿罷工之舉動徧及全國各自接濟猶恐不給安有餘力以顧滬上範圍愈大斯財力愈分接濟愈少斯持久愈難此時不罷則貽譏五分鐘之熱度罷則不啻置滬上多數同胞於死地揆之本心亦有不忍且一事之生當統籌全局深計利害上海慘案純外交問題全國罷課罷巿罷工於對方有損乎無損也於對方無損而先自荒其學業自絶其貿易自止其工作社會增無窮之紛擾同胞感莫大之痛苦是非自殺而何敝校同學僉以徒罷課不足以言援助各地同時罷巿罷工更在在足以斵喪國本見快仇讐此後目標惟有本救國不忘求學之義爲切實補救之方一面募集鉅資接濟滬上同胞使能堅持到底期得最後勝利一面輪流演講鼓吹經濟絶交更望各地同學表示同情本此進行滬案前途庶有裨益掬忱奉達諸希公鑒 
　　蘇州西宣敎師聯合會之意見代電蘇州西宣敎師聯合會議决對於上海領事團提出的通告書如下兹爲中國各地以及上海巿在國際關係上的公道與善意對於此次五月三十日因果糾結之上海案件的解决有連帶的關係我們對於五月三十日一案因無確定的事實爲立論的根斯故不能預下斷語然我們以爲此案應由有足數華代表參加的國際公庭澈底地公正地審查因此我們請求速設此種公庭審决此案 
　　東南大學後援會代電上海慘劇舉國同仇敝校於二日罷課誓爲後援用特揭櫫兩義（一）此次運動純出於愛國熱忱其他問題概不涉及（二）攻擊之對象僅肇事之英國有關之日本對此外各邦仍取親善態度邇來寗垣流言甚熾同人主張經濟絶交純爲愛國運動外間謡諑概非眞相敢以初志昭告邦人 
　　徐州外交後援會電各報轉全國公團均鑒頃上各省區軍政長官一電文云滬案發生羣情憤激罷工罷巿舉國抗爭乃外團敷衍公理難伸日艦英軍示威海上衊我國體侵我主權摇蕩我邊疆殘殺我族類我同胞未續印埃已同牛馬是而可忍國何足亢諸公帶甲百萬責在疆圻務請盡釋前嫌共謀對外沿疆要隘迅派重兵滬海咽喉環甲以待武裝交涉據理力爭不幸和平破裂諸公同伸正義事關國恥易集餉糈籌策輸財分當其任化私爭爲公愾奠國本於苞桑生死存亡在此一舉涕泣　詞竚　　　　　乞一致主張共爭人格徐州國民外交後援會叩庚 
　　高郵敎育界代電北京段執政沈外交總長鈞鑒滬上英捕槍殺學生滅絶人道侮辱國權乞嚴重交涉以保國權而平公憤高郵縣敎育局曁縣區各學校全體敎職員學生同叩庚 
　　句容敎育界代電上海申報轉各報館均鑒西捕槍殺華民蔑視公理慘無人道羣情憤激全國震驚除電外交部盧宣撫使鄭省長嚴重交涉外仍祈極力宣傳不達目的不止句容縣敎育局縣立師範學校第一小學校女子小學校職業學校代用小學校曁巿鄕公私立一百七十校同叩虞 
　　興化青年勵進會電各報館鑒五卅慘劇發生聞耗曷勝痛悼敝會誓爲後盾興化青年勵進會青 
　　江蘇靖江錢業公會電上海各報館轉北京段執政鈞鑒滬埠學工慘遭外捕槍殺凡有血氣能不痛心懇請鈞座火速責令外交部滬交涉使嚴重抗議母稍退讓以保民命而完國土江蘇靖江錢業公會虞 
　　浦鎭巿民外交後援會代電北京段執政外交總長南京盧督辦鄭省長上海許特派員曁全國均鑒陷日慘劇敝鎭同人無不氣憤塡胸眥裂髮指爰於魚日聯合各界成立浦鎭巿民外交協會追隨各地一致反抗並於陽日召集各愛國團體由鎭出發渡江至寗結隊遊行以伸民氣浦鎭巿民外交協會陽叩 
　　蕭縣敎育局代電申報轉上海學生聯合會曁全國同胞公鑒滬濱慘劇羣情憤激除電懇鄭省長陳交涉員提出嚴重交涉外謹電馳聞蕭縣代理敎育局長孟鴻聲叩微 
　　常熟地方自治協進會代電上海申報館轉北京段執政外交部沈總長南京盧宣撫使鄭省長上海蔡稅務督辦曾次長虞會辦陳交涉使許交涉使總商會全國學生總會曁全國同胞均鑒滬學生曁工商界慘遭西捕傷斃激成罷巿罷工凡我國人同深悲憤務望迅予嚴重交涉以維民命而保國權常熟縣地方自治協進會虞印 
　　蘇州美術專門學校代電申報館轉全國鑒五卅國恥全國同憤凡有血氣莫不髮豎敝校師生遵國家興亡匹夫有責之旨願與全國同胞作一致之主張合力抵抗誓雪斯恥蘇州美術專門學校叩 
　　金陵大學農業專修科代電各報館團全國父老兄弟諸姑姊妹公鑒連日英捕竟敢在我國境内擊斃我同胞凡有血氣莫不憤慨同人議决特組織滬案後援會聯合全國各團體一致對付督促政府嚴重交涉誓雪奇恥各被害同胞家屬並此慰問金陵大學農業專修科滬案後援會 
地方通信 
[松江]  
　　劇盜截刦餉銀先後弋獲松江縣督征員李墨庵比書凌達生傳差邰梅生於八日在亭林鎭鄕征局征收上忙錢糧銀六千九百餘元（鈔票）用船於九日黎明時開駛來松道經張澤至馮家渡口時在上午八點鐘後面來一划船喝令停船看艙從船頭上躍過一人船尾上躍過兩人先放一槍（黑色匣子砲）嚇禁聲張將該督征員李墨庵（年七十餘歲）等及舟子三人連趁船之高福田等七人一併綑綁任其携贓而逸旋經凌等脫綁渡至浦北用電話報由駐紥得勝港緝私三營三隊王長慶會同偵緝隊楊和山用槍船追獲該匪划船（船户名沈得發紹興人向泊松江馬路橋畔）三盜匪均登岸圖逸爲該隊發槍彈中左肩而獲據供姓張名敬宣直隸吳喬縣人年三十一歲尚有兩盜一名劉老大山東人一名李老大天津人均在張澤附近就獲於六句鐘押解到松一匪因腹部中彈已奄奄一息 
[崑山]  
　　奉軍駐崑昨日（九日）奉軍第三十一旅由蘇州早班火車開往崑山駐紥城外火車站附近約有一連一時人心惶惶謡言紛起該縣知事得悉後出示通告奉軍駐崑係爲護路起見並無軍事作用 
[滁州]  
　　軍事紀要滁屬烏衣鎭日前開到宣撫軍柴團之步兵三營並機關槍迫擊砲各種隊伍分駐第三國民學校及鴻賓樓大新旅館等處已誌前日本報該團駐紥數日即奉令開赴徐州昨日（四日）忽有江蘇第四師第十四團安營長帶領全營由徐州開拔來烏今日（五日）又有該團團長徐鳳春帶領本團第二營陸續開到分紥柴團各營舊駐之處 
　　津浦九十次車已照常開駛自宣撫軍第二路邢士廉旅長將所扣津浦車輛放還徐州濟南各站所扣車輛亦略有放還後津浦南段貨車已較爲活動自五日起所有行駛徐州浦口間之九十次客貨車已照常開駛惟軍用米糧物品運輸極繁一時尚無大宗車輛可供運輸商貨 
商業巿况 
　　北京電電（九日下午六點鐘） 
　　前塲玖陸開盤二九九低至二九七五高至三零五收盤三零四七五成交三百四十餘萬後塲玖陸開盤三零七低至三零五七五高至三一六五收盤三一二五成交五百餘萬中交鹽金農工實業均大批收貨 
[神户英美匯巿電訊]  
　　昨日神户電午前日美滙兌賣價四十一元零六二五買價四十一元一八七五日英匯兌賣價一先令八辦士二五買價一先令八辦士三一二五以上各價均與前日同午後賣買各價均與午前同 
[掛牌印滙更動餘不改變]  
　　昨日星期二各匯掛牌印滙小去二五外餘無變化計先令掛三先令一辦士印滙改掛二百零四羅比七五法滙掛一千五百三十五法郎美滙掛七十五元香滙掛七十三兩七錢半東滙掛五錢四分七五荷匯掛一百八十五盾半新滙掛七十二兩二錢五分 
[英美日滙巿况]  
　　昨日星期二銀行外匯巿况仍屬無定規亦祗外國銀行略有交易計銀行先令買價近期三先令一辦士半遠期爲三先令一辦士五六二五美匯賣價爲七十五元五角買價爲七十五元七角半東滙賣價爲五錢四分二五買價爲五錢四分午後巿面凋零計銀行先令買價爲三先令一辦士六二五東滙買價爲五錢四分至五錢三分八七五遠期爲五錢四分一二至五錢四分二五 
[紗花猛跌]  
　　美棉猛跌九十磅音本埠繼續停巿 
　　昨日星期二美棉因棉産報告良佳出口减少及大衆售出巿勢猛跌計期貨跌七十三至八十九磅音現貨跌九十磅音英棉期貨漲五六點現貨漲九點印棉初隨美棉消息疲弱後因多頭了結巿况益軟計孟加拉跌七羅比奥姆辣跌八羅比白羅溪跌四羅比大阪現紗二十支藍魚跌二元二十支紅財神跌一元十六支福島及三馬未動本埠期現紗花因交易所及公會繼續停巿仍無巿况云 
[三品期巿竟隨美棉趨疲（九日大阪電）]  
　　三品巿場前因美棉收成樂觀迭趨跌風旋得天候不良之報忽漲起四五元最近天候忽良人氣漸疲昨日惟與美棉背道而馳今晨因美棉續跌巿况頓形惡化可知三品始終不能離美棉而獨立也惟現貨巿場輸出内需均有起色批發處從昨日起已着手買進有二三公司七月貨業已賣罄八月貨聞亦開始交涉交易大有進步故八月期頓漲至三百十八元 
[大阪紗巿不振（九日大阪電）]  
　　棉紗現貨因美棉續跌人氣挫折川帮復頻頻抛出雖青島天津帮微有進意因價格懸殊亦未成交行情遂跌去四五元中等二十支現貨呌價爲三百十二元次月期爲三百十元成交零星 
鶴鹿四十二支現貨四三五·○○福助二址支六月期三一三·○○扇面十六支六月期二九七·○○美人三十二支六月期三七九·○○攝津二十支六月期三一四·○○ 
[大阪布巿閑散（九日大阪電）]  
棉布巿况因紗巿不良人氣益形軟化交易毫無行情二幅布跌去二角餘無變化 
[横濱絲巿良好（九日横濱電）]  
　　生絲現貨初料新繭上巿行情必跌乃關東繭忽受損害製繭家態家堅强人氣穩定輸出商雖觀望莫前巿况頗呈良好之狀絲屑巿况歡洲帮及三館帮雖有訂購之電而因賣買雙方價格相去十元未能談成 
 
 

Page 12

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *   
 
 

Page 13

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *本埠新聞 
[南京路慘案之昨訊]  
　　各國委員今晨抵滬張學良鄭謙亦將到滬學生正式呈蔡曾文公廨昨日審訊五卅被拘者公共租界罷巿第十日情形罷工者仍不少 
　　昨爲公共租界罷巿之第十日各國委員尚未抵滬須今晨方到張學良鄭謙亦將來滬學生遞正式呈文請求交涉公廨全日審訊五卅被拘者結果均交保候續訊兹將昨日消息分錄於下 
[（一）要人來滬與交涉消息]  
　　各國委員今晨抵滬駐京公使團所派委員六人英法美比意日等各一人來滬調查已由京出發等情已誌昨報兹悉該委員等於昨晚在寗乘坐夜快車定今晨（十日）七時抵滬 
　　各國派員名單之電知江蘇特派交涉公署昨奉外交部庚電云特派交涉員七新七日兩電悉本日電計達現使團派員名次如下法參議祁畢業英頭等參贊魏禮克美頭等參贊顧爾霖日本頭等參贊重光比二等參贊于蘭斯義參贊斯嘉圖等本日赴滬調查希轉致蔡督辦曾次長又本日各報載有滬領團答復文件是否確實接洽情形盼隨時電部爲要外交部庚 
　　張學良行將來滬奉軍第二十八旅旅長程國瑞昨接山東張督辦急電請轉第一軍駐滬辦事處袁處長致和鑒張少帥學良擬於即日乘車赴滬辦理五卅慘殺案件希將閘北第一軍駐滬辦事處迅予騰出以便張少帥駐節辦事云云並聞張學良有今日到滬之說云 
　　鄭謙由京來滬昨日上午八時江蘇電政監督孫繩武君接北京交通部葉總長發來萬急電略謂鄭銘之省長八日晨專車赴滬辦理租界事件希就近恊助并轉告各機關等語又據路局消息鄭省長如不在寗停留十日上午可以到滬 
　　蔡廷幹昨日之談話昨晚九時許記者晤蔡廷幹督辦於滄洲别墅寓次時蔡猶未進晚膳披閱函件及案牘極形忙碌態度極爲安詳而鎭定蔡語記者曰余與曾次長此次南下唯一使命爲調查眞相蒐集證據今已略有頭緒先行隨時陳報執政惟罷巿者尚未復業罷工風潮尚漸擴大巿民惶惶然處於積威之下幾無寗日余心旣痛且憾甚願於調查職務之外竭我智能帮同許交涉使等就可以在滬解决之問題盡力交涉俾巿民從早復業徐籌善後總以不負各界之屬望爲本志云云 
　　蔡廷幹對學生代表之表示前日下午五時學生代表高蔭祖劉季仙赴滄洲飯店見曾蔡作正式會談由蔡廷幹單獨接見代表等略述此次事變起因慘殺情形及上海巿面近狀蔡頗爲動容據謂曾次長以適在會客故由彼接談代表當詢專使對於事變各方意見是否已調查明白據答大體皆已接頭代表詢現在對該案主張如何蔡答最好由商工學聯合會將三界確實條件與態度合併提出并將該會組織一有力之團體俾免意見紛紜代表答此層已經組織完畢不久即可將呈文送到至於學生會亦擬於明日將學生會呈文送上代表等又問此案將由北京或在上海辦理蔡答關於捕房殺人事如撤消戒嚴令懲兇賠償道歉等儘可在滬辦理至於治外法權收回租界撤換英領等須移至北京辦理代表當反復懇切陳說務須尊重民意勿屈伏於强權不達目的不止等語蔡謂此事必成爲國際交涉無疑况以武裝外捕慘殺徒手華人而外人絶無死傷與他種損失英人即任何强項亦無理由可說自當據理力爭代表等詢商工學所提條件專使意見如何蔡答謂前幾項自是先决要求至於治外法權與收回租界中國政府自華會後無時不思辦理今年九月間將開關稅會議政府即欲乘機提出今有此事變正與政府以說話時之方便外人不允中國收回之藉口不過謂中國法律不善然此項事變乃自謂文明國而有完善法律之國家所爲寗非一駁斥之好材料代表等當定明日遞呈文時再晤云 
　　蔡曾續訪各國領事昨日午後蔡曾兩特派員拜訪法比葡西班牙等諸國領事亦純係酧酬性質中有數領事適因公出未晤與法領事相談最久略及滬案法領表示願竭力居中調停務期風潮即歸平息滬巿早復原狀其他所見諸領事亦都不膠執成見希望此案從早和平解决又聞昨日午刻許交涉員宴請蔡曾兩特派員虞會辦常廳長李知事南京廖交涉使等於署中席 
略討論各團體所提出之條件微聞都主張當分緩急分别交涉現在使團旣亦派人南下調查事實以憑核辦是有關係國領事不能負此交涉之責將來必須移京辦理當無疑義惟目前羣情憤激罷工風潮仍在澎漲租界尚未解嚴居民人人自危隨時可再激成意外爲救急計自當就地提出相當條件促租界立即恢復原狀稍平衆憤俾可復業惟此層當俟使團代表來滬約同有關係國官商團體切實磋商後方可有眉目云云又聞鄭省長將於今日抵滬慰藉巿民籌議復業辦法 
　　政府專員搜集證據政府特派員蔡廷幹曾宗鑑二君昨日繼續拜會法總領事旣各國總正領事仍係一種酬酢式並順便剌探外人趨向據聞此案一俟使團特派員到滬後雙方將開一非正式會議各將調查所得肇禍情形及傷斃人數以及各方證言雙方核對是否實在以便再開正式談判時可無疑義故昨蔡督辦曾次長命許交涉員速將會審公廨檢驗屍體情形及供單並受傷就醫之各醫院診斷書一併抄錄數份務須較對無誤以資應用 
　　上海學生會呈蔡曾文上海學生聯合會呈特派員蔡廷幹曾宗鑑文昨已由該會派高蔭祖劉季仙二人賚呈原文云 
　　爲瀝呈流血詳情並生等蒭義即懇向該肇事國領事提出抗議嚴重交涉以振國權而平民憤事緣五月十五日上海日本紗廠工人顧正紅爲日人無端殘殺同月二十四日公祭顧正紅之日又遭拘捕斯時適英工部局頒行印刷附律實行加徵碼頭捐交易所領照及滬西越界築路等案生等目擊時艱忍無可忍遂於五月三十日徒手出發分隊演講蓋欲使一般國民了解國勢之危急以謀相當自衛方針詎知有一隊同學約五十餘人於是日下午三時行經英租界南京路之際西捕頭愛活孫氏復率領武將巡捕數隊迎頭痛擊當經生等曉以愛國行動爲文明國法律所許乃該捕頭不問情由遽下令開槍良久不止是日計傷斃者至四十餘人之衆事後全埠震怒凡公共租界英租界之工商各界相繼罷業而該工部局尚不悔過更添調海軍陸戰隊商團義勇隊等密佈於南京路附近一帶待吾國國民皆爲亂黨暴徒檢查索任其横行殺傷日必數起六月一日被傷者復一百餘人近日該武裝巡捕及武裝士兵等居然闖入華界毆辱殺害爲所欲爲此五卅慘劇經過以來之情形也生等此次運動動機旣係純潔行爲又非暴動設爲暴動則保以自五卅以來華人傷斃者竟至數百人之多而西人則無一人被殺傷者又該工部局對於此次殘殺解釋輙曰維持治安殺傷並非故意胡爲此次被難者槍彈都從背入如此種種皆該巡捕等犯故意殺傷及非法逮捕罪之確證也按此次慘案並非學生界之滬埠之單獨問題乃與吾國前途關係至鉅生等有見於此前後提交大會討論並將二種議决案錄下（甲）關於全部者（一）撤消領事裁判權（二）收回海關（三）廢除一切不平等條約（乙）關於局部者有二（一）先决條件（一）撤兵（二）解嚴（三）釋囚（四）啓封鎖閉學校（二）要求條件（一）懲凶（二）撤消工部局總辦魯和（三）收回會審公廨（四）撤消印刷附律加徵碼頭捐及交易所領照案（五）永遠撤退駐滬海陸軍凡此皆吾人認爲即時最低限度之要求至具體辦法及其他應提出之條件續當賚呈兹將此案經過及生等提議理合備文並將五月三十日至六月七日被英日兩國巡捕等殺斃人數表附粘仰呈鈞鑒即懇向該肇事國領事提出嚴重抗議以雪奇恥不勝迫切待命之至上海學生聯合會謹呈 
　　使團二次復照之譯文江蘇特派交涉公署昨接北京外交部八日來電云特派交涉員六日電計達是日午後義使面交二次使團復照譯文如下爲照復事關於上海擾亂事接准貴總長本月四日來照各國公使及本使均已閱悉本公使等鑒於中國政府所接報告并未完備因外人屢被攻擊之事未經提及故本公使及各國公使等對於此事之判斷均以爲應保留俟接到詳細報告後再行辦理因此之故有關係各國公使决定立即遣派委員團前往上海就地調查情形即行詳報租界官吏非但無中國政府所謂近於激烈之行爲且曾保持其最鎭靜之態度即以近四日來事實證之雖有種種挑撥并未發生重大事故此本公使深願爲貴總長聲明者也查公共租界捕房早已得有訓令僅防於被人攻擊及遇有危在頃刻之時主可使用武器此節前已爲貴總長於面晤時提及兹特重行聲明此項訓令業經切實重行飭遵必能恪守各國公使及租界官吏其願望避免新亂事之發生實較他人爲尤甚焉等語希轉蔡督辦曾次長外交部八日 
　　寗波同鄕會致蔡曾許函寗波旅滬同鄕會昨致蔡曾許三專使公函云耀堂鎔浦秋颿先生鈞鑒敬啓者五月三十日本埠南京路英捕因學生演說突然開槍演成慘劇數日以來各處公共租界傷斃行人亦復時有所聞擾亂治安違背人道至深扼腕敝同鄕與罹斯厄者甚多現正在調查中兹據業經報告者已有殘廢者一人傷斃者二人殘廢者曰陳富才鄞縣人年二十一歲在利鄕公司西菜館司帳五月三十日因事路過南京路爲老閘捕房槍傷腿部當入仁濟醫院將傷腿鋸斷致成殘廢妻稚子幼何以爲生傷斃者一曰鄔金華奉化西郭人年十五歲在新世界當小西崽五月三十日午後出外購物過南京路突被老閘捕房巡捕槍傷斃於非命一曰傳芳貴鄞縣人年二十歲林發影片公司爲業六月三日由家至公司行經楊樹浦路經老局附近突遇楊樹浦捕房捕頭六號（譯名强生）以及某號西捕西探等三人乘汽車經過疑爲學生不問情由停車躍下手執警棍亂打繼復由六號英捕開槍擊射彈穿臘殼而斃以上三人先後由其家屬伸訴到會查吾人實居租界負有納稅之義務本身安全應享保護之權利租界自有治安條例對於枉殺無辜之兇犯理應負責緝辦不意此蹂躪生命之舉乃所出於保護治安之人非特違反公理抑且蔑視國權况陳富才等均係安分商民過路行人與此次風潮性質不同更絶對不能牽混無辜受害慘何可言用特函請台端據理向領事團提議嚴重交涉務令肇事之捕處以相當刑罰並請責令捕房賠償殘廢之陳富才終身之所入及已死之鄔金華傳芳貴二人身後之贍養以彰公理而重主權迫切哀禱之至除陳請蔡曾專使許交涉使外專肅敬請鈞安寗波旅滬同鄕會朱佩珍虞和德傳宗耀敬啓 
　　交涉署秘書處遷移霞飛路交涉公署辦公處自新任許交涉員接任後因陳前交涉員向以簽押房秘書處設於自已屋内兹因不便又恐擾及陳前交涉員寓所昨已將秘書處悉行遷至間壁五百二十三號樓上辦公云 
　　日領謁會交涉員昨日日本副領事長岡詣交涉公署拜謁許交涉員由秘書王鏡舜君接見據日領稱住居閘北一帶本國僑民日來上街買取食物往往被華人强刦而去迨呼追無及請爲轉知警區曉諭人民無得仇視云云又日前清晨有本國僑民向米店購米一袋因時過早爲警察取去請爲團知警廳放還等語當由王秘書以電話通知淞滬警察廳請爲團知閘北各警區妥爲保護并將截獲之米予以放還當經警廳允爲辦理日領稱謝而别 
[（二）重要團體之消息]  
　　商總聯會致中國駐外各使電各路商界總聯合會昨日决議致英美日法各國駐外中國使館電稿云五卅慘劇人道絶滅滬埠工商學界以憤英捕之槍斃無辜人民相率罷巿今已一週外部雖經兩次抗議使團尚無圓滿答復民情憤激全國震動外人宣傳或誣以排外或指爲赤化實則民氣雖極激昻對外仍守秩序各界一致抗爭完全出於公義排外固係無稽蘇俄尤無關係外人有意相誣意在自掩横暴鈞使駐節海外尚乞力爲辦正并祈同時正告各國商界方今世界大勢貴在經濟提携欲圖貿易之發展必隆雙方之感情中外商人向能合作今若一任在外一部分官吏之横暴恣肆激起華人公憤將令各國在華商業首受重大之打擊中外商人同受其害務望各國人士主張正諠人道顧念商業利害各紓公論制止兇殘此次中國工商界甘願犧牲情非得已幸伸公道以慰羣情專以馳佈懇予宣傳上海各路商界總聯合會代表三十餘萬商民同叩 
　　各路商界總聯合會開會紀各路商界總聯合會昨日開會紀錄如下（一）杜桂蓀提議五卅慘案對付關係國勿涉其他宜致函工商學協會請登報公佈及宣傳通過（一）張振遠提議函致工商學協會請電各省區對英日經濟絶交不必罷巿徒增自身之損失通過（一）江森裕提議駐京使團派員來滬調查應請工商學協會將詳細經過情形譯成中外文字交送該員等以明眞相通過（一）本會通告各路分會自十號起左臂纒中國黑布誌哀至交涉解决時止又通告於十一號下午一時在公共體育塲開巿民曾通過（一）周霽光提議設法安揷歇業巡捕通過推周霽光陳翊庭負責辦理 
　　總商會今日開會員大會本埠總商會因滬局嚴重日趨險惡關係全巿至重且巨根據會員霍守華等之提議特發通告定於今日下午三時開臨時全體會員大會討論應付已有會員數人特提議案對於外交陳述意見以備公决全巿巿民對於該會議極爲重視云 
　　明日開國民大會上海學生會爲政府特派蔡曾兩委員已抵滬特定明日下午二時在公共體育場召集國民大會已函請蔡曾兩氏及交涉員許沅屆時出席報告交涉方針會畢并有大游行已函邀南巿保衛團屆時派團丁到塲維持秩序云 
　　準備交涉之法律討論會學生總會法律委員會爲徵求法律新聞兩界對於此次慘殺案之意見起見於昨日下午二時召集兩界茶會到會者法律界有張一鵬黃鎭磐郭衛蔡倪培巢堃何世楨何世枚蔣保釐王開疆丁元普等新聞界有各報各通訊社記者由該會委員長唐豪孫祖基兩君主席開會情形如下（甲）主席報告開會之宗旨及本股之組織（一）今日之茶話會因學生經驗學議尚未成熟須仰仗言論界及注律界碩産扶助（二）法律委員會之組織五卅流血案根本必從法律與國際交涉方面解决（三）五卅流血案之要領甲「是否排外」第一須研究此案動因日人所辦之内外紗廠慘殺工人顧正紅第二須研究學生何以起而援助工人（Ａ）輿論界不敢主張公理係當局壓迫輿論界之結果工潮前嚴厲控罰報館（Ｂ）工人呼援不應總商會接受此案多日未曾出而調停（Ｃ）文治上大學生因援助慘殺工人募捐發傳單而被捕乃激成全埠學生之同情而有五卅流血案由此觀之可知此案之眞相純由日人壓迫工潮而起學生單純爲援助慘殺工人絶非排外乙「捕房開槍是否出於自衛」第一從法律上說自衛者注重於暴行之激切與否而定防衛之程度即所加害程度相當之自衛是依據此點觀察事實（Ａ）華人死傷數十巡捕竟無死者激切之暴行究在何方一查事實便知且華人受此激切之暴行無一起而作相當之自衛者尤可反證使團答復我國抗議謂學生欲攻襲捕房之一點爲誣架（Ｂ）已受檢驗之死傷者子彈多從背部射入有檢驗書爲證尤可證明學生對捕房無激切之暴行（Ｃ）據巡捕在會審公堂供稱開槍距制止前十秒鐘尤爲應注意之一點（Ｄ）巡捕曾於事出後驅捕千餘人入捕房搜查此千餘人絶不敢反抗可反證肇禍日之少數學生赤手空拳有何能力與捕房爲難故捕房之開槍純爲激切之暴行絶對非自衛（四）法律委員會進行之計畫甲搜集死傷者之證據乙調查慘案事實丙調查死傷者詳細情形丁搜集五卅以來各界關於此案法律上之主張戊徵集法學家之意見主張以上均於最短時間内辦妥已將全案彚呈政府交涉並宣布國内外（乙）各個人發表之意見（王開疆）主張（一）五卅流血案其責任應由英國政府負責（二）此案須注重於交涉方面（三）收回會審公堂（四）調查重要證據（五）死傷者之公開檢驗（丁元普）（一）提出國際聯盟仲裁裁判（二）搜查事實證據須注意公理之一點否則英人儘可藉口無根據之本國法律避免責任（黃鎭船）（一）英人誣學生此次舉動含有過激及排外之意味實則學生無槍無炸彈赤手空拳何得謂爲過激（二）外人武裝入華界中國對付極文明并送還租界足證華人並無排外舉動（巢堃）法律起訴與國際交涉均須注意被害人控告工部局巡捕須在領事團所組織之法庭則他國領事未必表同情於英人之舉動只須事實證據充分便妥（張一鵬）此案之交涉在法律上較弱在國際交涉上較强條件須求達到目的爲標準（俞慶棠）法律是平等而不平等的故除交涉外國民應注意國民外交一九二二年英人曾侮辱香港華水手港人採取抵制手段凡在英人家庭與機關之服務者一律罷業其餘工商界以百分之十之進欵援助罷業者經四十八日英人乃不得已自動的要求港人提出條件如將港人已往之經驗對付今日之英日則此案無有不得最後之勝利（何世楨）此案須加研究者有數點（一）外交方面如何提出（二）此案責任之所在（三）防對方之假造證據（四）搜集證據須極豐富（五）對外須有充分之宣傳方使各國人民明瞭此案之眞相此外尚有章伯寅報告目覩之實在情形郭衛發表領事裁判權及租界收回之意見至五時半始散會 
　　各學校敎職員聯合會消息上海各學校敎職員聯合會委員會昨日（九日）下午三時在江蘇省敎育會開會到會者殷芝齡唐桐侯陳鐵庵舒蕙楨馬羣超王世楨曹梁厦吳經熊曹慕管潘仰堯徐佩璜張君勱黃鎭磐張東蓀阮介藩主席張君勱議决案如下（一）萬慕管君報告捐欵交由濟生會管理及各團體情形與官廳態度（二）議加入上海各團體共同發起聯合會應付此次事變全體通過（三）議决出席聯合會代表仍以第一次委員會舉出之六人互推二人出席爲本會代表（四）議决與上海總商會接洽并通電全國商會籌募現金匯交確定機關以救濟失業工人爲外交後盾全體通過（五）議現北京特派員業已抵滬正在收集此次事變各項証據滬上各學校學生死傷與受外力干涉解散學校情形應請彚集各項詳確証據即日送交本會彚齊後轉送特派員全體通過（六）潘仰堯君提議各校實施公民敎育案原文云各學校學生罷課以還已有旬日各處宣傳募捐不可謂不力惟宣講募捐以外根本問題厥在明瞭法理與交涉之步驟以爲日後對付外交之準備各校敎職員似宜利用此時將本國法律及國際公法先例詳加研究則停課期内亦有事事此正實施公民敎育之大好機會也議决提交大會 
　　又該會昨致總商會會員大會函云敬啓者此次上海公共租界罷巿由英捕非法槍斃學生及巿民而起商人熱烈愛護同胞受絶大之犧甡敝會廑代表上海敎育界同人對於貴會表示至誠摯之敬意及感謝今者罷巿已逾九日而英人置若罔聞即工商學聯合會所提出之先决條件亦未聞有容納之消息敝會同人確認此次交涉萬一失敗與國家之榮辱民生之存亡大有關係而成敗利鈍判於最後之五分鐘敢希貴會諸君善始善終堅持到底冀達正當之要求而後已國家民族咸利賴之再敝會同人本日議决一案其文云議决與上海總商會接洽并通電全國商會籌募現金匯交確定機關以救濟失業工人爲外交後盾是否可行敬佇明敎又該會定本月十一日下午三時假江蘇省敎育會開全體大會昨已發出通告請各校各派代表二人携帶正式憑証准時蒞會云 
[（三）公廨審訊之情形原告方面之供述]  
五卅六一兩次慘案捕房所拘諸人定於昨日在公共公廨開審兹記詳情於下 
　　公廨内外之戒備昨晨八時半有西商團三十餘名奉司令官命令整隊出發到廨以七八名分佈公廨鐵栅門内之甬道四週鐵門口亦有七八名守衛餘則在公廨左近前後梭巡並有七號裝甲汽車一輛停於公廨斜對面之文監師路口公廨鐵門關閉派華捕二廨内中西職員各一守於門口如有欲入者須查詢明白然後開門使入公廨附近之一段北浙江路上並有白帽黑衣之外國水兵十五六名荷槍往來巡邏該處印捕亦較常爲多復有印度騎巡四名沿途糾察以故氣象極其森嚴 
　　到案之人名九時半正會審官關炯之君與美國正陪審領事雅克博氏升座第五刑庭交涉使署代表斐斯律師請求將案改期問官未准並即决定先審五卅之案該案逮捕者共有四十九名而臨訉到案者則爲楊思盛黃儒京蔡鴻立張以民朱鶴鳴張書德梁郁華周尚高道純沈啟英王宇春陳豹瞿景白俞萬茂（即俞茂懷）陳韻秋魏春廷陳鐵梅范張寶十八名餘皆存洋保出未到就中王宇春一名捕房解案單内並無此人姓名或謂王即係解案單内所列之陳覲光云 
　　捕房律師之陳述原告工部局刑事科代表梅脫蘭律師操西語述明案情據譯稱今日公堂所審各種案件皆係五月三十號學生閙事後所發生閙事原因係爲日商紗廠罷工事件而起以至反對外國人參加閙事之學生係西摩路過激學校内派出表面上爲反對東洋人及外國人内容實係過激捕房已在該學校内抄出各種證據書籍及從德國寄來之信過激黨利用此輩無知識之學生當時捕房無法祗得開槍租界内近有謡言以槍彈多從背後射進關於此層現有醫生到堂以證明緣當時大馬路有二千餘人閙事捕房祗五六人故不得不開槍假使當時不開槍老閘捕房必被流氓奪去蓋無論各國凡有肇事必有流氓參預若老閘捕房果被流氓佔據則大馬路各店舖必遭搶刦查當兵者尚且搶刦而流氓搶刧當更烈矣 
　　醫生之供詞華人陳錫卿站入證欄由梅律師詰問陳操西語答復據譯稱在工部局吳淞路病院爲醫生陳乃述其所騐屍體之傷狀因語言翻譯頗有出入而被告方面之何飛律師以陳係華人反對其用西語陳述關君即命陳中西語言併述陳稱三十一號我在騐屍所檢騐屍體四具（一）年約十八歲者前胸後背各有一洞大小相等槍彈似係從後面射進者但不能確定（二）年約二十八歲者彈從胸口射進傷胸口之骨一（三）年約三十六歲者彈從左肋進向右穿出（四）彈從喉旁射進由左肩甲後面穿出三號又在騐屍所檢驗三具（一）年約三十五歲前面右肩略下處有一洞約半寸此屍係普渡路捕房報騐（二）楊樹浦捕房報騐之屍約四十歲右面背心及左面前胸各有一洞不能斷定彈從後面抑前面射進（三）新閘捕房報騐之屍約四十歲右眼下有洞左面頭骨已碎腦後有小洞除以上七具外其餘在仁濟醫院内死者非我所騐而我所騐之七屍已有騐單送呈公堂旋由何律師向該醫生駁詰數語旋據西醫「渺」上堂譯稱此案發生後我在仁濟醫院帮助見送到醫院之受傷者十五人槍子均在前至腹部止是日自四時半開割至夜十一時半我開割五人内一人彈從右肋進左肋出一人彈從前胸進後背出其腿部受傷者兩人進院未及半小時而死後聞又死兩人隔日又死兩人約共死六人傷單均經院長簽字 
　　見證西人之供詞英人「金」上堂由梅律師詰據供稱渠之寫字間設在四川路四十一號代表英國商家及儲蓄家渠與捕房並無關係五月三十號下午三時半渠乘汽車從南京路由東往西至浙江路口見人聚集途中紙張紛飛人從浙江路北面擁至南京路手執旂幟新新公司至同昌車行之一叚途爲之滿時阻止羣衆之捕房印捕不逾六人渠目覩一年輕者拳打印捕問官即命該西人向各被告辨認其中有無毆捕者該西人移目一觀答已認不出並續稱此時人數愈聚愈多迨渠車行至同昌門首不能再向西行有一印捕荷槍到來將人推開但衆則將印捕圍住嗣該印捕舉手渠車始開去渠到家後與渠妻談此事渠預料必肇事端渠以當時印捕對於此單極有耐心捕房門首所站之西捕態度極好開槍情形渠未目覩關君遂問該西人「何爲態度極好」該西人答稱捕房祗將人推出不用强力言畢退下繼由西敎士惠司迷其（譯音）上堂經梅律師詰據譯出事之日我乘一路電車從南京路由東往西約三時半正在開槍時該電車行至浙江路口我因見人聚集故至電車門口觀望見華人執旂在途迨電車至議事廳見有兩巡捕阻止羣衆擁去並見該處有人演說紛散傳單其時我祗見兩印捕一西捕或尚有巡捕則以人多不能看見嗣學生命電車停駛故車遂停於議事廳門首其時人更多有用棒者有用旂者毆擊巡捕而巡捕則執手杖旣被攻擊遂漸退下衆則擁上巡捕即入捕房四面之人俱欲冲進未幾乃聞槍聲我旅華多年想此輩孩子其初當係游玩未曾想到竟發生危險之事何律師復向該敎士詰據答稱印捕數名華捕兩名皆有槍西捕兩名内有一名或携槍但我殊不注意巡捕携槍之事學生則執旂或傳單看者皆徒手何律師再向該敎士詰問堂上以其所問之言似辯論性質徒費時光關君即問該敎士「此一班人當時在捕房外抑在捕房門内」答「在路上捕房阻止其聚集俾車輛可通」問「人欲擁進捕房究離若干地」答「係從束西南三而擁至捕房門首」問爾曾否聽見捕房警告將要開槍之語」答「我在車内離捕房遠且人多聲雜開槍猶不聞」問「開空槍見否」答「人多難見」問「爾旣在華多年以爾之意對於此事究應開槍否」答「我若以敎士身份言則不應開槍我若以警官及法律家之身份言必須開槍以便保護財産」問「此次冲突當中有無悮會否」答「此係學生尋事」又稱我共聞開兩排槍其槍聲係長槍抑屬手槍因距遠莫辨當人衆擁上時我見此中首領將傳單給與年　者分發 
 
 

Page 14

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *　　捕房人員之陳述老閘浦房西捕頭愛活生上堂禀明出事時之情形所言除有與星期二在驗尸所之詞相仿者已誌前報兹不再贅外並稱當時所聚人衆約有二千並非皆屬學生一大部份實係流氓瞿景白一名係於未開槍前六分鐘在貴州路逮捕因其在途專以鼓動風潮爲事實爲此中首領云云時已逾午遂閉庭二時半繼續開審梅華銓律師聲明渠代表全體學生捕房律師續向愛捕頭詰據供稱初次拘入捕房及相隨至捕房者共十八名均稱係上海大學學生嗣在西藏路拘獲者亦稱係該校學生何律師問愛氏「此次學生在租界游行總巡有無電你開槍答「有令阻止學生入租界」問「學生當時有無拒捕行爲」答「無」問「瞿景白是否於開槍六分鐘前逮捕」答「然」問「你於開槍前曾否向大衆警告」答「我係用手槍向人叢中一揚」問「你揚槍之舉則二千人中祗有少數人可見」答「然」問你是否於警告後隔十杪鐘即開槍」答「然」問「你用何國語言警告」答「用英華兩國之語」該律師向愛氏稱你是否定要開槍打死他們事前捕房應出告示倘學生不聽命令再用嚴厲手段對付亦猶未晚關君問愛捕頭「被槍擎死者爾見否尸距捕房若干地」答「一尸離捕房六尸一尸離八尸」問擊死者是否人叢之前排抑係後面之人」答「不能證明」問學生到捕房是否要求釋放被捕同學」答「末次羣衆則欲刦奪捕房」問「刧奪捕房有無證據抑係爾理想」愛氏未答問「爾警告後羣衆向前冲抑係向後退」答「羣衆仍上前不退」問「所開爲何種槍」答「長槍」（即來福槍）問「槍子是否一齊放出」答「一支槍裝一排子計五粒扳機一次出彈一粒」問「共放幾排」答「其數不知但係我命令巡捕開槍」問警告後十杪鐘即開槍在此十杪鐘内二千人能否退出答「不能退」雅領事亦向該捕頭詰問數語梅華銓律師請求堂上諭令各見證迴避隔别研訊旋由西副捕頭梟上堂陳述當時情狀所言與在驗尸所之詞略同何律師問該捕頭「愛捕頭警羣衆時立於後面者能否聞知」答「我不能悉」問「開槍係連開抑陸續開答「祗開三四槍」問「因何死許多人」答「先開三四槍再開三四槍共開四十餘槍」問「是否捕頭命令答「然」問俞茂萬是否當場拿獲答「否俞於傷後自投仁濟醫院醫愈後該院通知捕房將其帶入捕房認明係持竹桿向我行兇者」問「俞無犯罪證據被你們槍傷則證據確實旣云向爾行兇當時何不將他拿住」答我已捕一人當時無法再拿」並稱被告係機匠當時在人叢中煽動大衆游行演講擾亂治安云云梅華銓律師問梟副捕頭「爾在捕房辦事奉長官何種訓令」答「關於本身生命及捕房財産如有危險時可以開槍」問「副捕頭階級甚高」答「然」問「爾曾否讀過捕房章程」答「讀過」問「内有一條於未開槍之前須先警告讀否」答「未」問「爾爲英人耶」答「然」問「爾來滬以前對於警察「門有何經驗與閱歷」答「無」問「學生手執旗幟之竹桿當非危險兇器」答「我想若許多竹桿戳來則亦係危險兇器」問「誰曾直接被此項竹桿毆傷者」答「聞有兩兩捕皆係被竹桿毆傷後入醫院」問「誰向爾言」答「是晚西捕柯而等所言」問「傷狀若何」答「我不能說」問「兇器安在」答「不知」關君問該捕頭「所稱二千餘人除學生外餘係觀衆」抑屬流氓」答「此中學生工人流氓觀衆皆有」問「是日曾否放空槍」答以我所知未放空槍」繼由十一號西捕司蒂芬上堂述當時情狀亦與在驗尸所所言略同旋由梅華銓律師詰據該捕答稱在捕房服務已有十二個月獲案諸人祇楊思盛王宇春兩名認得王係愛捕頭拘獲交由我帶回捕房者學生所執旗幟之竹桿外更見有此竹桿尚粗之物問「何物何時所見」答「三點二十分鐘我見有形同扛棒四根在學生之手」問「曾否將執此物之人拘拿」答「未」且尚有其他四巡捕亦見但皆未拘拿問「曾否欲試行拘拿」答「因試行拘拿以致肩甲被擊」梅華銓氏旋將法政大學演講團旗幟及各種小旗逐件取與該西捕閱看謂此豈爲危險器具耶又詰據該西捕答稱我未開槍我站在印捕後面印捕則在捕房門首站立成半月形愛捕頭在印捕前面朝東南立我與愛捕頭相離約十碼至八碼之間中隔印捕故愛捕頭警告之言我祗聞得停停兩字嗣見愛捕頭執手槍問「爾適言不能看見捕頭何以又言見其執手槍」答「因捕頭之手舉過印捕之肩」並稱捕頭警告停停兩字之後約隔十秒至十二秒之問乃開槍迨槍聲止後見地上臥有死者傷者救火車之皮帶我未動用關君問該西捕「爾所言竹棍是否即係鄕人之扁担」答「是」問「其物是否置在肩上」答「持在手中」問「何以知持此物」者係學生爲何不拘拿」答「本欲拘拿因恐被打傷」問「究竟有無被毆傷者」答「我不能說」又由七十四號西捕柯而上堂譯稱是日我被踢傷次日往醫院醫治（隨將傷單呈堂）尚有一西捕之鼻當時亦受傷我之被踢係在議事廳門首額角並被竹桿擊傷今已全愈故無傷痕西醫當時以係輕微傷害故診斷單内並未述及開槍時我與司蒂芬同立於印捕後面愛捕頭開槍我未看見大約因共立在印捕前面所致我初在捕房樓上迨聞警鐘乃下樓三道頭西捕命我往南京路行至捕房門口愛捕頭諭令我如見有人聚集即行解散其敎唆聚集者則逮捕當未開槍之前愛捕頭操華語警告我祇懂一停字並聞羣衆呼喊聲衆人旣執旗幟外我未更見他物獲案之塌鼻頭者（即瞿景的）我見其在議事廳門前時狀如發狂但不知彼於何時被捕又據西探柏浦上堂譯稱拘進捕房及自願至捕房之學生内有在同德醫學肄業者不諳英語操德語稱彼等奉北京學生聯合會命令開會預聞開會者三千餘名又據八十四號西探長利扶司上堂譯稱解散上海大學係六月三號由我同往校舍已由水兵駐紥當時將該校學生搜檢一過命其携帶行李離校在該校内抄出煽動巡捕罷工之傳單二十五張並信函觀其五月二十七日一信之内容已表明預先有所計劃又一信係從德國寄來信内首稱俠僧吾弟同志亦可表明該校學生係過激黨人隨將所譯該兩信之英文誦讀畢並與原信呈堂請察梅華銓律師以收信人及寄信人均不在案反對將信呈堂與捕房律師略辨數語時已六句四十分鐘中西官諭楊思盛王宇春瞿景白三人各交一百元保餘人仍各交原保定於今晨續審迨閉庭後在新署内外防衛之商團海軍等遂撤退 
[（四）昨日之罷工訊]  
　　海員罷工後之現狀太古公司之汕港粤威烟津青島牛莊及寗波班中如四川成都蘆州新北京順天等輪昨已完全停駛因船内海員業已全數上陸該公司鑒此風潮已起恐波及全體船舶昨已致電香港等埠囑將開滬各輪暫緩來申以防至申後各海員亦加入此罷工漩渦中至於怡和洋行之各輪其阜生號輪中之海員昨日下午會議其他之富升定生等各輪亦有波及之勢又該公司經理之藍烟囱輪二艘亦已罷工矣日清公司之長江班輪八日鳳陽丸尚開出昨日則瑞陽丸大利丸以及厦港粤班輪嵩山丸等船中之中國海員在浦東碼頭多已上陸表示堅决至日本郵船公司之各輪中其西崽已全行離船上岸日人臨時雇該國居留虹口之苦力充任故昨日猶有開出者 
　　昨日起海運交通形勢大非因上海海員罷工各公司之未罷工船多電囑緩來九江方面聞碼頭小工亦有罷工之舉致長江輪船亦受打擊昨日之進口船僅四艘其中除招商寗紹之滬甬輪兩艘長江船一艘外外輪祇來一船 
　　本埠内河輪船公司中之英日兩國所辦者因鑒於海員罷工而慘案風潮更無結束之訊故昨日内河各小輪公司中之英日兩國船内水手亦在恊議惟公司方面刻已在嚴防中 
　　中國新聞社云停泊黃浦江内之英日各輪船公司船上之火夫水手西崽等於前晨起罷工在小東門民國路東方旅館組設辦事處其已罷工者昨晨紛往十六舖同樂茶樓接洽秩序尚佳并每日在煤炭公所召集辦法昨晨查得已罷工者有下列各輪新北京順天四川温州蕪湖宜昌蘆州山東臨安牛莊黃浦穎州（此輪尚在修理中）富升公和福和嵩山丸大利丸瑞陽丸阜生及藍烟囱輪船二隻計共二十一艘云 
　　罷工消息之昨聞楊樹浦路八十七號三星紗廠男女工共二千四百五十名均八日下午停工來根路鴻裕紗廠因工人之要求於七八日停工二天照常發給工資惟言明均須於九日照常工作故全體工人五千人均於九日進廠工作湯恩路九號之某廠工人二百三十五名前已停工惟八日上午有一百零四名進廠工作下午則僅有八十三人工作北四川路一百三十五號美華書館華職員西崽等共一百五十名於五日停職八日有一百人回職康腦脫路五百十四號腦威國人所開之中國五金製造廠共有工人一百十五名於一日停工現有一百名於八日進廠工作滬西爲西人住宅最多之區故所僱西崽大司務等約有數千之衆兹據約略調查内中離職者現達一千五百名此數據云爲全上海西崽大司務等四分之一云 
　　楊樹浦罷工工人調查表（續）南方大學調查部報告廠名國藉人數罷工日期恒豐紗布廠中四千餘人六月一日老公茂紗廠日二百餘人六月一日洋琴廠英二百餘人六月二日公興鐵廠日八千餘人六月二日大純布廠日四千餘人六月二日協隆紗廠日三千餘人六月二日電燈廠英三百餘人六月二日瑞記東方紗廠美二千餘人六月二日上海第二三廠日八千餘人六月三日瑞鎔船廠英三百餘人六月三日裕豐紗廠日三千餘人六月三日英美烟公司第三廠英美一百餘人六月三日大生紗廠日三千餘人六月三日萬隆鐵廠中一百餘人六月三日自來水廠（銅匠問）英一百餘人六月四日怡和蛋廠英一千餘人六月四日振隆鐵廠中三百餘人六月四日興發榮鐵廠日四百餘人六月四日中國紙版製品廠中五十人六月四日中華第一鐵廠日三百餘人六月四日亨思德烟公司美一千餘人六月六日大康紗廠日四千餘人六月七日 
　　浦東之罷工消息浦東塘橋鎭東首日商瑞和梗子廠於昨日全廠工人百餘人一律停止工作集議善後辦法决議與滬上各界取同等態度非達目的誓不上工又聞附近日商植松蛋行各職員亦一律辭職以示堅决浦東英國烟公司一二兩廠曁日華紗廠祥生鐵廠等相繼罷工情形曾誌本報兹悉烟廠各部職員昨日午後在花園石橋北首養心學校内開職員討論會到者各部代表五百餘人議决辦法如下（一）修改工會名稱爲浦東大英烟公司職工同志會（二）地點暫假花園石橋北首養心學校爲臨時辦事處（三）公推李駿範王康豪爲籌備正副主任（四）加入滬西工團聯合會洋務職工會（五）推派代表勸告各部男女工人在家靜候解决切勿暴動（六）推派代表調查不良份子假名募捐一經查實函請警署拘辦 
　　日華紗廠自四日罷工以來各男女工人均深居簡出聽候解决消息惟上月份下半月做工銀摺已遺失無存昨經廠主調查歷來工價數目預備照發並出佈告云照得本廠五月份下半月工資定於本月十號（即隂曆二十日）上午八時至十一時發第二廠夏班織布廠下午一時至四時發第二廠春班及第一廠常日工十一號（即隂曆二十一日）上午八時至十一時發第一廠乙班午後一時至四時發第一廠甲班 
　　電車工曾緊急會議中國新聞社云公共租界電車工會昨日上午十時在閘北共和路鎭安里事務所召集緊急曾議來賓到者有上海總工會代表劉貫之東吳大學交際科代表王澤民曁罷工同人約五百餘人由顧鳳鳴主席首由主席報告一切經過情形次由劉貫之演說後議决事件錄下（一）用公會名義致函倪天生（華人開車賣票領袖）（二）自明日起所有罷工同人須一律到會分部組織各科以資進行以上兩案均經全體贊成通過至十二時散會 
　　日商各洋行罷業誌日商各洋行之華職員因鑒於各界罷巿已越多日而尚無具體辦法故亦議定於六月六號起一律去職以促彼反省云今由三井三菱瀛華鈴木伊藤等各行華員發出宣言云（啓者此次慘劇同人等對之實深憤慨故决去職以促彼反省若無圓滿之結果决不復職）且於今日假洋務職員俱樂部開會討論以交換意見而議善後辦法云 
　　羅森德洋行華職員愛多亞路四十四號丹商羅森德洋行全體華職員及工人前日議决於九號起一律停止辦公以誌哀悼 
　　聖書會華職員離職香港路聖書公會按諸宗敎性質原無國界種族之分其中華洋人員向極融洽此次華職員全體二十餘人對於南京路慘劇莫不義憤塡膺今已捐棄私誼同於六月八日下午全體離職現該會中已無一華人在内辦公云 
　　陶業會所大司務罷工北四川路公益坊陶業會所乃制西菜廚司總會業於前日公同議决表同情於商學界即日全體四百餘人一致罷工以作外交後援非俟此案解决後誓不上工云 
　　白禮氏洋燭公司罷工滬西勞勃生路白禮氏洋燭廠係英商所辦全體工人因五卅慘劇羣情忿激迭經會議决於今日起一律罷工出廠爲各界後盾 
　　英中洋行華員罷職四川路英中洋行全體華員爲此次五卅慘案大爲憤慨已於八日午後議决咸皆罷職俟要求條件目的達後當照常辦事云云 
[（五）憤極自殺之兩青年劉光權應銀壽]  
　　劉光權君投浦情形與其略歷劉光權君字映樞年二十九江蘇江都永安鎭人年十二歲時就南京上新河龍江小學肄業年十五入浦口陸軍第四師第四營工程隊隨營服務年二十一入滁州縣署警備隊年二十四任淞滬警察三區二分署警察前年四月二十八始入張戬卿經理之公和駁運公司司賬席月薪僅十元劉君自幼因家境窘迫故未嘗多讀然頗曉大義平素對國事尤爲關懷常言中國最危一點即爲外貨充斥智識階級中人雖極力提倡國貨然日用外貨者尤以智識階級中人爲多劉君性沉默寡言笑偶值談國事輙滔滔如懸河與同仁辦事謙恭備至惟有以國事見辯者則不稍退讓甚至有破口大駡者比比然也父又柏欲爲之謀娶不願顧急欲爲弟婚以是年二十九猶未言婚此亦劉君拘獨身主義之特點兩年前遭母喪至今猶未營葬故遺書有「慈母雖先余而去而余終未親手安於窀穸」又「仰弟從　擇眷成家俾父親有所歸」是豈劉君僅以此母未葬弟未婚兩事爲遺憾乎五卅慘案起劉君爲之飲泣不已劉本不善飲此後便每日痛飲七日晨興讀報浩聲長歎謂所辦之事仍無效果言畢涙涔涔下時色已變友人中或有勸以稍爲節哀不答僅頷首是晚獨居臥室通宵未睡朋儕猶以劉君賬務繁雜正事清算殊不知正劉君草絶命書時也八日晨女傭以食進不食但見其涙痕縱横七時奪門而出逕往漢口路外灘新關碼頭候頭班小輪渡江搭九時班赴浦東三井碼頭輪次遇摯友某君輪旣抵埠該友囑渠登岸然木立不動仍搭原班輪回新關碼頭蓋劉君正候張戬卿來不果又搭十一時班小輪往浦東舟中又值渠姻叔朱長年因急趨前問張先生已來否答未曾又曰余（劉君自稱）自八時候彼至今猶未見來時劉君身立船首袖出絶命書三封交朱並曰我父年邁槿弟猶稚望時爲照拂朱方駭其言之不倫而劉君已投入黃浦中心矣於是同船大驚輪即停止投救命圈竹竿等入水何如劉君死志已决旋即沉入水底劉君自奉儉約投入浦江時身穿愛國布長衫一件所有遺書已由劉君友人張義和君於前日下午三時携往上海學生聯合會報告詳情聞現正設法撈尋屍身 
[劉君光權遺像]  
　　劉君之遺書劉君光權之絶命書凡四一致全國父老兄弟一留老父一與弱弟一致其至友張義和兹得其原書眞跡三通刋布於下其第一通未得原稿僅得抄本字句亦較原本間有不符然其大意則固猶未失也（一）致全國父老兄弟書全國父老諸姑伯叔兄弟姊妹均鑒請平心靜氣聽吾一言近來英日兩國人民對於我國青年學子其殘忍行爲吾不忍言而不得不言就此案根由而論學生游行運動宣講愛國本旨是全球社會常有之事且無絲毫妨害治安舉動而西捕公然逮入捕房拘留而未被拘者懼其手段紛紛退散反被餉以槍彈由後背穿貫前心嗚呼爲何事件慘無人道一至於斯請熟思之槍斃巿民即滅吾種族之試驗力禁吾人愛國即瓜分我國之先聲余不禁椎心泣血而告於同胞之前曰此保時歟我最親愛之全國父老諸姑伯叔兄弟姊妹若不甘心作亡國牛馬速趁此時激發愛國之心爭回人格保全國體吾雖死猶生烈士唐公良生有言愛國亡身何痛之有國旣没有那裡有家諸公想想此是何言同胞同胞快醒快醒大家努力各本良心各行其志萬萬莫效那無血動物存倚賴性無恥性堂堂華胄寗爲中華之雄鬼勿作亡國之怯奴至於我國軍閥吾生雖不能啖其肉死當化爲厲鬼而戮其魄對於彼等之行爲不願有所言矣惟泣祝中華民國萬歲愛國諸君萬歲 
　　（二）留老父書 
　　父親大人安鑒兄令死　勿爲　悲　　推王十一年業絰病死可也惟祈以後自已珍重大向怀抱母　思慮否則　罪　大矣并　　　槿弟從迷擇春成家以接　　宗支是爲最要玉扵　之尻体　不必陽兄不　葬身性地且　　　　　　　　　不再焉　用气謂之金錢甘　葬身　腹永迷清凈是爲至　　　光權叩　　 
　　（三）與弱弟書 
　　槿弟如而全今　其所弟當爲我喜切不可因我悲湏知雖　　　百年　湏一别兄誠然母界弟一罪人所　斤之担完全卸王吾賢弟一人之肩吾弟一生之痛苦可員至　　　此以　仰弟從速擇眷成家俾父親有所歸只金錢不济可　袓　　父今售　切勿保　否　徒然　宜他人嗣　尔　推我你英日之人不可思念我尔未成室之前　玉休息日湏到父親䖏　向一番切　余　有　　然佑汝　權　　　　（四）致至友書 
　　　　　　　　　　　　　　吾國　列强　侮至今可英達扵　　覌　　　涉將未必無　　果余自五卅　　　　　　䖏心　　　人代　武　必要親　禍　　伏生代我　　　胞一伸　　不　　　　　　　　　　　不　　向我　人氏先英人何　　　与　人何異　　野性生　　公理　人道一一　　　　　　　四步　　　　别　再　此　　　族爲　友　　　　　　　　　　 
　　君等　作　　力　自衛宣告　人勿　侍　　性勿作懼怯　心卧　　胆　　　日矣　因志　　　　　　　　　　　　　　　　自思　　　西　　　　士　　下　　　身　别　　　惟　位國　　　　　　　國民　　　　　人年高不　奉　天年　　　先　而去而　　　　　　扵窀穸　扵　　光　年椎　　　自　　大去　　　病　　身体日　　弱而　亦未　　　豢立業遂然　　　上所　　誠　　思　弟一罪人　　　　君等　　一　即　家父恐　　來分　力　不迷　　　　　　　祝　　　有知　　　　　　以　大德余　尽　与君等永　矣 
　　　　十四年　月捌號　正刘光　　上 
　　張爾榖等致揚州同鄕會函揚州八邑同鄕會諸公先生台鑒逕啓者爲報告同鄕劉君映樞爲五卅英捕槍殺同胞憤懣塡膺投浦自盡事按劉君名光權字映權年二十九歲江都懸永安鎭人又柏先生之長子也少有大志寡言笑自幼好學惟限於境遇少惟隨父讀十二歲入南京上新河龍江小學校年十五已能執筆成文然輙感國事内政之不修外侮頻仍書禮無濟於時乃投筆從戎入浦口陸軍第四師第四營工程隊官長見其少年英雄推長軍用隨營往臨淮等處身先士卒迨民國肇始鑒各地警務之腐敗心有以改之乃於二十一歲入滁州縣署警備隊警長窺其有爲遂升爲弁長後鑒於内地警政疲怠嚮慕滬地警聲之聞於遐邇乃改入淞滬警察廳派至三區二分駐所嗣因積勞致病得准休養君年雖未老然更事已多歷盡人間悽風苦雨數年以來軍警之行似同匪宼君有鑒於此誓不再與軍警爲伍遂立意於商界二十七歲來爾榖處爲會計職審事愼密處世謙和爾榖倚若長城邇因五卅英捕槍殺同胞以來短嘆長吁哭笑無常廢食忘寢日惟灌酒澆愁爾榖等不過知其輸誠愛國一時之義憤而已豈知本月（陽曆六月）七號一夜不眠爾榖以爲其算賬目安知其此時即手律絶書耶書四一致全國父老一致其父一致其弟光槿一致其知友張君義和居君慰農李君善川八號晨即不見其人誰知其携遺書赴新關碼頭乘三井班頭小輪赴浦東擬與爾榖訣别兼囑後事至浦東登岸後即在碼頭徘徊徘徊復乘輪浦西在碼頭守候是日爾榖因事不果出行君久不見爾榖至又復登輪該時長年適在船上見其面現忿色船方啓椗君即出四函且向長年一揖囑長年轉致并謂家父年老請爾照應舍弟年幼亦請時加敎訓俾得成人長年方駭其言之不倫而劉君復口呼愛國余謹以尸諫同胞遂翻身投入浦江長年大驚失色即命水手將救命圈及竹篙擲下君竟不顧旋即没頂至今尚未獲其尸體君事父至孝愛弟至仁待友以信接物以勤尤愛獨身主義其父屢欲爲君論婚君以不可請爲其弟而其弟光槿以兄未成家亦不肯受室故其昆季至今未娶於此一端可見劉君之爲人矣嗚呼吾維揚八邑素號懦弱今得劉君之一振雖云可慘可痛亦云幸耳將來青史流芳吾揚亦得占其一斑也惟統賴同鄕諸公表而出之噫劉君身後蕭條上有老父下遺弱弟同鄕諸公亦將有以善其後乎諸希賜敎專肅謹呈同鄕諸公公鑒張爾榖李遐鴻朱長年（另有致商界聯合會同上） 
　　劉君喪葬籌備處之設立自劉君投浦後其友李穉賓張戬卿朱長年張義和居慰農李善川君等爲善後事特設喪葬臨時籌備處於東鴨綠路三陞里棲隱庵内定名劉光權烈士葬喪臨時籌備處今日擬雇舢舨沿浦岸尋覓屍身如不獲當衣空冠墓一所藉誌紀念又劉君身後有老父幼弟家境蕭條深望各界設法救濟云 
　　學生應銀壽跳海身死聯合通信社云本埠楊樹浦公學學生應銀壽年十九歲愛國熱心夙著人口近因南京路英捕槍殺學生流血案實因日人槍害工人顧正紅所致乃其父應阿全向在日人所設上海紗廠内工作對於此事應有停工之必要乃向其父要求停工其父不允并囑其回籍讀書不要多事該學生即日登輪回籍候輪駛至吳淞三峽水口面將身躍海喪身魚腹中 
[（六）中外人士之言動]  
　　美領署署員與劉湛恩之談話昨日上午美領事署派員訪劉湛恩談話詢劉以ＳhanghaiTeachersUnion是否與蘇俄有關係當經劉答以上海省敎育會附設有上海敎　員聯合會此係上海八十餘個學校　　員之組合絶對無蕪俄關係繼又討論此次五卅慘劇劉告美署員云此次風潮據各方面報紙所載並非籠統的排外乃是排斥英捕慘無人道之舉動蓋其起因在於日工廠之槍殺無辜工人學生界因而不平起爲援助乃英捕房又以排槍慘殺徒手之學生工人甚多自是英日諸捕又連有殺傷華人事件發生故現在華人心目中之怨憤者爲英日與其他各國無涉又此次風潮之起因並非含有赤化意味乃純粹的公道主張蓋中國資本勞工之階級並不如歐美懸殊之甚實無赤化之必要此番舉動在於援助無告工人係發於平等博愛之心而復犧牲以達其目的凡以正義爲懷者必表同情也至於誣中國學生爲暴動則事實照然是非由直必有定評夫以手無寸鐵之學生而謂有暴動之可能性乎反之即如捕房所言於警告以後十秒鐘内即開排槍而槍子之於所傷者多從背入若此「暴動」名詞之屬於何方面不問可知美署員深以劉言係根據事實頗以爲然而允轉告美人方面云 
 
 

Page 15

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *[本埠新聞二]  
　　劉湛思致蔡許函青年協會幹事劉湛恩博士昨致中央特派辦理滬案專使蔡耀堂督辦及新任江蘇特派交涉員許秋驢君函略謂今晨美領事署派員沙君來晤詢及上海敎職員聯合會（譯名）是否與蘇俄有密切關係當即答以據我所知江蘇省敎育會内有上海敎職員聯合會係代表上海八十餘校敎職員者此團體與蘇俄絶無關係若係其他團體則不得而知云云按外人宣傳政策非常可畏慘案之後彼自多方設詞架罪以文其暴行之醜此美領署員之探問略可窺見其伎倆之影響爲此佈聞即祈注意務伸公義而闢簧鼓深幸深幸專肅祇頌公安 
　　青年協會致函工部局之經過國聞通信社云青年會全國協會自五卅案發生以來連日會議奔走與各團體接洽一致主張公道並於上星期五特寄一正式抗議書於工部局由會長余日章領銜原函略謂吾人對於五卅與後此繼續發生之慘案不欲亟亟有所表示者蓋盼望貴局必取合法之步驟以免除恐怖而慰羣情也吾人深信目下嚴重之時局决非獨恃武力所能解决爰請貴局迅即宣佈將五卅案從速公平澈查蓋此案自發生以來各方報告頗不一致必須有完備準確而負責任之布告俾袪衆疑而明眞相至被難者旣純係華人則貴局尤應邀請足數有聲望之華代表加入調查委員會更希望貴局於宣布從事調查時並應同時聲明俟查明眞相後即當作公正之處置凡確實證明有罪者應依法懲辦無辜被害者應優加撫恤此種辦法殊爲解决此案之急要步驟也云云不意六月五日本埠大陸報登載此項消息竟將「足數之華代表」改爲「一位華代表」與該會原函大相懸殊經余日章投函該報立囑更正當由該報表示歉忱允爲更正矣 
　　美領對地檢廳長之談話駐滬美領事雅克博君旅華有年頗曉漢文亦能操華語月之六日曾經晤本埠地方檢察廳長孫紹康君談及五卅學捕風潮孫廳長扣其對於此事之意見雅君答云此次捕房槍擊華人之情形殊非正當辦法若敝國巡捕於此種情形决不至遽向羣衆槍擊語時甚露婉惜孫廳長隨云鄙人甚希望貴國出而主持公道使此事早得完滿解决以免雙方各走極端惹起意外之糾紛則不特敝國之幸亦國際之福也美領頷之遂興辭而别 
　　日議員來滬調查日本衆議院議員兒玉右二氏因滬上發生英捕慘殺中國學生案特來滬調查已於前日抵滬寓虹口豐陽館連日分赴日領署及各處調查肇事眞相昨有人往詢意見氏答以目前不便宣佈云 
[（七）外人武裝入華界]  
　　日海軍駐紥基督敎會之呈報閘北保衛團第六支團長董召南陳德馨昨爲日兵登陸事呈報王尹兩團總文云「竊職團於六月七日下午十一時據團員報稱狄思威路邢家木橋路口中日基督敎會内突來日本海軍陸戰隊武裝約四五十人携帶機關槍一架駐紥會内派有門崗駐守就近放哨查該會地點係屬華界其前門出入爲洋人越界所築之狄思威路等情據此查該日本陸戰隊駐紥是處雖爲保護日僑起見但附近居户曁往來行人實不免因之誤會頓生疑懼除嚴飭團員目丁特别注意認眞防範外理合呈報核奪示遵施行」 
　　意水兵武裝入華界之勸退前晚九時許有意國水兵發倫吸斯强斯羅二人全身武裝入華界閘北虬江路當由該處保衛團第四支團團員上前告以此地係屬華界武裝不可侵入致生誤會該二水兵不服經該處站崗警察及保衛團員丁將二水兵帶入虬江路淞滬五區警察一分駐所内電告閘北保衛團王尹兩團總即派外交諮議徐和卿君前往剴切曉諭並示值兹地方不靖戒備期内無論何國軍人均不便武裝侵入内地二水兵始認錯經檢視所用之槍號碼一爲一七三號一爲九工五號當以中國與意國邦交素敦水兵登陸無非爲保護租界内之外僑不應有携械入華界之舉仍本中政府對外和平政策不加留難當由五區警察及保衛團員護送出境迨至華租交界處意水兵本隊已有水兵數十人武裝結隊正向華界方面進行及見二水兵已釋即返隊 
[（八）公共租界之昨况]  
　　昨日公共租界之情形九日公共租界各項情形如下（一）「罷巿」公共租界各馬路各商店罷巿以來至昨日已有九日各商店依閉門但旅館浴堂菜館等仍有營業者（二）「交通」昨日電車仍祇有一二兩路開駛第十路公共汽車已開行無軌電車尚未通行黃包車等過南京路較前數日稍形便利（三）「外人防衛」南京路東自石路西至新世界一段依舊戒嚴新世界南部前置有第四號鐵甲機關槍一架先施永安前駐紥義勇　十餘人各馬路口仍防衛甚嚴 
[（九）昨日之外艦行動]  
　　日驅逐艦到滬之警備日本海軍省從佐世保加派來滬之驅逐艦指定以董號華號兩艘駐留於上海故於昨日到申之後即經駛進浦江一艘停泊日清碼頭一艘停泊日本郵船公司碼頭兩艦泊定後董號艦中便派陸戰隊三十名上陸尚有該國所派之三等巡洋艦龍田號來申後其全部陸戰隊三百名已完全登岸艦中所有之機關槍砲共十架昨日已全行移入虹口安置在日本小學校海軍俱樂部公理敎育會及上海紡績廠前等處矣 
　　日海軍之舉動日本海軍陸戰隊總指揮官紫山大佐昨日乘三等巡洋艦龍田號抵滬當在日僑俱樂部設司令部並將陸戰隊分别調動佈防計上海紗廠一隊楊樹浦狄思威路中日公理會各一隊北四川路日本小學二隊云 
　　潯蕪調日艦前往九江蕪湖等處爲長江各埠中重要口岸自滬上慘案發生後該兩處碼頭工及扛貨苦力等均有罷工之事日本駐各該處領事均有電致本國故該國亦派驅逐艦菱號等兩艘載陸戰隊二百名馳往九江蕪湖以保護居留民爲言該二艘均於昨日四時經上海開去矣 
　　法砲艦調往鎭江英日美意各國在八日均有軍艦派往鎭江一日内共有七艦開往昨日法國砲艦亞爾太號亦奉命於下午開出上海載海軍三百名至鎭江矣 
[（十）被拘者之消息]  
　　東嶽學校旅行團已釋前日被商團西捕拘捕之河南東嶽學校旅行學生十五人昨日早晨由捕房解送公共租界會審公廨由會審官略詢數語因無違禁佐證立即將該校學生完全釋放昨日午後二時該校學生十五人由敎授謝端階率領由梁溪旅館遷往法租界貝勒路天祥里居住定於今日乘早車出發赴杭游覽云謝君對於此次該校學生來滬突遭事故荷熱心愛國諸君加以援助深爲感謝云 
　　又函云河南開封之東嶽學校學生陳紹中宋樹錦皇甫舉辛聯奎路延于雲卿張宗銘袁緒宏彭漢起劉錫慶李心安喬潤楨王傳勲陳文桐錢彭陵等十五人因旅行浙江前晚乘火車到滬寓於湖北路梁溪旅館被老閘捕房得悉派九十號西探及特别西捕六名往該旅館將陳等及書有「河南東嶽學校學生修業旅行」字樣之旗幟一面傳單二三張並該生等之旅費一併帶入捕房昨解公共公廨控其逗留無事閒居有礙公共租界之治安或能發生有礙治安之事經關讞員質訊之下向各生諭謂現當緊急時間爾等旣係往杭可於二十四小時内起程在此事未解决以前暫勿來滬以免發生何種惡感捕房請求係將爾等逐出租界則屬刑事處分因爾等旣未犯案故今勸告爾等離開租界諭畢商之美雅副領事判着於一日内離開租界於本案未解决前勿來租界 
　　貼字條罰三十元華德路一千二百四十七號門牌新申泰肉莊此次未曾罷巿同業許文元遂粘貼字條於該莊門上爲莊主張知宗瞥見以許所書詞句污辱其過甚報告捕房派探將許逮捕昨解公共公廨由陸襄讞會同美海副領事質訊之下判許罰洋三十元充公 
[（十一）學界昨日情形]  
　　約翰大中兩校離校學生善後委員會消息（一）學生離校情形及現在善後委員會近况將攝入影片公布全國此事由上海學生會經辦（二）建設新校事宜業已函請許秋颿王省三張壽鏞趙晋卿楊小堂等組織籌備會與學生委員會共同進行至建築費一層除張壽鏞捐三千元李仁夫承包磚瓦照本計算外並有許秋颿捐助五千元楊小堂允代募六七千元之譜十二號（星期五）下午二時大學發起人曁家長擬假西門江蘇省敎育會開會討論籌備大學問題（三）赴學生會代表因蕭伯岩被派赴京漢線宣傳楊子英缺席特選周英才張康泰補充（四）宋灼齡君已被委員會交際部派赴北京天津接洽轉學事宜 
　　滬江大學消息滬江大學前晨開會（甲）由代表報告消息並答復同學疑問略謂（一）該校當局並無上課大考或提前放假之趨勢（二）委員會係大會産出當根據全體意見進行（乙）報告該校在學生總會佔重要地位（一）代表担任交際股與官廳及工商各界接洽（二）聯合復旦等校用穩健方法交涉八日大會（甲）代表報告前昨兩日出席工商學聯合會情形（一）爲新豐廠大宗麵粉事訪總商會葉惠鈞君（二）至通商銀行訪謝蘅牕君接洽孫傳芳一千元捐欵問題（三）赴工商學聯合會討論事件（一）該會聯合本埠各團體一致（二）該會通電至國内各機關報告慘案經過及交涉步驟（四）偕蔡曾兩氏及許交涉使至總商會情形（五）晚赴工商學聯席會議先决問題（一）取消戒嚴（二）恢復已封閉之學校（三）撤回各國海軍陸戰隊（四）無條件釋放被捕學生（乙）厲昭君報告至揚鎭宣傳情形略謂揚鎭外交後援會聲勢頗烈捐欵頗踴躍又鎭江租界英捕無故挑釁與工人衝突（丙）主席報告（一）臨時委員辭職全體否决（二）推定卞松年楊存仁慰問約大離校學生（三）舉沈遺香鐘敏慧葉聯芳黃克練凌憲揚雷明哲六人担任每日籌備進行事項（四）規定運動游泳時問（丁）沈遺香女士報告（一）本日請朱經農先生演講中英國際交涉歷史（二）各班開班會討論血案抗議理由又昨日開會消息（甲）全體會議（一）閻君報告（一）該校李浩駒君訪問美意法之領事經過見美領時解釋學生運動絶非排外罷工係工人自動並要求撤退美兵該領事頗了解並容納請求表示援助見意法領事均表同情望早日解决法領對法界開巿甚感謝（二）代表見蔡曾二氏結果頗圓滿（三）該校代表担任學生會交際部本日因某項問題暫緩出席（二）卞松年君報告慰問約大離校學生情形（三）主席報告該校當局取不干涉態度（乙）編輯部該部作文字宣傳發行特刋定名爲「五卅痛言」中英文分載内容分評論調查等煩（丙）經濟部該部連日舉行種種募捐成績甚佳各生頗踴躍解囊（丁）宣講部該部除在校召集工人演講外並組織化裝演講團各班每日均開會討論充分理由 
 
[南京路慘劇死難者尹景伊君遺像]  
尹君景伊同濟大學學生此次南京路慘劇尹君亦及於難本報於六月三者曾刋其同仁輔元堂收殮時之遺影狀殊慘痛此則尹君生前所攝服裝爲校中制服眉目英爽固一好青年也一旦失此人不能不爲社會惜 
[受傷者陳鶴羣君肖像]  
陳君鶴羣嘉興人爲北京路裕康金號學徒六月一日上午十時行經南京路永安公司爲槍彈擊傷現在寶隆醫院勢甚危險云 
　　吳淞中國公學大學部日前該校學生會派劉福緣前向聖約翰被迫離校同學慰問又派周友端向上海大學慰問尚有大夏大學文治大學同德醫專南方附中四校於昨晨（七日）特發專函慰問五日下午一時該校學生分赴吳淞寶山兩處募捐情形已誌報端兹悉昨日（七日）仍繼續進行並往各處宣傳計分閘北吳淞寶山三隊往閘北者甚形踴躍往吳淞寶山兩處者爲數亦多預料此番成績必有可觀又昨日（七日）下午二時該校禮堂開寶山各界聯合會該校出席代表爲蔡正中君等四人惟因到會團體不多由各代表議决改開談話會推蔡正中君主席討論一切事宜 
　　吳淞同濟大學消息該校學生每日仍輪流至吳淞寶山楊行一帶游行講演以期喚醒民衆八日晚開大會先討論抵制英日貨及演講宣傳募捐切實方法後由該校校長同出席學生聯合會代表報告各界情形及蔡曾態度詳加討論全體主張堅持到底期獲最後勝利結果議定每人須在短時期中捐助十元救濟罷工工人維持其生活將此議案提交上海學生聯合會以便上海各校共同辦理並發宣言舉代表向上海各校接洽又議决九日早九時聯合吳淞學校赴吳淞商會請願捐欵援助罷工工人云 
　　商科大學消息昨日商科大學特派代表五人赴特派員處及交涉使署詢問現時交涉經過情形先至滄洲旅館由蔡特派員接見蔡云此案須愼重辦理現正採納各方提出條件搜羅各項證據本人當據理力爭務期勝利云云復至交涉使署許使立即延見答語與　係取同一態度云又商大學生會第一期「血鬥」特刋出版後各界函索者甚衆昨日該會第二期「血鬥」又已出版除逕函寄各地學校工團外有欲覽者仍可向該會發行部索閱云 
　　浦東中學「敎職員方面」該校敎職員自慘殺案發生後即組織成立敎職員會推舉幹事多人專辦對於五卅慘劇之表示事件一方加入上海學校敎職員聯合會及五卅事件積極救濟會一方單獨致電外部及省長請求嚴重交涉昨更由各個人認捐救濟停業工人欵二百七十餘元並對外發表宣言貢獻各界以定國民外交之步驟「學生方面」該校學生自罷課後按日分别往附近各鄕鎭演講募揭今日起更往川涉宣傳此次慘劇經過情形 
　　南方大學學生會消息南方大學學生會昨開全體大會議决本學期不放暑假非至慘殺案完全解决時决不上課該會連日進行甚忙楊樹浦罷工工人參戰華工會昨函該會請求接濟該會已派員前往接洽又該會之宣傳團昨又添請朱沛王迺琦張聿愛李俊民等協助該部團外出宣傳云 
　　復旦大學消息復旦大學日來消息探錄如下選出胡漢瑞爲上海學生聯合會審查議案委員會出席代表學生所籌集之捐欵由籌欵科送上海學生聯合會以全數請聯會轉送工團該校學生在校有未加入任何科服務或報名而不到校内服務者由司法部詳訂懲戒條例以定處罰凡犯小過三次合大過一次扣一學分以書信通告各學生家族大致謂該校學生自五卅案發生後均甚保守秩序且大部分在校辦公請各家族不必過慮云 
　　文治大學之消息宜昌路文治大學學生對於此次慘案非常憤慨除有一部份學生分頭回籍從事宣傳外留滬學生昨日又開會議决（現在）（永久）兩項進行辦法（現在）（一）再推舉代表三人加入上海學生聯合會常川任事（三）在未離滬以前每日由個人自動分往本埠附郭各鄕鎭露天演講（三）搜羅本案始末情由逐日編記以便彚印特刋（永久）（一）永遠不用有關係國之各項貨品畢業後誓不任其旗幟下任何職務（二）永定五月廿三三十兩天爲紀念日（三）向敎務處提議將來於規定各學程外增設某項研究科目永遠爲各科系肄業生共同必修科目聞文大倪校長王敎務長對於第三項尤爲嘉納允於下學期或暑假時着手預備云 
　　美專學生會之聲明美專校學生會對於七日各報登載「美專臨時約法」係學校行政上意見披露原非本會之信條特此聲明 
　　中華職校罷課後之所聞南巿中華職業學校學生隨滬上各校同時罷課後師生合作全校茹素自「五卅」日起非待美滿解决時期决不舉暈節此膳費悉數捐充救濟會近該校敎職員鑒於學生全日出外講演喚起羣衆對於學問似太疏忽遂議决自本星期起每日上課兩小時關於英文課方面取外報檢外人對於此次風潮之正當論文選講討論關於中文課方面則請有法律常識者研講俾學生得有法律之常識下午仍出外講演發布正當之傳單隨時隨地勸募金錢以資協助 
　　東華大學學生會消息東華大學學生會自設通訊處於復旦中學後每日將關於此次風潮之重要消息報告返里之各同學并囑各就近宣傳一切聞該校學生來函索寄募捐簿向各界募捐者甚形踴躍云 
　　閘北聯義學校加入各團體之宣言閘北聯義學校自南京路慘劇發生後師生籌憤懣異常特於三日在禮堂開師生聯席會議議决加入本埠各團體取一致行動並發出宣言如下申報館轉全國同胞鑒連日巡捕槍殺學生工人巿民藐視同胞直等草芥人心未死中國未亡此辱豈能忍默師生等痛憤之餘遂議决全體停敎罷課與本埠各校取一致行動並望全國同胞努力奮鬭以壯聲援誓達圓滿之結果 
　　南巿商科中學消息該校自五月三十日慘殺案發生後即行罷課數日來全體學生紛往各處散發傳單組織演講隊今聞於六月八日（星期一）上午全體召集組織一大規模之團體定名曰商中學生執行委員會計分宣傳文牘會計庶務四股每股推委員二人總理一人復舉代表二人專往學生聯合會接洽一切事務各學生均表同情云 
　　惠靈學校消息本埠新龍華惠靈學校自本月一日罷課至今遊行宣講極爲熱心該校學生又組織良心愛國團以發展愛國運動爲宗旨本月八日該校校長在大會堂建議不買工部局公債票希各校學生於宣講時特别　意再該校組織起草委員會擬在最短時期内印刷英文傳單數千份寄美國新聞機關使美國得悉五卅案之詳細情形並求其主持公道云云 
　　大同大學請惲代英宋慶齡等講演南火車站大同大學學生會一方面組織講演隊及募捐隊於日間出外講演及募捐晚問復聘請名人到校講演關於此次慘案問題九日特請惲代英講演罷工問題今日又請孫中山夫人宋慶齡女士蒞校講演並聞該校於每星期二四六聘請練爲章作長期之講演題爲近年之外交史使諸同學澈底了解世界大勢各國對華政策以及一切關於此次慘案之社會經濟外交等問題云 
　　南京滬案東大後援會電各報館轉約翰學生會鑒外人蔑理忘性難與共牢貴校解散希繼續奮鬭此間誓爲援助先此慰問滬案東大後援會叩佳 
　　四川旅滬學界開會昨日午前十時四川旅滬學界在法租界薩波賽路南洋醫科大學開會到會者三十餘人臨時籌備組織四川旅滬學界同志會喚起四川同胞一致對外公推籌備委員七人王兆榮何魯郭沬若沈茀齋漆樹芬章松如涂介清籌備一切已决定於本月十四日開成立大會云 
[（十二）各團體情况]  
　　巿議事會之緊急動議上海巿議事會於昨日下午五時起開夏季常會到會議員二十九人由議長沈恩孚主席除討論十四年度地方預算案外臨時緊急動議一件英捕慘殺學生緊急動議案議决除發表對外宣言書外並公推議長沈恩孚巿總董李鍾珏面請江蘇特派交涉員嚴重交涉至八時餘散會 
　　上海敎職員同志會訊上海敎職員救國同志會已於前日開會成立昨日又在老靶子路福生路景賢女中學開臨時執行委員會議决進行辦法如下（一）出席工商學聯合會先請侯紹裘董亦湘接洽（二）起草宣言請沈聯璧沈雁冰合作（三）對罷課學生罷工工人演講（四）與各界共同發起國民外交恊會（五）向政府特派員警告（六）請各同志盡量徵求新同志最後並議定十日下午二時仍借西門黃家闕路立達中學開大會本埠敎職員凡志願加入者均可屆時赴會云 
　　小學敎職員慘案後援會通啓上海敎職員慘案後援會昨日發出通啓云五卅慘殺發生後迄今毫無解决同人等目擊心傷豈忍坐視愛羣愛國責在我民本此意旨乃發起上海小學敎職員慘案後援會兹定於本月二十日下午二時假座新閘舢板廠新橋北恒豐路敬業里商界聯合會（即巿民公學）開會其謀對付方針萬望諸先生屆時蒞會不勝盼切云 
　　工團聯合會召集會議本埠工團聯合會昨通告云逕啓者本聯合會根據本日工界大會議案諸務急待進行兹訂於十日午後三時（星期三）在法租界辣斐德路停雲里四十一號本聯合會内開各工團代表聯席會議討論一切届時務希各團體選派代表出席事關救國大計萬勿遲悮爲荷 
　　佛敎組織程平會本埠佛敎會鑒於五卅慘劇特發起組織佛敎和平會向各方面要求息事寗人免肇鉅禍昨由普陀代表志圓法師特致函中華佛敎會靜波和尚上海佛敎會仰西瑩照開生和尚等云此次本埠南京路發生槍殺學生慘案以來將及半月罷學罷工罷巿之風潮愈演愈大甚至波及内地各省團體紛紛加入者日見其多惟我佛敎團體則寂然無聲公等爲佛敎中之重要者應請以佛敎會名義召集上海全體僧界開一聯席會議創辦一佛敎和平會以和平會名義勸止學生工人靜待解决並向總商會參加意見討論和平辦法一方面向領事團以和平宗旨善爲勸告使其覺悟而達和平圓滿之結果（下略）志圓敬白 
　　洋務職工會接洽各團體上海洋務職工會於昨日下午四時舉行委員會到各洋行華員代表委員四十餘人公推楊劍虹主席李瘦蘭紀錄議决案如下（一）議决推派代表赴各團體接洽當經推定者上海學生聯合會爲鈕玉振陳殿揚二君日報公會爲俞錫侯蘇耀銓二君工商學聯合會爲諸丞穰君總商會爲李瘦蘭君各路商總聯合會爲俞繼周君工界爲高君（二）議决自即日起由各委員分别向會員募捐以其所得除一部份充本會經費外餘均送至上海學生聯合會充救濟失業工人之經費（三）議决再函各已罷工之洋行華人請其推派代表加入本會以厚實力云 
　　洋務職業恊會之委員會洋務職業恊會昨日上午九時開委員會計有委員十一人工學界顧問各一人當塲議决因永興路采芝坊現有會所不敷應用即日遷至中興路龍祥里口有房屋十餘間會員馮義祥願擔任房金除辦公室外其餘房屋概供罷工期内困難之會員住宿會員張松林願擔任膳費許廷佐願擔任菜資又對於四團體所提出之條件甚表同情不達目的不止復議决今日上午九時開代表聯席會議 
　　華商自來水工程同業公會該會爲接濟罷工工人生活事特於昨日（九日）召集會議討論資助辦法經列席各員熱心捐輸計有湧利百樂登昌興公鑫源記源遠華達協盛商辦萬昌魏芝雲等當時認定大洋二百七十六元其餘未到會者由該會推派幹事員逐户勸募一俟集有成數即派代表送交工商學聯合會云 
　　上海印刷總會之成立本埠各西字報及西書館印刷同人前因英界慘殺案羣情憤激一致罷工已有多日今該業同人查悉少數將欲上工乃邀集大衆於昨午後假滬城太平街一層樓茶肆各推代表出席討度論之下僉以我輩旣熱心愛國於前自應堅持到底上海印刷總會現已組織就緒一致進行大衆皆贊成該同人等又以各家同人亦當各組支部歸附總會以示團結各推代表負責進行當即推定數人旋各簽字而散 
　　旱烟改良會之開會中國旱烟改良會爲五卅慘劇案於昨日午後二時召集全體同業在烟業公所開緊急會議到者五十餘人公推裘景芸主席討論之下議决電請京滬當局嚴重交涉勿稍讓步並由各同業儘力捐助補助罷業工人生計次由戎寶慶提議改良旱烟設立工廠應從速進行議决先由同業認定股額即日設廠趕製以祈早日出品表示提倡國貨者之决心並當場推定裘景芸陳啓楣戎寶慶等爲臨時主任施祖蔭徐長福居瑞伯任和賓倪兆祥王錦堂張頌吉等爲勸股員即日分頭進行設招股處於東姚家弄烟業公所議畢散會 
[（十三）各方文電]  
　　五卅案法律問題之研究本埠陳霆銳律師頃受上海學生會五卅事件救濟會東吳法科學生會聘任爲法律股委員兹錄其關於五卅案法律問題之意見如下陳君稱自五卅慘殺案發生以來關於法律之點議論紛紛有謂此乃强權問題非法律所能奏效有謂此乃外交問題全視當局外交手腕之如何而定法律救濟似太迂遠有謂此事當依外交及法律雙方並進者余意則以後說爲是試說明之今日各界提出條件無不有懲兇及賠償二事細考該二條件内容則均須法律爲之解决蓋兇手爲英捕以其享有領事裁判權之故不能受會審公廨審理無待贅言而工部局在國際法上本爲一種非驢非馬之特殊機關旣非純粹代表英國亦非純粹代表美國雖有時可以組織領事法庭ＣonsularCourt審理案件但此種案件以工部局自身爲被告時爲限至欲控訴英人坐寶其在刑事上之責任則完全在工部局權限之外非在英國駐華法庭起訴不可觀此可見懲兇一層除在英國法庭起訴以外實無其他辦法即屬外交勝利此事亦非依法起訴萬難達到目的至賠償一層則完全爲民事問題工部局當負全責工部局如肯自已認過情願賠償死傷者家屬損失當然無訴訟之必要如一味强横狡辯則自當向領事法庭控訴工部局科以民事上之責任故據上推斷將來訴訟須分兩種其一對英捕刑事訴訟須在英國駐華法庭提起其二對工部局民事起訴須在領事法庭提起若欲辦到懲兇及賠償一層非依法進行不可旣如上述於是起訴之步驟不可不預先規定余意第一須先行由被害人家屬出面敦聘有名望之英美律師出而指示一切以便依法進行第二須搜集各項人證物證如照片檢驗單被傷人口供在場中西見證之類第三須組織五卅慘殺起訴機關以便接洽一切第四須籌集相當欵項聘任英美律師此種訴訟勝敗雖在不可知之數但英捕視華人性命旣如草芥華人斷不可默然而止須在其號稱文明國之法庭上一試驗其公平之有無也云云 
　　楊樹浦滬東公社宣言自五卅英捕慘案發生後上海一隅人心憤激工商學各界一致罷業而全國各埠凡有血氣者亦莫不聞而髮指踵起響應蓋救國運動固出於吾國民之天性不謀而合豈可厚非乃英人旣在租界演絶大慘劇不僅毫無悔禍之心且復宣布戒嚴調集海軍陸戰隊强封學校爲種種示威之舉動窺其用意得寸進尺靡有窮期而吾國從此無寗日矣本公社忝爲楊樹浦工商學各界代表值此千鈞一髮之秋宜爲急則治標之計竊以爲第就上海論罷工罷巿罷課以來計有旬日各界之損失已不堪言喻當局急宜設法以恢復其原狀庶使吾民有再生之希望現政府特派專員到滬此案交涉正在開始惟工商學聯合委員會所提條件先决者有四正式者有十三恐難於最短時間内一一解决而吾民之損失將無底止本公社就事論事除工商學聯合委員會先决四條件當然實行外如（一）懲兇（二）撫恤傷亡者家屬及賠償此次罷巿罷工學校被佔之損失（三）道歉（四）撤換英日兩領及工部局書記魯和亦爲先决之次要英人如能承認照行則各界先行開工開巿開課以期此案之速了其餘九條均屬重要當如江亢虎君所謂别組固定機關合全國有力人民作長時問之運動此則本公社急則治標之計也敢貢區區希垂察焉 
 
 

Page 16

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *　　嘉應五屬學生會之代電各報館轉全國各界公鑒自日人擅行槍殺工人上海學生痛外敵之横暴哀同胞之慘死開會追悼乃英人助桀爲虐拘捕學生以致各校學生義憤塡膺於五月卅日四出遊行演講冀本國民衆之警覺與世界公理之得伸詎英人竟演出空前之慘劇死傷枕藉似此凌踐人道侮辱國體凡有血氣莫不髮指連日以來淫威更甚槍擊拘捕至再至三吾輩身當其境所受於英日兩國之壓迫已深一息尚存誓當反抗在此外力侵凌國威墜地之時更願國人奮力圖强共伸華夏之光榮洗今日之污辱不勝盼切之至旅滬嘉應五屬學生會青 
　　滬西五卅慘案後援會之宣言滬西各巿鄕敎育團體及學校敎職員楊撰羣蔣守智潘江朱家棟等爲上海五卅慘案組織五卅慘案後援會昨發宣言云此次五卅血案遠因爲反對越界築路近因爲援助日廠工人演成亘古未有之慘劇凡有血氣者莫不憤慨風聲所佈激成罷工罷巿罷課愛國熱忱人所同具風潮雖愈擴愈大而外人態度仍屬强硬罷巿爲一時義憤所激非治本之策轉足以蒙極大損失現政府特派專員雖已到滬而欲達全國仰望交涉勝利之目的决非數日所能達到務望力持鎭靜熊度一面分頭組織五卅血案後援會盡力協助鼓吹同胞奮鬭到底爲交涉後盾一面敦促辦理交涉人員宜以嚴重敏捷手段務達交涉勝利目利縮短罷巿時間爲商界留元氣同人等鑒於外侮日亟此次慘殺同胞交涉之勝利與否實爲吾國存亡之關鍵不得不大聲疾呼追隨愛國諸君之後望吾國人一致奮起爲外交後盾本公理人道以折强權國家人民均利賴之謹此宣言 
　　工商研究會致各工廠函逕啓者今日之事宜標本兼治治標不外聽由當道嚴重交涉治本貴在我工商努力於國貨其道有二一講求製造務合乎社會心理社會心理何以趨重洋貨無非因其製造精良投人嗜好我國工廠雖非倉卒間所能更改完善然就固有基礎加意研究亦未嘗不可漸能媲美於人顧所最忌者淺嘗輙止一種虚矯之氣以爲近似舶來而不免於畫地自限耳一乘機漲價以爲不購外貨則必用國貨於此時機可以獲利數倍自是相約加價在購者雖愛國心切但以較洋貨爲貴則將不免望而却步或須待至風潮平息而後再購洋貨亦在意中爲淵驅魚爲叢驅爵甚非利用時會推銷國貨之道急應減價賤售以較平日尤謙俾喚起國人愛用國貨之心幸各工廠主任加之意焉諸君乎努力國貨則富强可期使人輕藐以横厲相加者頻年各軍閥内爭之不已亦我工商之太不自振未能救國所致興亡莫不各有其責各處罷工已達大多數其將何以善其後尤當共起圖之 
　　巿民大會警告全國各省區各外埠華僑商會敎育會省議會農會工會學生會並轉各團體曁各界諸同胞均鑒上海爲全國通商要區南京路又爲上海最繁盛之首路而文弱幼稚之學生竟於光天化日之下慘遭槍殺我界内巿民盡納稅之義務未受相當之保護而反受殺人之慘劇其視我華人生命較諸螻蟻猶爲不如揆厥緣由（一）我華人向無團結力有事則閧然而集無事則勢同散沙（二）無堅忍持久心一受激剌則轟轟烈烈迨時過境遷即烟消霧滅（三）不愛用國貨致經濟上受絶大之打擊國勢亦愈趨而愈弱職此三端足召人侮近更變本加厲慘殺多人若不急謀持久對抗方法則此後華人之身家性命誠草芥之不若也萬祈我全國父老兄弟諸姑姊妹對於此次慘劇（即五卅血案）刻骨銘心作永遠之紀念勿以尋常殺人案而忽視之所謂血可流而志不可渝也其辦法（一）自今以往人人應誓終身不用仇貨無論一針一線牢記在心（二）各個人本天良之主張個個負宣傳責任普遍社會敎育之智識發而爲正眞愛國之良心綜以上二端簡而易行務望全國一致進行父詔其子兄勉其弟友誡其朋合力宣傳則雖暫受痛苦持久到底或尚有轉機之一日同胞同胞時不再來稍縱即逝亡韓覆轍轉瞬而來埃及奴隸旋踵即至臨頴激昻無任涕泣待命之至上海對日外交巿民大會叩麻 
　　法租界商聯會之兩函（一）法租界商業聯合會昨日再上北京政府特派專使蔡曾兩君函云此次慘案中外輿論殊不一致華人方面所視爲充分理由者經領事團之片面言論大爲交涉之障礙敬攄述所見駁覆如下（一）領事團謂華人攻擊外人反證英人有無被害（二）租界態度不如中國所傳之强硬反證死傷如是之多且旬日以來日以捕殺爲事可知一方面謊報使團一方面仍取高壓手段（三）近日華人屢有挑釁惟並無重要事件發生反證安分華人知難畏避或相戒裹足所以無事（四）華人一律罷巿抵制反證閉巿係消極抵抗並無抵制舉動（五）華界排外風潮應由中國官廳負責反證華界罷巿係慘殺租界巿民所激成（六）此次華人圍困捕房意在奪取捕房反證華人槍傷均由背後射入　係圖遁被繫可知毫無奪取捕房及反抗證據（七）某處有少年華人槍傷某國及商團反證據各處報告開槍已全埠皆知某國人喬裝（八）此次華人舉動含有排外性質反證八日報載法領事方面已證明此次華人舉動並無排外性質以上所言英人持爲充分理由一經我華人說明彼所謂理由者實無理由可言此辦理外交者應注意於此敬請二公詳細考慮同人如有所見敬再貢獻敢乞注意爲禱（二）法租界商業聯合會昨致仁濟醫院院長函云先生擔任醫院垂數十年醫治成績爲中華全國冠不僅中國人民同深感謝即世界醫業中人亦莫不同聲讚美也此次英捕房發生慘案送至貴院醫治之人亦較他院爲多有華人陳鐵梅傷愈出院因英捕强迫捉捕經先生力與交涉始將駐院武裝巡捕一律撤退此種公道主張殊爲難能現聞貴國當道方面擬請貴院將被傷人傷勢開單呈報惟此事於受傷證據一端頗關重要敢乞先生博愛爲懷通飭中西醫生對於此次傷證務祈秉公發表敝會同人敬代被害熱血同胞九頓首以請專誠懇告即鑒核爲禱此請毅安法租界商業聯合會謹啓 
　　商聯會提議對外宣傳五馬路山東路愛多亞路河南路商界聯合會致商總聯會函云爲提議事竊南京路慘案外人多方掩飾强詞奪理並誣加過激罪名於我國民顚倒事實淆亂是非致各該外國政府及輿論界頗多不明眞相以誤傳誤實爲吾國外交上失敗之最大原因用是建議貴會請迅通電各國政府國會曁輿論界將此案之經過情形詳細宣佈俾明眞相而求公判實紉公誼 
　　各團體勸告内地勿罷巿中華民國各團體聯合會議昨因寗波等處亦有罷巿之舉特發通電云全國工商界同胞公鑒此次上海英捕慘殺我民全國痛憤羣起援助人心未死公理自有伸張之日當此外人所設工廠罷工之際國人自辦各工廠正宜急起直追挽回權利内地商界亦宜乘此時發展營業以其盈利捐助租界罷業工商庶交涉得收圓滿之解决若我内地華商亦附和罷業殊非良策至對於死者表示哀悼則下半旗追悼或演講募捐均無不可本會議謹忠告我内地工商各界凡已罷業者迅速復業未罷業者切勿繼起一方捐助金錢接濟上海租界失業工商俾能持久而竟全功事機迫切冒昧直陳上海中華民國各團體聯合會議叩 
　　金山朱涇各校致學生聯會電上海學生聯合會均鑒微電諒達此間學生團體游行示威後即組募捐隊就本縣境内勸募一俟集有成數當即送交貴會藉作援救工人之需惟此間除由敝校等擔任捐募外尚有上海曁南學生中醫專門學生松江共立女師學生來朱捐募似覺紊亂統系辦理爲難用特電聞祇乞貴會就近咨照學生團體嗣後弗再推派代表蒞朱募捐俾免往返至爲公便金山縣朱涇巿各學校全體學生同叩齊 
　　商界勸詩謎攤改用國貨此次南京路慘案發生後各界羣起提倡國貨而各游戲場詩謎之贈品香烟尤爲注意昨據愛多亞路南陽橋等商界聯合會調查云英法華各游戲場詩謎攤每日贈品香烟在五千元以上該會昨致函各詩謎攤勸告提倡國貨以塞漏巵原函如下逕啓者此次南京路殘殺慘案國人莫不髮指全國憤懣羣起力爭而提倡國貨尤爲當今救國切要之圖各界愛國志士奔走呼號藉塞無窮之漏巵期救將亡之國家生死存亡在此一舉惟查貴業字謎等原爲高尚之娱樂性質而對於國人共棄之貨尚未拒絶是不啻爲虎作倀實爲貴業所不取也用是函請執事毅然迅換有名國貨伸義憤而洽羣情則貴業營業上絶對無有何種窒碍且可博得國民無窮之歡迎矣 
　　省敎育會復李右之函右之先生大鑒奉函祇悉尊見甚佩日來各團體集議對於罷業一層亦羣謀縮小範圍至交涉方面敝會業已將要點函請蔡曾兩特派員及許交涉員特别注意矣承示敬復云云 
　　南京省公署復蘇州同鄕會代電蘇州同鄕會昨接南京省公署代電云歌代電悉此案業經迭電中央並滬交涉員嚴重交涉一面會派江寗交涉員敎實兩廳長赴滬會同滬上各官廳妥籌辦理現准外交部來電已由部兩次提出嚴重抗議並奉執政特派蔡督辦曾次長南下查辦案關國權人命中央及本省政府職責所在惟有積極進行期得交涉勝利特此電復即希查照鄭謙政務廳長鄧邦造代庥印 
[（十四）關於輸捐之消息]  
　　吳淞中國公學募捐消息吳淞中國公學大學部前（八日）上午該校學生會特派募捐部職員徐康年將連日爲救濟工人募捐所得先以一部分計二百元交上海學生聯合會募捐部接收又該校關於宣講方面由學生會編輯部編印傳單交演講隊隨時隨地散發文字極警惕動人云 
　　蕪州學生聯合會之捐欵蘇州學生聯合會昨日　洋六千元交總商會收以救濟停業工人云云 
　　愼昌洋行華職員之捐欵美商愼昌洋行中國同人昨致總商會函云五卅捕房慘殺同胞凡有血性者莫不髮指眥裂而二十萬工人羣起罷工作最大之犧牲謀最後之勝利更爲欽佩同人等經愼重之考慮爲避免風潮之擴大除四五六日休業三天誌哀外謹彚集三天所得辛金捐奉貴會懇代分發各停業工人藉資補助雖知杯水車薪無濟於事亦聊盡國民之義務耳兹已收得洋五百元備函送請台收并祈發給正式收據爲荷餘俟集有成數再當送奉云 
　　萬竹女學送學生聯合會捐欵函敬啓者此次南京路慘變全國一心奔走呼號不遺餘力敝校惜係小學學生年幼力薄未能追隨服務只有就校内募捐以略盡微忱兹全校集得捐欵洋一百五十元小洋一千一百九十三角特送呈貴會即乞察收撥用云 
　　清心中學募悁消息清心中學日來宣傳工作均由學生會委員三人委任學生中擅長演說者前往周浦與滬南一帶宣講甚力又聞該會已印傳單百餘種四處分發捐欵一項亦籌至七八百元一部分捐欵已移交上海學生聯合會云 
　　務本女校中學生罷課募捐務本女校中學部學生自動罷課組織募捐團携帶竹筒外貼募捐援助工人字樣分頭出發沿途勸募成績頗佳 
　　南洋中學學生會募捐消息日暉橋南洋中學校向無學生會之組織此次慘殺風潮發生該校學生頗行憤慨於六月二日即召集全體大會學生會於是成立全體學生分甲乙兩組逐日輪班出外演講募捐並派人往外省宣傳各學生俱熱心異常無故不得離校各司其事各守其職雖事務紛繁並不因之退縮秩序井然學生會之精神顯然易見現已募得大洋陸百餘元云 
　　明德學校分隊募捐老北門浸會堂之明德學校自五卅慘案發生以來即罷課誌哀并由各學生捐助紙張印發傳單日來敎職員率同學生每晨集會一次籌商援助方法下午則組織天時（隊長吳文甫）地利（隊長楊蔭春）人和（隊長竺清鏞）三隊出外募捐一俟積有成數即匯交學生會救濟罷業工人云 
　　愛國女學募捐消息本埠愛國女校自前日組織募捐隊後當即印就捐册携向本埠各界勸捐一面又將捐册郵寄前日業已出發之外埠募捐隊（該隊本爲上海學生聯合會募捐者）囑彼等繼續進行俾得集成鉅數聞本埠募捐隊於昨日半日中已捐到大洋一百四十餘元小洋二百二十餘角銅圓數百枚不日將彚交學生聯合會用以救濟工人云 
　　尚公學校組織募捐隊寶山路寶興里商務印書館附設尚公學校因鑒於此次南京路慘殺同胞事以致工人罷工日益見多不得不由各界籌欵維持工人生活故該校兒童自治團體小青年會與儲蓄銀行兩領袖程瑞琨胡保定君提議募捐之舉除一面向本校敎職員及同學募捐外另行組織募捐隊當推胡保定君爲總隊長再分「援助工人努」隊員五組每組四人議决於每日課後各組四出募捐聞該隊員無不踴躍從事已於昨日開始出外勸募所捐得之欵逐日交存該校儲蓄銀行存儲待緩日積聚躉數再轉交相當機關以便散放資助工人云 
　　失業工人救濟會募捐孫中山夫人沈儀彬于右任李佩書徐謙戴季陶周佩箴等鑒於租界英捕槍殺同胞工人憤而罷工宜謀救急方法因發起五卅事件失業工人救濟會會所暫設法租界環龍路四十四號昨發募捐啓云五卅事件爲中國自有外交以來之奇恥大辱全國民衆已起爲民族獨立人權保障而奮鬭學生罷課商罷巿工罷業無不抱絶大之决心爲充分之犧牲吾人處兹風雨同舟之日應有解衣推食之心今距交涉解决之期尚遠因罷工而失業之工人方逐日加增而未已以工作餬口之人豈能一日無業吾人何忍坐視此愛國之工人饑寒困頓故在今日救濟之事實刻不容緩同人特發起此會專向各界募集欵項救濟因五卅事件失業之工人嗚呼救國爲國人共有之天職互助更人類生存之要素海内明逹愛國濟世豈後同人知投袂而起解囊以助者必踵相接也云云 
　　遠東商專學生之募捐消息該校學生對於五卅案憤激異常除連日去華界並派代表赴武漢宣傳外近又發起募捐成績頗佳不久即將該欵逕送學生總會支配諸務云 
　　招商局公學之募捐招商局公學學生前兩日出外向家屬及親戚募捐共募得大洋一千二百元之譜今日仍繼續進行惟不限於家屬及親戚地址在閘北一帶借定巿北公學爲臨時辦事處並組織臨時宣講團團員共六人宣講大綱說明募捐本旨及望各界慷慨解　等語 
　　二師附小募捐團消息尚文路省立二師附小學生對於五卅慘案憤慨同深已由膳宿生集議　膳救濟工人又恐緩不濟急另組募捐團廣爲募集以盡爲國爲家之天責兹定六月九十兩日爲募捐期分全體學生爲十二隊隊分四組組有長共四大組上下午分組出發計上午二十四組下午二十四組各生半日募捐半日上課募者非常懇執捐者甚形踴躍一二年生尤天眞爛漫踵門募捐不得則大哭人因是感激云 
　　金陵一公募捐消息梧州路上海金陵大學同學會第一公學停課以來迄已四日該校敎職員以交涉已告進行形勢已不若前數日之嚴重徒犧牲學業頗爲可惜故於昨日宣告開學惟唱歌體操仍行免課每日并於校内收集捐項集有成數即送往聯益善會以作救濟工人之需 
　　承天中校之捐助承天中學校長周志禹君鑒於此次慘案一般罷工罷學各團體籌備交涉需欵甚急除將自已捐助巨欵曁印刷捐簿分發學生四處募捐外並將停課期内所有不到膳宿之學生應存之膳宿費如數提出悉充捐欵聞頗有大宗欵項恊助各團體交涉之用云 
　　商務書館職員捐薪商務印書館發行所及印刷所各同人因南京路發生慘劇後各界義憤同深相率罷巿罷工罷學以爲後援惟各工人一旦失業謀食維艱該所各同人自六月一日起將所得薪資按照多寡提出百分之十五或百分之十撥助罷工工人聞俟捐成整數後即送交學生聯合會分發失業工人俾資應用 
　　世界書局之捐欵世界書局鑒於各廠工人罷工後生計艱難已由各部同人會議按照薪金多寡分别捐助一俟捐助成數當即送交學生聯合會轉給工人應用以資救濟 
　　上海電話局工程處同人代電上海學生聯合會曁各報館各團體公鑒滬學生因援助工人在南京路演講志在喚起國人行動極爲正當突被英捕槍擊數十人横死道路慘不忍睹尚望全國同胞一致奮起據理力爭敝工程處同人激於義憤現已聚得國幣一百十二元並蒙敝局長周志誠總務處主任梁慶雲九江電話局工程師黃志揆慨助共洋四十元兹將該欵一百五十二元全數交金劍清奉上用以援助滬上罷工救國之工人聊盡同人等一臂之力 
　　南陽橋商聯會開會南陽橋商聯會昨日下午八時續開會議吳發林主席首先報告援助罷工之救濟辦法前經議决組織委員會募欵接濟但委員人數不敷經衆公决加推張瑞琛徐惠卿等七人爲委員次葉瑞齋報告與宰牛公司調查接濟公共租界事據該公司職員蘇士玉答謂本公司專爲代宰性質並非接濟查此項肉數實係華人售賣委託公司代宰請勿誤會旋即散會 
　　滬西慈善團協助募捐法租界肇周路天佑坊滬西慈善團鑒於五卅風潮牽動罷工深恐工人爲環境所迫容或不能持久除經該團職員輸資援助外並於前日起向上海學生聯合會具領捐册特派該團設立之義校學生分投捐募聞已捐得洋一百餘元完全全繳上海學生聯合會收儲代轉云 
　　藝術師範大學學生會二次捐欵本埠藝術師範大學各學生對於此次愛國運動不遺餘力除以全部精神努力出外宣講及募捐外昨日各生又二次捐欵救濟工人聞每人均在一元以上云 
　　慈谿雲峰學校募捐慈谿金川鄕雲峰學校胡笑佛等因自南京路慘劇發生後工人相率罷工其數甚衆若無欵項接濟勢必不能持久而或生他變乃集同志數人分向四鄕農民演講募捐得洋三十一元由郵匯來託本館轉交上海學生聯合會其函曰（上略）自五卅慘案發生後閱報之餘竊自憤慨駱駝無角常欲奮迅兩耳思爲後援所恨客居異地單級又無代替之人奔走未遑難呼將伯幸有許起鵬許家祥二君引爲同志朝夕討論别無妙策惟有經濟援助之一法無如窮鄕僻壤人烟寥落本校學生貧寒居多於無可設法中邀集學生家族及向本村挨户演講慘案始末喚起愛國同情幸皆踴躍捐納以每人十枚銅圓之集合竟凑成三十餘元之數成績不爲不佳今先將此欵匯寄學校聯合會因未悉該會地址敬求主筆先生代爲探投轉囑該會掣賜收條寄慈谿城中仁壽堂藥材號轉交敝校俟外鄕募有成數再行寄奉明知杯水不能救輿薪或微風可以偃草國内同胞人人樂助源源接濟積寡成多亦未始無小補也慈谿金川鄕雲峰學校同志胡笑佛許起鵬許家祥同叩現已由本館代交上海學生聯合會收訖矣 
　　黃楚九之助捐法租界商聯會爲募捐救濟工人特　張梅庵李維良等至　　九君　　酌量捐助當蒙慨許捐助洋一千元該代表即回會報告去　道謝云 
　　免除節酒救濟工人之提議自五卅慘劃以來工人學校商店相繼罷工罷課罷巿此數端除工人外其他尚能自給惟此輩工人往日所得微細工資本止能自給恐少儲蓄今罷工以來已屆一旬此數日間所以維持生活者賴外界之捐欵耳然欵微人衆恐所得無多今者端節將近商界例有節酒以餉夥友今不如將此欵悉數捐與工人以救若輩生活此事對於商界無傷然於工人則受惠多矣鄙見以爲輕而易舉故貢其一得之愚願我商界起而行之匪特工人之幸亦國家之幸也南巿三泰碼頭昌泰木行管象巽謹啓 
　　更新舞臺今日捐助戲資一天閘北更新舞臺以各界熱心愛國運動需欵頗巨特於今日排演日戲一天售得戲資全數送交學生聯合會籌欵部以資應用聊盡援助同胞之義務想男女熱心愛國同胞屆時必共同蒞止襄助此義舉也 
　　美亞織綢廠之助捐法租界徐家匯路新橋頭美亞織綢廠以罷工取一致之行動不若先捐集巨欵爲經濟之援助較爲妥當於是由各人隨意認捐不數時即集得四百五十元昨已如數收齊特派代表送交學生聯合曾收領分配 
　　泰山磚瓦公司之助捐新龍華長橋港口泰山磚瓦公司第二廠職員工人於昨日募集大洋二百元逕送總商會接濟罷工同胞該廠雖居内地而熱心愛國不後他人深望内地各業能自動的募集欵項接濟愛國同胞如該廠同人也 
[（十五）其他雜訊]  
　　私販食米之處分滬南荳巿街某米行近將食米二千五百石賣給外商某洋行轉運出洋兹經學界方面詳細調查悉該行與外商成交之貨共有五千石之多其價額每石售出計十五元先交半數尚有二千五百石正待繼續交貨故由學界議决除知照該行不得繼續交貨外應將此次所得盈餘一萬元提出充作援救工商學各團體交涉急需並維持苦力生計云 
[滬北米聯會恢復河捐]  
　　滬北米業常錫澄宜蜆等各客帮領袖前日下午二時假滬北米糧經售公會開會討論開復吳淞滬捐欵彚集辦法范和笙主席經祝厚甫蔣石稚朱子明等相繼發言僉以前此復淞捐由滬北米業聯合會委托米行公會代扣集數較易嗣因廠客方面迭持異議因而解體由各客公所自行分認負擔迄今成效甚少是非恢復舊章不可議决改組滬北米業河貨（即船米）聯合會除廠米外一律照舊章由米行公會代扣並公舉范和笙爲臨時籌備主任先行致函吳淞江水利會方椒伯會長接洽俟定期正式選出會長職員後再行呈請警廳及上海縣備案議畢散會 
[縣議會二次臨時會開會紀事]  
　　上海縣議事會第二次臨時會於昨日下午二時繼續開會出席議員十九人由代議長李味青主席討論各種要案至六時始議畢散會兹將議决案錄左一件欵産處函請議復准縣警察所請支戰事臨時支出各費應否照發案議决函復欵産處本案未經縣公署交議追認本會無案可稽非俟交議追認未便照發一件馬橋鄕議事會函請將馬橋警察派出所改爲分駐所列入預算案主張成立不成立者各半主席以投票法取决當投票十九票結果廢票二紙可决者六票否决十一票議决本案不成立一件法律財政審查報告忙漕滯納罰金請歸巿鄕收入案議决查忙漕滯納罰金在民國元二年時該欵向由巿鄕支領自自治停頓後所有滯納罰金如數解省至民國七年七月省議會議决省公署第五十五號令公布以十分之五解省十分之五劃歸巿鄕支領等語在案現在自治恢復縣欵鄕欵自應劃分以清界限而俾公用應自十四年度起將忙漕滯納罰金一欵劃歸巿鄕範圍並函縣知事及欵産處照案執行一件陳行鄕議事會函請清查忙漕滯納罰金案議决函欵産處查復核議一件朱議員學生等提議整頓違警罰金並禁違法濫罰案議决查違警罰金爲縣地方欵收入之一理應涓滴歸公乃經實地調查所得隂歷二月份第五分所罰金在二百元以上大都不給罰單應函請縣知事出示曉諭張貼各分所各派出所門首嗣後罰欵不得超過警章并不給罰單時准被罰人隨時指告且罰單須製四聯式一存縣警所一存各該警所一給被罰人收執一存被罰人所在之巿鄕公所如逢客籍人犯事所在之巿鄕公所并將此項收入詳細列入决算俟本會審查决算時由各巿鄕公所彚繳審查以免濫罰而清財政函縣執行 
[寳山縣議會之兩電]  
　　寳山縣議會昨發出兩要電云（一）天津探投江蘇鄭省長轉陳張鎭威上將軍鈞鑒迺者大軍南下地方類以肅清旋蒙陸續撤　仰見俯順輿情全省感戴惟淞滬尚有酌留防軍迭生事變諒在洞鑒之中夙仰鈞座愛護地方務懇將淞滬駐兵完全撤回懷德長威無遠弗屆敝代表地方九頓以請佇候明令施行無任叩禱（二）淞滬巿區李會辦鈞鑒淞滬地方多故烟土風潮租界慘刷國法蕩然公理蔑絶謹聞公任會辦深爲地方人慶敬乞爲國犧牲從速就職淞滬人民實利賴之寶山縣議事會叩 
[北河南路之盜刦傷人案]  
　　北河南路六百五十三四號門牌某銀樓於前日晨八時三十分怱來盜匪六名均黑色服裝戴西式小帽及銅盆帽操江北口音三盜持有手槍闖人店内各出手槍嚇禁聲張將玻璃　内所有大小銀質器物一併刦去該項銀器約值洋七百五十元刦時被一夥偷逃至樓上開窗狂吹警笛爲鄰近所聞羣集店門探望盜等聞警相率逃出見觀人衆多一盜即向衆人開放一槍意欲嚇退觀衆適有姜妙林學生一名年祗八歲往學堂路經該處被彈擊傷左腿盜等開槍後見衆人仍不散復又開一響未擊中人乃穿進桃源坊弄内轉入北江西路分手逸去所刦贓物則投棄在桃源坊某姓家内後被巡捕查獲帶入捕房候失主認領店主俟盜逃後約數分鐘即投西虹口捕房報告盜刦情形至受傷之姜姓學生則由捕房送入仁濟醫院候診聞傷勢幸輕不致有危險云 
　　又訉虹口北河南路六百五十三四號門牌樂祥雲銀樓於昨晨八時三十五分鐘突來盜匪六名闖入店堂三盜各出手槍向夥友人等嚇禁聲張當將櫉倉内值洋六百餘元之各種銀器等物刦取携贓逃逸迨該管匯司捕房得悉立派通班中西探捕前往兜拿盜已遠遁矣 
[匪徒擄孩傷人]  
　　昨晚七句半鐘有綁票匪四人均紹興甬江籍持械突至北山西路吉慶里九百二十號門牌周顔氏家將四歲男孩周英直擄刦圖逃經孩之曾祖母周夏氏年七十六歲大聲喊捕被匪開放手槍擊傷要害立時斃命並傷及祖母周葉氏及孩母周顔氏母舅顔學其三人倒地匪等見肇巨禍即棄孩濳逃迨該管捕房聞警立飭華探長陸連奎前往兜拿當追至北河南路擒獲匪黨孫安其一名拘入匯司捕房捕頭諭飭管押一面將尸體車送驗尸所傷者送院醫治云 
[接到恐嚇信之禀究]  
　　南巿王家嘴角二十三號崇實國民學校校長石崇山家前日接得郵週嚇詐信一封具名張克東信中略謂余向在前松滬護軍使署充當營長因江浙戰事發生以致解散刻下同伴甚多欲往廣東謀差缺少經濟爲特告借洋五千元限三日内速即預備以便來取如若不允派人守候要道用最後手段對付後悔莫及等語石接函後據情呈報警廳常廳長令飭偵緝隊俞隊長即轉飭一區警署探員周根瑞上等查緝務獲解究 
[汽車夫碾傷斃命之騐訊]  
　　某西人前晚十句半鐘雇坐飛星公司之一千四百八十九號汽車駛至北河南路五百十五號門牌醃肉店門首撞翻黃包車汽車夫黃殿生急即躍下自被碾傷由探侯阿寶查見將傷車夫送醫院醫治因黃傷重不及醫治斃命由院通知捕房將屍舁送騐屍所於昨午刻報請公共公廨陸襄讞與美海副領事蒞所檢騐得汽車夫黃殿生委係生前自被汽車撞倒碾傷身死當即塡明屍格升座公位中西官略詰口供一過判着屍屬具結領屍棺殮 
[商團駕汽車肇禍兩則一死一傷]  
　　大晚報云昨日下午四時許浦灘仁記路口有年約二十歲之男子被汽車輾斃開車者爲一蘇格蘭商團同日五時許西華德路亦有商團開駛汽車撞傷一孩年約九歲現在同仁醫院醫治 
[已故南巿保衛團員汪漢卿開弔]  
　　南巿保衛團團員汪漢卿於上年江浙風雲吃緊時晝夜出防不辭勞瘁嗣後因潰兵在西門有搶刧行動曾奉團部命令前往彈壓當時汪君勇往直前奮不顧身卒爲潰兵流彈所中地方人士莫不嘆息昨爲該故員假城内沉香閣舉行領帖之期上午九時南巿全體保衛團團員由團長姚慕蓮率領前往公祭此外政界到者有道尹代表縣知事代表學界到者有賈季英姚子讓等紳界到者有穆杼齋葉惠鈞等商界到者有姚紫若陳天生等閘北保衛團代表有王彦彬尹村夫等各團體代表有王壯飛張秉鑫毛柏如等尚有各鄕各鎭保衛團代表等約計有五百餘人素車白馬頗極哀榮云 
[閘北境内華服暢銷]  
　　住居閘北境内之某國僑民日來多數已改穿華服巿上新衣店内之羽毛紗長衫銷售一空夏家弄向有新衣作場多家成衣匠大獲其利長衫每件工資漲至大洋三元云 
[火車碾斃人命之蒞騐]  
　　寶山縣金字圩二十三圖地保張鳳岐昨晨投上海地檢廳具呈禀稱譚子灣張家宅附近火車軌道上昨夜有一少年被下行火車碾斃當奉四區警署派出所令飭地保查無家屬爲此來案報請相騐奉委王檢察官等蒞塲驗得該屍年約二十歲身穿柳條布短衫褲絲襪洋緞鞋首級已被碾斷四肢亦被碾斷血肉糗糊委係被碾斃命塡明屍格拍照判令地保報堂收驗 
[赴汕粤投軍者之被拘]  
　　昨日上午十時許有徐州人張鏡清等帶領身穿短服形似苦力者約一百餘人往浦束老白渡日清公司碼頭擬搭嵩山丸輪船赴汕頭廣州等處投軍適該輪海員因南京路慘殺案相率離職未得開行若輩情急在船徘徊觀望致被警廳派駐浦東偵探倪國楨等察破立投該管三區一分署報告趙署員親率長警前往將張等頭目三人帶署並在伊等身畔抄出大洋四十元書信多件内容情節可疑判令押候詳報警廳核辦 
 
 

Page 17

 
 
1;第一萬八千七百七十七號;中華民國十四年 西曆一千九百二十五年六月十號
星期三 * *本埠增刊 
[天氣預報] 　　 
　　徐家滙天文台昨日下午四時三十分氣象預報云天曇黃海及此間沿海微有北風琉球及不笠原羣島有和暖之旋風又昨日下午三時前二十四小時内本埠氣温最高七三·○最低六四·四去年同日最高八一·七最低六七·一 
[慶雲銀樓遷移擴充營業]  
　　寶善街慶雲銀樓開設迄今已百餘年貨眞價實遠近咸知今因翻造房屋爲擴充營業起見特遷至英大馬路先施公司對面照常交易所製金銀首飾器皿有千餘種之多式樣翻新任客選購定能副顧客之雅意也 
[國貨中之上等夏季衣料]  
　　虹口天潼路恒興號近陸續由粤運來廣東著名廠家織製老牌雲紗拷綢十餘批共樣新頴顔色漂亮雖歷耐久之穿着其色不變且洗濯便當凉爽無匹泃國貨中之佳品聞該號主爲盡職社會起見一俟時局解决决以最廉之價格零售藉以副國人愛用國貨之熱誠云 
[大聯珠香烟批價未漲]  
　　邇來南洋烟草公司所出各種國貨香烟之銷路均有一日千里之勢就中尤以大聯珠最爲暢銷惟外間有每盒漲價十文之傳說兹經切實調查該公司售烟行盤並未增加分文而紙烟店零售時每盒增價十文者乃因各處洋價錢價漲落彼此不同遂生此種現象該公司實未提高烟價且已嚴行通知各代理分銷切勿加價以副國人提倡國貨之意云 
[國貨膠水之製行]  
　　上海科學研究社因鑒於國貨之缺乏新近製行國貨膠水一種質料純潔可以久儲堪與舶來品並駕而價較廉一俟南京路問題解决後即行發行云 
[中西女塾學生江道樊女士之字]  
　　錢塘江小雲先生曾孫女道樊女士幼承家學精研八法工詩能文常請業於臨川李梅庵衡陽會農髯兩先生於齊侯壘毛公鼎禮器張遷石門諸碑器研墓頗具心得楷宗魯公能得南園神髓筆力遒勁殊不類女子書現肄業中西女塾此次工人罷工衣食無所特繕書出售得資悉捐工人左書即女士之最近作品亦即用以出售者也 
其先故國師譙贛深朙　　䜟録圖緯能精　天意傳道與亰君承厥　乙丑闰月書此小江村安道　 
[國貨花露水之創製]  
　　競香公司近特聘化學專家戴錦源君悉心研製一種馬牌花露水色潔白味清雅襲衣無漬香氣耐久功能殺菌防腐及治一切痱子蟲咬等症莫不應驗如神聞於日内即將發行於巿云 
[國貨人丹之暢銷]  
　　龍虎商標國貨人丹發行以來已十四年逐年改良力圖精進銷行之廣普遍全國當此夏令尤爲暢銷而各界爲根本救國計提倡國貨不遺餘力對於人丹竭力推廣故連日裝運外埠爲數甚巨總經理處上海中法大藥房批發章程函索即寄云 
 
 

Page 18

 
 
1;第一萬八千七百七十七號;中華民國十四年 西曆一千九百二十五年六月十號
星期三 * * 
[本刋投稿條例]  
　　（一）來稿在千字以内長篇篇幅須不收 
　　（一）本刋潤資並無限制亦不必以字數計算如極有趣味極有價值之稿件酬贈格外從豐（譬如極有價值之新聞字數雖僅一百本刋可給以五元至十元之酬資）（一）揷畫以時裝仕女社會寫眞兩類爲限政治諷剌畫不收每幅分三種致酬甲種二元乙種一元丙種五角 
　　（一）來稿不登載者恕不發還 
　　（一）投稿者篇末須開明眞姓名及詳細地址署名之下並加蓋圖章核對時以便取酬 
　　（一）投稿者信面上須寫申報館本埠增刋編輯部收切勿書個人姓名以免混雜 
[愛克司光停刋一期]  
　　愛克司光周刋第六期本定六月八日出版近因南京路發生流血慘劇凡屬國民莫不悲憤塡膺相率罷巿故該刋亦停出一期以誌哀忱云 
[自强特刋之發行]  
　　中國少年自强會對五卅案發行自强特刋現已出至第二期每份僅售銅元二枚閱者可向南洋大學張樹傑君接洽 
[上海總商會月報出版]  
　　上海總商會月報第五卷第五期現已出版其要目如世界經濟述評三則（一）未來關稅特别會議中之問題（二）世界生絲與人造絲之趨勢（三）英國金輸出解禁之經過及其影響（鄧峙冰）法國蠶業之觀察及擴展我國生絲在法銷塲之我見（黃聚星）世界棉産概况（張瞻廬）賬户分類及排列之方法（李雲良）論中數丨統計計算法之一（王仲武）中國實業不振之原因及其補救方法（周盛德）華茶在外商場被奪之原因及其挽回方法（羅良幹）日本各製糖公司之調查（叔奎）我國造幣廠概况（若霖卓羣）中國水泥製造業之調查（東暉）山東烟草出産狀况（蔡受百）其他如講演統計工商界消息專載傳記會務紀載商事法例等名目繁多不及備載此誠吾國唯一之實業雜誌每册售價二角全年二元郵費在外（總發行所）上海天后宫橋堍上海總商會月報社（寄售處）各省埠商務印書館中華書局及世界書局 
[集會表]  
　　時日地點召集者事由十日上午十時假上海江蘇省敎育會南　學校校董會十四日下午二時南車站普益習藝所滬閔南柘長途汽車公司股東會十四日下午二時四馬路一枝香大通煤礦公司股東會十五日下午四時黃浦灘十七號上海華洋德律風公司股東會 
 
