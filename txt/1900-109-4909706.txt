# 1900 - 109 - 4909706

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字足本王鳳洲綱鑑會纂告成] [  圖書集成局代啓]  
是書係明王嚴州先生房撰先生一代通儒尤精史學以司馬温公資治適鑑朱紫陽通鑑綱自卷帙較繁閲者不便爰會　兩家之書撰爲是　用筆謹　叙事詳備方今國家崇　實學稽古之士允冗家置一編惟惜坊間所印均係剛節之本又字畫　小讀者憾焉今　　山房主人覓得是書足本倩本局用新鑄大號鉛字重行排印校對詳明紙張潔白泃乙部之要編藝林之精吕也每部二十本價洋二元八角　申南北　葉山房均有發兌此佈 
[申論仵作之弊]  
　　仵作之設何爲乎曰用以騐屍也地方出有命案不論戱殺誤殺故殺謀殺一經禀報官於相騐時毾寄　　於仵作爲　　　　　　　　　　　　　　　　　　　 
仵作者雖未必詳究洗寃錄然或係祖傳或由師授必略有心得方能承乏其間故命案必以仵作唱報爲憑若者爲輕傷若者爲重傷若者爲致命傷仵作言之官長信之書吏卽塡諸屍格而兇手之罪於以定死者之寃於以明仵作之權不綦重哉國家定例大縣用仵作三人申縣二人小縣一人原恐繁劇之區命案較多一人之耳目或未周詳故必分其任以待參觀互證也前著德靜山中丞撫蘇時深慨大江南北自兵燹後仵作失傳缺額未備札飭藩司聶仲芳方伯署臬司朱竹石廉訪釐定章程寛籌工食召甘泉縣歴練較深之仵作李誥充作教習通飭各州縣派人赴省學習以廣其傳蓋實見夫近來州縣玩視人命皆由於仵作之不得其人故特爲之設法挽回也乃未幾中丞調撫粤東此舉遂如神龍之見首不見尾於是仵作之傳愈少仵作之弊愈滋往往遇案欺蒙上下其手大抵視賄之多寡定傷之輕重甚至傷痕歴歴衆目昭彰猶敢信口雌黄毫無顧忌而爲之上者或以規避處分爲得計裝聾作瞶並不加意推求仵作知其然也當臨騐略一翻騰不曰因病而殂卽曰被毆後發痧身死千篇一律通國皆知地下寃魂不知凡幾是騐與不騐同且不如不騐轉可使死者免受暴屍之慘亦曷貴有此仵作爲哉觀日前本報所紀署理上海縣戴子邁明府檢騐烟鴇王陳氏虐斃妓女田小紅一案不禁躍然而起曰甚哉仵作之膽大妄爲地方官可不防微杜漸哉歴來上海仵作騐屍慣以無傷唱報地方官從未向之駁詰故雖此次開棺相騐彼亦視之蔑如蓋其以死者爲可欺官長爲可蔽也久矣不知小紅之死由王鴇虐斃旣有金鳳據實供出雖烟簽等兇器王鴇狡不檢呈而小紅之傷金鳳言之醫生見之王鴇亦自承之苟稍有人心者無不髮指眦裂且王鴇以去年虐斃金寳鳳寳二妓無人告發致毒燄愈張若仍令法外逍遥其禍勢必益烈明府因奉道憲嚴札不憚開棺詳檢務必科惡鴇之罪以雪死者之寃而仵作竟敢謬其詞曰騐得屍身左肋及頸項略有　痕然已潰爛無從辨别大約生前染毒瘡而死蓋卽歴年騐屍之故智也明府以案關重大未使含糊責令與穏婆重加察騐仵作知不能諱飾始指出各種傷痕證之王鴇所供一一符合至此乃知小紅之實爲王鴇虐斃而金寳鳳寳之事亦可想而知夫以開棺相騐之案本官功名得失所關而仵作竟敢視同兒戱天下事尚復有所畏忌乎猶憶去年前江南鹽巡道降補通判胡芸臺通刺之家丁某甲被蘇州青陽地天園髦兒戱館閽人某乙糾同四十三號巡捕毆斃元和縣仵作以無傷唱報後調吳縣仵作再騐始知腰際有致命傷一處乃將元和縣仵作從嚴懲辦以儆效尤今上海仵作之舞弊營私從前官或苦於不知耳此次旣已昭然若再不盡法痛懲日後其膽愈豪不惟死者寃押難伸卽國法亦將可廢矣吾願愼重民命者三思之 
[罪人斯得]  
　　香港循環日報譯登日本某日報云日前謀刺英國皇太子之兇手係晏刻忌士黨空軒斯道氏年甫一十有六刻已擒獲訊得眞情蓋以爲英搭交兵殺人盈野實由太子主其謀以故欲得甘心貿然行此悖逆之事也 
[潮州築路]  
　　香港循還日報登汕頭西友來信云惠潮嘉道某觀察奉督憲札文籌築鐵路由汕頭以逹潮州府嘉應州等處以擴商務而便轉輪俾此後籌餉運兵不必盡恃輪船致多周折並勸居民切勿泥於風水之說竭力相助務底於成至於工料所需就地籌措約計此項鐵路每里須洋銀一萬圓 
[懷保小民]  
　　欽加二品銜賞戴花翎江蘇遇缺卽補道小吕宋總領事府黎爲出示曉諭事照得中美續約前因華民赴美屢被凌虐原有自禁華工之條在列憲體恤民艱誠以人旣禁之不如自禁以存國體訂約之際實有不得已之苦衷自小吕宋隷美管轄情形不同深慮援約禁工華民益形困躓迭蒙欽憲與美外部商辦勿以禁例施諸小吕宋檀香山古巴三處美爲民主之國凡事須議院會議尚未定章現查小吕宋美官明知不能盡禁華人又　　者太多適招土人之忌至有土客不安之患業由兵部酌定新章轉行稅關遵辦暫禁新工不禁舊工上年八月衣士　打輪船到埠載有華人七百名稅關卽援新章不准新客登岸並謂所持護照不合致被阻撓惟新例遽行不先知照以至華民到此久候受苦實有未周當經本總領事一面電禀欽憲與美外部爭辯一面就近與島督詰駁再三辯論乃允通融辦理據稱只准衣士孖打輪船七百人放行以後須照新章辦理等語查斯時開行在途未經抵岸者尚有數船若不一併說准殊多窒碍當經與島督面商續到之山番多那輪船所載四百餘人及開行在途者一律照辦島督顧念邦交幸已允准一面仍禀欽憲與美外部力駁以杜援約永禁在案兹奉批回原禀内開據禀小吕宋限制華人懇另議專條以杜援約永禁等情均悉查小吕宋改隷美屬以來美督推行苛例禁止華人入境前據該總領事電禀衣士孖打輪船入口華人到吕者七百名島督不准登岸本大臣當卽向美外部力與爭辯據外部面稱軍務未平例准統兵大員暫行新例此事係歸兵部主政外部不得與聞本大臣復　兵部詰問亦以軍務未靖武員例得便宜行事爲詞本大臣以美禁華工雖有成例而吕島與美國本境不同華人向在該處商販經營數百年來舟航無阻一旦設例禁制遽塞其謀生之路殊多窒礙迭與外部兵部抗詞辯論至再至三並請其代逹總統設法放行旋准外部復稱總統允飭兵部電逹島督酌奪放行等語本大臣慮其中變當經電飭該總領事速向島督妥商請放幸已照准此衣士孖打輪船所載華人七百名得以入口之緣由也該總領事能將船已開行在途　一併商准登岸辦理尚爲周妥又以現在華民到者人多 
 
 

Page 2

 
 
工少坐食堪虞因電致東華醫院傳諭勿來以免貧民往返苦累所籌不爲無見惟苛例未除將來究於華民有礙本大臣軫念僑氓生計日　殊深焦灼現在美議院開議之際正擬將吕島之事極力剖陳反復駁詰務令部院大員上下議院一切工商人等咸曉然於華人之不宜禁庶苛例得以漸除苟能有益於吾民無不竭盡心力不待該總領事來禀早已夙夜圖維冀爲一方造主惟是事理貴先克已上下尤貴交修本大臣駁除苛例使職宜然該總領事尤當勸諭華民和睦鄉里各安生業同是中國百姓愼毋各分畛域互啓猜嫌以致取憎外人徒滋口實是所深望仰該總領事速行錄批普諭該島華民一體遵照並飭各埠商董協力勸導咸體此意毋忽等因奉此合亟出示曉諭爲此示仰闔島華民人等一體知悉爾等須知欽憲於駁例一事夙夜圖維無非爲爾等民生起見現在覆經本總領事博取各國公論禀呈欽憲彚送議院以爲駁例之資均經辦理有案爾等各宜仰體憲意遇事和衷上下圖維力顧大局是所厚望毋違特示光緒二十六年二月十一日 
[潤州蒐軍記]  
　鎭江訪事友人云本月二十四日清晨八點鐘時署理兩江總督鹿滋帥乘南琛兵艦抵京口屬下均往迎迓滋帥傳見有差少選卽舍舟登岸呵殿赴操塲前導有水師營護勇數十名材官十餘員或策騎疾馳或扶輿緩步由大街過拖板橋旣抵演武廳槍砲齊鳴聲震山谷軍士咸在道左跪迎迨滋帥降輿文武各官分東西序立滋帥一一頷之以首隨升坐公案各官叅謁如儀俄而將臺上鳴砲三聲中軍官半跪請令滋帥傳令先閲城守營由王守戎帶領馬隊作互相攻擊之勢須臾將臺上角聲嗚鳴然馬隊退列一隅接演大旗隊及刀矛　牌諸雜技演畢江勝新湘新兵等營會操大陣貔貅十萬如火如荼槍聲砲聲絡繹不斷時已正午滋帥退入後廳小憩午膳畢復升公案接閲各營弁步箭有頃牌主各加射步箭一枝馬箭地毬免此後水陸各營洋槍打靶委常鎭通海道長久山觀察及隨員韓觀察慶雲何觀察福海揚州保甲總局王觀察灃鎭江府向子振太守分東西數棚代閲迨時鐘四下中軍官繳令滋帥命駕回舟軍士跪送如禮是日也宿雨初晴輕寒薄暖紅男緑女憑軾同觀緑柳陰中夭桃樹下列有支板作小臺以備繡閣嬌姓憑高遠望花光人面相映生輝直至日堕崦嵫始歌陌上花開之句誠洋洋乎大觀也哉 
[宜軍調省]  
　　宜昌訪事人云去歲大吏招募新勇駐宜名曰勁勇營後改名宜勇營延熟於德國軍制者爲教習每營額設二百名歸宜昌鎭總兵傳鎭軍统帶嗣又派某弁副之營于南門外大溪口前月某日省垣來電調往合操演鎭軍乃將各勇口糧如數發清准備諏吉就道乃次日又接來電飭緩啓行至本月十四日始分雇臣船運載往省十五日之晚五點鐘許鎭軍乘品利輪船赴鄂垣在宜各防營皆列隊江干鳴砲燃槍以送 
[擬建商局]  
　　廣州訪事人云粤省商務局未經建置暫假劉問芻觀察别墅辦公兹聞已購就黄沙會館附近曠地一區不日當大興土木矣 
[薪貴有由]  
　　廣州訪事人云柴爲民間日用所必需近年價值甚昻貧民幾無以爲爨署兩廣總督李傅相蒞任後特委張司馬宏遠詳細查察旋經司馬禀稱柴薪之貴半由河道不靖匪人打單行水節節强索所致又因南海順德二縣各繅絲廠用柴過多每廠每日約需五百斤共計五百餘家每日需二三十萬斤而來源又日見其稀市價遂因之昻貴查每年掣造土絲皆在夏秋兩季倘蒙札飭廣州府轉飭南順兩縣曉諭各絲廠自本年九月起至明年二月止一律用煤不准收柴囤積則價值自平矣傅相批曰柴價日昻大碍民生亟應體察情形禁止况止海機器繅絲各廠概用煤斤並無烟煤油氣不宜育蠶之說業已札府轉飭兩縣查明境内機器絲廠有無囤積柴薪情事著自九月起至明年二月止均用煤斤不得有違切切 
[皖省官塲紀事]  
　　安慶訪事友人致書本館云太湖縣柯大令劭憼前由貴池調補斯缺例應給咨引見所遺員缺現經藩憲湯小秋方伯札飭本任來安縣于大令普源前往代理○黟縣典史缺經藩憲湯方伯以候補典史周少尉興丙請補○准補涇縣典史梅少尉冠春奉飭赴任 
[烟海波紋]  
　　烟臺訪事人云地方官稽查船舶本爲防範盜賊起見乃烟地漁户往往駛船繞越以避稽查現由寗海州吏目倪少尹示諭各船店不准有繞越等情違則科罰○關道憲李觀察於正月初旬赴高密公幹迨二月杪始回轅本月十三日又痗某輪船赴威海衛辦理書界事宜○上年各項生涯類皆獲利乃今春大小行店倒閉者甚多殊今人不解也○錦州一帶連年荒歉婦女之販賣出外者實蕃有徒水販一流人無不大獲其利不知懷保小民之賢父母亦有所聞否○近來糧價頗平高粱及包米每一錦斗祗售大錢六百餘文蕪湖米每斗值大錢九百有奇然比往年尚多半倍也魚價則向來每尾值錢三四枚者今則增至六七枚○上年由西府販牛至烟售與西人者約以萬計現在西人又出帖購騾一時長耳公聲價驟增數倍 
[珠江畫舫錄]  
　　廣州訪事友人云日前某商人以落花生一物未經抽取釐金特具禀督轅願爲承辦李傳相嚴詞批斥發交善後局釐務總局核議禀覆○商人承辦百貨釐金原議繳銀一百萬兩先繳三十萬餘限三月内一律繳足然後給諭開收邇者限期已届而所繳仍止三十萬金爰由局憲飭釐務總局轉飭商董及廣濟醫院董事令迅速措繳以便轉禀上游○番攤賭館自歸中廣兩協承辦以來凡城廂内外之藉賭爲生者百計與賭徒爲難甚至紳士亦以慾壑難塡多方禁阻三水縣得朋書院中人久以此爲利藪一朝被奪心不能甘糾集百餘人阻開賭館承辦之馮守戎恐經費無出商請縣主吕大令出示曉諭大令許之立卽頒發告示曰爲再明白開導事照得廣東盜賊猖獗大憲舉辦緝捕因養勇需餉令規復海防報効業已由中廣兩協戎出示開辦復經本縣剴切開導并傳局紳到署告以從寛妥辦之法囑其傳諭一是以爲必可遵行乃昨據兵役禀稱查得朋書院人士仍聚衆滋閙始終抗阻殊爲詫異今再明白示諭爾等須知此項籌辦海防經費旣已議定辦理無論如何阻撓不能中止如仍執迷不悟肆意横行匪特挾制守府及違背本縣之諭是直有心與大憲抗衡也以文武生員與大憲抗衡勢旣相懸理亦不順將來餉需無出守府不能不將得朋書院人士糾衆撓阻情形據實禀明大憲赫然震怒撥派兵勇按名圍拿提省訊實輕則革衣頂重則照地棍糾衆四十人以上懲辦是時本縣亦不能爲爾等保全試問爾等果能當此重咎否耶至於何人主謀糾衆守府已將各紳姓名移知在案現在示諭仍不指出何人滋事所以全爾等之體面使自改悔以存本縣之忠厚俾知感化官長旣留餘地以處紳民爾等自應留餘地以待官長人無遠慮必有近憂利之所在害亦隨之武生吳伯棟之案可爲前鑒本縣開誠布公言有盡而意無盡該紳等其子細三思無貽後悔切切特諭○前者揚仁里華彰號有士綢十六箱倩禮和洋行載運出口冀免釐金事爲士絲商協恭堂查知控諸南海縣署縣主楊大令飭差傳華彰司事范經生研訊勸令照章補繳范推諉不依大令命押候詳請大憲核辦大憲以刁風斷不可長飭傳華彰執事譚某到案澈底根求范則俟繳到釐金方許交人保釋 
[西湖春泛]  
　　杭州訪事友來函云邇來陰雨連綿已將旬日西湖之水幾於拍岸平堤附近居民相率赴河干撈取魚蝦爲下酒之物本月二十一日旗營某姓子持竿獨釣忽被巨浪捲入湖心旁人見之急入水救援而已體冷如冰魂歸水府矣慘哉○龍井素產名茶盧仝陸羽之流非此不足以解渴吻歴年榖雨前所採者謂之雨前每兩需青錢百餘文本年天氣甚寒出茶甚少頭綱入市兩定價一百六十文亦從來所未 
 
 

Page 3

 
 
有者也 
[明妃村踏青記]  
　　宜昌訪事人云某輪船裝運土藥被人竊取三次查無蹤跡買辦不得已出貲償之計所耗已不下數百兩某日查至油漆房見板壁有活動痕始知船上水手頭于此穴壁行竊乃電致漢口本號禀請漢陳縣派差拘獲笞責數百板管押追贓○上月天氣晴和宛如初夏及至暮春時節忽又陰晴不定薄寒中人十六夜驟下雪珠鴦瓦琤琤作響約歴半小時始止日内農民咸翹盼雨澤深願碧翁翁將痴龍喚醒以便雨後插秧也 
[葺城近事]  
　　松江訪事友人云本月某日郡城西門内佛字橋畔販殊寳人戴某倩其壻與女携貨赴洙涇楓涇等處求售事爲梟黨所知尾隨至氽來廟左近冐稱卡上巡役大呼查艙一躍登舟聲稱須賄以洋銀千元方能開釋隨刼之而去戴聞之急以洋銀二百元爲壽始得於二十二日之晚釋歸○提標正副兩營向在郡城駐紥近以署兩江總督鹿滋帥將次舉行大閲由管帶張華園參戎會同城守營楊克明遊戎按日赴小校塲操演 
[上海官塲紀事]  
　　前署上海縣王欣甫大令缷任後曾回海昌原籍昨日乘船到申命駕詣蘇松太兵備道轅謁見余晉珊觀察旋赴各署拜會至敬業書院時署理縣篆之戴子邁明府延入花廳茗談良久而别○昨日美國總領事古衲君帶同繙譯官白保羅君至道轅拜會余觀察觀察迎入花廳茗談良久而别 
[恭迎大帥]  
　　署理江蘇藩司吳仲懌方伯探知正任兩江總督劉峴莊宫保陛辭出京由天津乘某輪船南下不日將抵申江因於昨日午後前來竭誠迎迓舟泊北河南路馬頭蘇松太兵備道兼江海關監督余晉珊觀察率同文武各官詣舟次晉謁聞方伯定於今日赴吳淞口以使早瞻大帥威儀 
[皖撫啓行]  
　　昨日午後一點鐘時新任安徽巡撫王芍棠中丞由美界北南路天后宫側出使行轅命駕至外虹口招商局北棧碼頭登小輪船至吳淞口乘南瑞兵輪船赴任 
[擇日鶯遷]  
　　昨日署理上海縣戴子邁明府以敬業書院規模狹隘不便辦公飭各工匠將縣署赶緊修飾一新定期本月二十八日當遷入署　 
[催報丁憂]  
　　日前署理上海縣戴子邁明府曾出示曉諭捐納人員如有病故丁艱情事立卽赴縣報明以便申請上游察核並飭差查訪禀報在案兹者差役禀稱小的查有本城人劉俊山捐納候補分府現已病故伊子亦捐有運同銜尚未報丁明府飭協同地甲前往傳諭速卽禀報不得遲延 
[催繳各欵]  
　　署理上海縣戴子邁明府查得前縣主王欣甫大令任内有斷令措繳洋銀者至今尚未呈繳因飭經承查明數目開具清單以便追取 
[流氓解縣]  
　　前日上海縣差在南市大東門外荷花池查獲流氓小百葉旋又在某處拘獲浦東流氓魏茂茂一併押解縣署禀請縣主戴子邁明府訊究 
[追繳欠欵] 王仁泰木作主王文孝王仁發投英美租界公廨控孫少卿合股承包業廣公司房屋吞没銀兩旣而黄耕山傅合順等八户投案訴請附追欠欵讞員翁笠漁直刺迭次訊供諭令木業公所董事嚴茂堂秉公核算近日嚴董已將帳算明禀知直刺前晚直刺倩襄讞委員張柄樞司馬研訊王文孝供王仁發孫少卿包造業廣公司房屋嗣以無力墊銀倩監生接辦竣工後結欠銀三千餘兩竟敢推諉不承前奉憲諭飭嚴董結算帳目今由嚴董查明王仁發孫少卿實欠監生銀三千餘兩勸令照三折歸還應得銀一千兩監生因受虧太甚尚未允從叩求公斷孫少卿供所欠王文孝之欵應由王仁發償還因當時作塲内所存小木料值銀六千餘兩均被仁發取去是以此欵不能責令小的認還叩求鑒核王仁發供業廣公司屋價銀兩均由孫少卿收去不料伊竟不將各欵清償監生並未欠銀求恩明察黄耕山等同供小的被王仁發孫少卿欠銀四千餘兩今由嚴董核斷照對折償還王仁發孫少卿與王文孝訐訟不休小的等已被拖累日久求大老爺著王孫迅速將欵付還嚴茂堂供黄耕山等被孫王所欠之欵由監生核算應令折償銀二千五百兩至包工糾葛經監生將帳查明實係孫少卿欠王文孝銀三千餘兩欠王仁發銀四千餘兩仁發與文孝並無所虧監生前已禀覆惟所欠各户應令孫少卿與兩王先措還銀二千五百兩孫應出一千五百兩二王應各出五百兩孫少卿供嚴茂堂所斷不無偏袒請諭令董事鍾春山楊錦春曹慶章等秉公核算司馬謂孫刁惡已極判責手心一百下准如嚴董所請著押追銀一千五百兩王文孝應代孫墊銀五百兩其被孫所欠者准予劃還免繳王仁發亦代孫墊銀五百兩著卽繳案以便攤償各欠致嚴葦所禀並無不公孫旣不服候再諭鍾等協同算帳禀覆 
[嚴諭探夥]  
　　自法國租界推廣之後捕頭以原設包探三名不敷差遣爰遴選熟悉捕務之探夥二十名分作頭二兩班優給辛工頒發照會令隨同舊有之包探辦公昨日捕頭遣包探嚴頌眉帶同新選頭班探役顧紀生孫俊發沈德福黄扣孝印順川葉上生潘阿九施良福陰阿寳十名二班探役王載宏蘇阿開王阿狗孫阿榮紀阿狗薩阿海桂金壽李碧泉虞福生潘阿新十名至法總領事署禀請白藻泰君逐一點騐白君諭令勤愼當差不准藉端勒索並不得在租界中開設茶寮酒肆烟館客寓倘敢陽奉陰違立予斥革並諭嚴探以後不准再有探夥名目致若輩藉端影戤遇事招搖倘不法之徒仍敢冐名撞騙准隨時拘解公廨重懲 
[上海巡局紀事]  
　　日前南市王家馬頭某姓家簉室名阿四者在花衣街茗馨茶園搖會蕩子某甲見之誘往某姓家賭博致負洋銀二百餘元除將首飾抵押外不敷尚鉅不得已以質取洋銀五十元之質劵抵押甲察得所質者實係珍珠遂私往濟宏典贖回適被阿四所見扭控十六鋪巡防南局局員曾二尹飭地甲爲之調處○外郎家橋楊杏生飯館内值堂人某乙赴中毛家弄勝友烟館過癮與烟客某丙戱謔以致紛爭旋扭控於十六鋪巡防中局局員文斌臣二尹飭地甲善爲調處 
[英美租界公廨會訊案]  
　　日本人春日正馨投日本總領事署控法租界新街十六號門牌義和煤炭店主陳安卿結欠銀二百八十三兩副領事松村君據情照會英美租界公廨昨晨讞員翁笠漁直刺會同松村君研訊春日因事未到陳供小的代春日將煤售與寳昌繅絲廠結久銀二百零七兩掮客徐敏齋朱成山投案供稱小的等經售春日之煤言明每墩扣用銀一兩照算祗須找還春日銀一百兩左右直刺與松村君互商之下以原告未到且爲數甚微著交保出外自行清理 
[法租界捕房瑣案]  
　　昨禮拜三讞員朱森庭明府蒞捕房命提竊表之陳阿三竊茶壺之趙榮福竊木板之張錫元至案著將陳枷號一個月期滿責三百板趙責二百板張責四十板卽行斥釋○前者長江積竊王玉亭行竊某客所携洋銀一千餘元經包探拘獲起出原贓二百六十元解請明府追究同黨明府判責六百板枷號兩個月昨已滿期命開去所荷之枷押候過堂訊核○竊犯朱海江趙四福前經明府訊明判枷號一個月昨已期滿命帶案開　責朱三百板趙四百板押候過堂訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　三月廿六日進口船禮拜三 
　　三月廿七日出口船禮拜四 
　　三月廿八日出口船禮拜五 
　　三月廿九日出口船禮拜六 
　　四月初二日出口船禮拜一 
 
 

Page 9

 
 
[禁止賽會示]  
　　浙江寍波府鄞縣正堂徐爲出示諭禁事照得迎神賽會雖係祈保之誠心而聚衆集人實爲禍患釁端寍郡地方每於四月舉行元帥神會哄動多人往往滋生事端是以歴加厲禁止准扛擡神像游歴一周不准扮裝擡閣等項故事以免人心浮動前年偶爾弛禁該司事等輒卽踵事增華務爲熱閙遠方男婦紛至沓來聚於一城遂致鄉民與營兵互相爭毆幾至釀成大事此爾民所共見共聞者也上年奉道府憲諭飭循舊禁止以安閭閻等因當經出示嚴禁飭傳諭遵在案本届會期尚遠合先出示諭禁爲此示仰會内及諸色人等知悉爾等須知各項神會原係習俗相沿並非有益地方之事亦非必不可省之舉乃逞一時之興以費無數之資不特匪類混跡致釀隱憂且何必有用之錢財作無益之費用本年四月届期循照往年止准神像出游不得再用擡閣等項故事倘敢故違定卽飭提該司事等到案究懲不稍寛貸其各凛遵毋違特示 
[上海縣署瑣案]  
　　郭仁卿扭官醫金岫雲到縣控追會欵昨日午後經帮審委員吳端甫明府研訊郭供小的向爲木匠前年糾成一會倩金岫雲作司証去年會散金向會中人冐收洋銀一百九十六元小的查知向索金出立筆據一紙後竟任意圖賴不得已扭案求追金供所收實係劃帳明府著交人保出限十日内料理清楚旋問金是何功名答稱監生明府笑謂之曰旣是監生何得自稱職員飭將頂帽除下限日將監照檢呈○浦東人李咸全前控岳父朱桂山藏匿妻子吳明府研訊之下朱供女兒由謝氏薦至某姓家傭工旋忽失去明府飭收押在案前日復訊朱供稱女兒由謝氏薦往傭工並非小的藏匿謝氏供朱女經小婦人薦至某姓家帮傭甫及一月朱常往索錢以致辭歇當日卽交朱領回明府著將朱還押謝氏交官媒看管限五日内將李朱氏交案如違比究 
[馬路工程局瑣案]  
　　本月二十四日法界新北門外興聖街慶泰綢縀莊出店人趙阿大挑煤油洋布往南市洞庭山馬頭西山航船悞送往來東山之萬阿四航船上次日憶及急往查問而萬船已開前日萬船到申趙向索取萬諉爲不知趙因投訴捕房捕頭遣水巡丁拘獲一干人移解馬路工程局禀請總辦程雨村大令研訊趙供前者小的送物至洞庭山馬頭雇徐巧珠划船渡浦悞送至萬阿四船上有徐巧珠爲証萬供是日小的不在船上貨由夥計關壽收下叩求明鑒巧珠供稱小婦人係吳江縣人趙阿大送貨時確由小婦人渡往大令命將萬收押候交到關壽再核○前日偷兒李阿林潛至新馬路河南中華茶樓竊取銅面盆茶博士羅金生見之扭交某號巡街捕解至捕轉送馬路工程局總辦程雨村大令研訊之下飭責四十板驅逐出境贓給羅具領 
[南市捕房紀事]  
　　昨日午後寍波人楊三福故意與某甲相碰藉詞訛詐事爲巡街捕所見拘入捕房捕頭令押候轉解馬路工程程禀請總辦程雨村大令訊辦○昨晨鄉人閔仁卿牽水牛至南馬頭適爲二十六號巡街捕查見拘入捕房捕頭詢之自言向爲牛經紀此牛欲牽至租界售與洋人捕頭令押候解送工程局禀請訊辦 
[英美租界公堂瑣案]  
　　前者引翔港耶松船廠失去舊鐵甚多報捕後由水巡捕何瑞福查知虹口順昌茂盛兩鐵行曾收舊鐵十九墩遂於昨晨傳順昌行主朱紹　茂盛行主施春榮到案朱延律師小威金生申辯耶松洋人投案訴稱邇來廠中時時失鐵爲數不貲今查得朱施所開之行專收贓物内有長條鐵二枝確係原贓是以報捕送案請卽嚴懲威律師聲稱朱行内所存舊鐵十餘墩均購自外國來華之船上旋卽轉售與茂盛至長條鐵二枝以洋銀兩元向換糖人購得不知其爲賊贓求堂上明鑒施供商人開設茂盛鐵行此項舊鐵購自同業順昌鐵行餘不知情讞員翁笠漁直刺商之梅繙譯謂朱施不應輾轉收贓判罰洋銀二十五元鐵條給耶松洋人領去○包探倪順泉拘解匪徒張百老到案禀稱前者衛月卿被人開槍擊斃經小的查明實由張百老爲自行兇因卽拘獲在身畔搜出手槍藥彈等物今特解案請究直刺略加研詰以案關人命著押候移送上海縣署訊辦○包探陸阿九拘解張克山到案禀稱此人誘拐雙桂堂么二妓院鴇兒劉王氏之女四金向之查問反敢行兇適經小的所見拘案請案劉王氏投案訴稱女兒四金常與院中妓女張巧仙所識之張克山出外情意纒綿前晚忽捲物而逃不知所往小婦人向之詢問伊竟恃蠻求究張克山供小的被鴇誣指是以與之分辯不敢行兇直刺判罰洋銀五元並著押候交到四金再行核辦○包探朱阿高拘解流氓王洪仁王金福張五川等到案禀稱前晚羅侯氏失去洋銀一元致與伊夫爭論王等聞知卽以不應誣竊爲詞向之訛詐是以送請訊究羅侯氏投案求辦王等同供小的等突被誣竊故與辯白並無别情直刺判令各押三天以儆○包探劉阿丙拘解張阿松到案禀稱此人前在威海衛由張梅春託帶家信並洋銀二十元伊旣將洋銀盜用信亦並不轉交兹經張春梅來滬查知報經小的拘獲送請究懲張春梅投案申訴前情張阿松供託帶之信中途遺失故未轉交至洋銀二十元現願照數賠繳求鑒直刺著押候將洋銀繳案再行核辦 
[美租界捕房紀事]  
　　昨日亭午時虹口乍浦路粤妓王阿翠奔至捕房訴稱被鴇凌虐苦不堪言求賜拯救捕頭著自役公堂控訴○昨晨妙手空空兒徐阿榮行至元芳路陳怡泰煤棧門前四顧無人遂扭鎖潛入竊取鋼絲及篷布等物售與百老匯路汪咸友所開舊貨店旋由包探沈翠濤拘獲吊出原贓送入捕房捕頭令押候解送公堂禀請讞員翁笠漁直刺懲辦○昨日亭午時馬夫某甲駕四輪轎車至篷路及西華德路轉角處悞觸修路機器以致車輪粉碎忿無可宣奔至捕房聲訴捕頭以其自不小心斥不准理 
[上海北市絲業會館籌振公所施子英經收山東淮徐皖北江西紹屬賑捐正月初二至廿九日第六十八次清單]  
　　初二日承志堂宋求内人病速愈洋三元又求合宅平安二元○初四日石君修湯餅筵資移賑爲諸親友造福洋廿元○初六日孝友堂添丁之喜將湯餅筵資移助由義善源來規銀廿兩○初八日嘉定徐楚卿洋三十元山陰金又溪十元嘉定陳安　英洋四元藥水小洋十角銅洋一元○初九日王愓齋心願　五元○初十日蕭山胡慶甲求父速愈由恊餘莊來洋一百元吟芳蘆潘四十三元○十一日都門紹寗義賑局京足銀六千兩合規元六千一百八十兩松江不留名保病速痊洋廿元無名氏英洋九元龍洋一元○十二日無名氏銅洋一元○十三日陳朱氏求母病速愈由溧陽　延釐寄來洋五元隱名氏爲子節生日資二元○十五日宜興思補主人募洋五十元爛印洋一元銀皮二片銅洋六元三角高郵丁玉軒募黄華甫徐石生求消災各洋一元又無名氏求平安一元一角太倉留賓主人因長　流年欠吉求平安一元無名氏壓　資移　錢五百文○十七日胡立甫求病速愈由恊餘莊來洋五十元嘉興放生室主人求郤病延壽二元○十八日王愓齋洋四元○十九日松江龔鳳來求病速愈洋三元○廿二日錫山高　卮求子平安由福康莊來洋十元淮安張之溥之湘之淇押歲移助洋二元小洋十角太倉凌國柱香斗灶經資移助洋一元三角○廿三日王陳氏求病速痊由福康莊來洋五百元雉臯不名氏求病愈平安十元○廿四日無名氏洋五十元全益號三十元○廿五日梅里修思子祈祖父母冥福洋二元太倉留賓主人續助一元許彥藩生辰資許薛氏以資冥福各一元○廿六日杭州澄心書室洋三十元○廿七日高顯記求子平安由無錫逹源莊寄　洋十元○廿九日太倉梅蓀洋一元三角○正月份共收規元六千二百兩燭印洋一元藥水小洋十角兌見吉洋一元七角洋一千零十五元龍洋一元小洋十五角扯七四五合規元七百五十九兩三錢零四釐錢五百文一一八合規元四錢二分四厘以上共收規元六千九百五十九兩七錢二分八厘銅洋八元三角銀皮二片連前共收規元十二萬四千一百十四兩三錢一分七厘統年共收土板洋一元銀皮廿八片銅洋七百六十五元八角烊見規元一百四十九兩九錢八分 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
