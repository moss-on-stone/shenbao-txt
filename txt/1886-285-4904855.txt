# 1886 - 285 - 4904855

 

Page 1

 
 
[新印三異筆談出售] [  申報館主人啓]  
　　三異筆談四卷乃雲間許小歐先生所著内多本朝掌故往代軼聞茶罷酒餘足供清玩本館覓得原本排印間世刻巳工竣訂成二本每部收回工本洋一角五分卽日出書售處仍照曩例諸君幸卽賜顧爲盼 
[蘇州經理報務友人遷寓] [  申報館啓]  
　　本館經理蘇州報務友人前經更易由石暎菴承辦今移寓神仙廟西首同益祥棧内所有以前各帳以及買報等事統歸石暎菴經辦特此聲明 
[新出石印藝林拱璧出售] [  點石齋主人啓]  
　　藝林拱璧一書吐藥一切生面别開係武林吳君少琴所集　集中憲作居多面家藏名稿亦採取二三理法一准乎清具風氣必宗諸時尚得文五　餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現巳竣工每部分訂十二本九月初十出　價洋五元五角法馬路南申昌書坊　外埠申昌發售皆可　　如躉買　至新北門外天主堂街大順行及還　　面　可也 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處　　招股每股出洋十六元先惠四元成　日繳洋十二元取書一部等　均　　　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日　洋十　　　取書一部異日期滿股足來售此書者每部須實洋三十元　附股者請逕寄上海點石齋南屬帳房代收○揚州元亨　錢莊○天津針巿　　　　里源豐潤匯票莊○京都煤巿街興隆店内源豐潤　票莊發費各種言籍○漢口郭家　　源盛　號均可代售如　蔓賢准至上洋大　　　　　里天保棧内長順晉號面　此佈 
[蘇松閱兵記]  
　　國家定制於十八行省軍政每閱五年兵部循例奏聞或欽派大臣馳往蒐閱或卽命該省督撫就近巡　以　戎行典至重也今歲江蘇輪應太閱曾爵帥輕車减從遵旨周巡先之以江督本標而揚州而徐州而淮安　漕各　次第按校訖憲駕乃南指由鎭江以至狼山福山水陸諸管無不賞罰嚴明藉以定議陟焉顧道途遼遠郵　者率舉　略其詳不可得聞客有自蘇松而來口講指肅始不啻目擊身親試叙述之夫士卒所操陣式自一字長蛇至十而　　陣各有圖圖各有册閱兵者居中高座欲演某陣則頤爲指氣爲使旁立裨將執旂一麾卽如法眼旋五花八門　足　奇炫目然行之旣久臂諸印板文章毫無　化假使乞靈紙墨摹繪如生巳屬數見不鮮無可動閱者之目審是　　　記可以不作雖作亦拾人牙慧邯鄂學步何苦爲之　巳其卽　送之儀僕張之盛捕　一二亦　　　并平乎　　　垣諸大憲聞爵帥將按臨知爵帥兩袖清風但飮民間一杯水倘十分華麗轉無以安爵帥心而體統攸關又不能撫從簡陋靡以副代天巡狩銜牌爰不張公館不飾廚傳唯于演武廳前後略備威儀若吹鼓亭若將臺若甬道悉帳以五色綢絹光怪陸離不可逼視蓋非是不足壯觀瞻耳虎節龍符俄焉莅止則又慮重勞州縣纔呼登岸卽便臨塲如子文治兵終朝而畢應賞袍褂翎項當時面給旋復星言夙駕從無片刻淹留以前若曾文正沈文肅左文襄諸公亦皆不染一塵尚無如斯神速者亦可見諸大憲善全國體而曾爵帥更曲諒人情矣關王廟在薛澱湖濱太湖及淞南北兩管水師例於此操演焉昔曾買民田五十畝面湖建將臺臺以木爲之高約三丈餘梯而登徧鋪氍毺仰視不露椽瓦雖蓋以　席下綴彩綢公座後更爲憩息所其旁置庖湢或燔或炙或煎或敖冀爲爵帥進一餐前數日已預備備而不用則以　前站及隨員甚且傾諸流水孰知駕旣至操旣畢卽扁舟一葉倩小火輪船拖帶行矣雖熊掌猩脣卒未嘗其旨否而四方之來觀盛舉者舟以千計人以萬計欲炙之色且欣欣然此雖極微極細之端爵帥之亮節高風不於此可槪哉由是抵松江松江乃提督駐節處除右營移劄上海外連城守尚有五營旗幟之鮮明衣甲之完整固不待言而其步伐止齊進退離合尤極如荼如火之觀就中以藤牌軍爲冠戴虎頭帽其色黄衣褲亦如之曲踊三百距躍三百儼然一山君也相傳得賞最優而苦無陞遷以四十五人爲一隊缺一即不能成軍非倉卒所練習耳十九日爵帥親蒞校塲大閱閱竟由滬赴吳淞巡歷礮臺兼閱駐防兵士上海雖設有行臺恐亦不能暫駐也王事鞅掌不禁爲爵帥誦之考閱兵大興自道光朝命賽尚阿周祖培來江南校察後皆就近飭督撫按臨非徒節縻費也於實事求是中示不欲重勞吾民耳而乃隨到隨閱隨閱隨行無一昔之勾留無一時之憇息視當年之長途馳驛千里逢迎自奉使至還朝動以數月計者不且大　懸殊乎抑泖濱一帶時有盜匪出沒甚而白晝公行連聞劫掠近則銷聲匿跡四散奔潜恐憲節回轅若輩仍肆然嘯聚知爵帥老謀深算不難如徐州之擒圍匪一舉而蕩平之杞人之憂從此庶幾銷釋則其爲民爲國者不僅在清廉簡捷遠瞻旄鉞尤欽一路福星焉爰忭舞而爲之記 
[長崎訊案述聞]  
　　長崎會審閙事一案已有二十二次因日官必欲將十四日王發被傷情節推鞫以爲此案張本故連次訊問在案華兵及士官亦將王發帶問但十四日之事照王發供詞起手用刀係日巡捕聽信妓館龜鴇之言不問情由卽將王發關在屋内欲與爲難王發見勢不佳奪門而出以致釀成打架長崎縣問其旣係爲巡捕所困何以我巡捕亦被爾殺傷王發供云挾妓共有五人四人已走惟我一人受敵當此之時若不用所買之倭刀相格早被衆人踏成虀粉矣長崎縣聞其供詞有理復問王發被衆圍住一弄中其弄記得在何地有多少長短闊狹王發則云偶爾到此猝被打倒人已昏暈不知其地至於長短闊狹身非木匠並不帶尺線烏能知之訊至此幾乎哄堂長崎縣覺而退堂各官亦卽回署 
[預訂博覽大會]  
　　日本西字報言日本定於西歷一千八百八十九年開設博覽大會現已庀材鳩工創造院屋約計需洋二百萬元云 
[大開商埠]  
　　香港西字報云八月二十四日爲暹羅國王覽揆之辰各官齊往祝嘏暹王面諭本國現將大開商務凡暹地礦産等類最爲繁盛無論何人准令開埰欲造鐵路等事悉從其便是則所謂大公無我者已 
 
 

Page 2

 
 
[黎匪猖獗]  
　　瓊州黎匪久爲地方之害近有客匪游勇哥老會匪回教匪充入其中愈形猖獗官兵往討屢戰未捷昨有官塲友人由該處軍管言旋者謂黎匪盤踞險要未易征討初時馮爵帥領兵前往駐紥以期掃浄邪氛無奈水土惡劣兵勇多有死亡更兼生黎等將毒物施諸水中飮者卽死究不知其爲何毒遂致共斃軍兵數千名今已添撥管兵分東北兩路夾攻然而山路崎嶇地勢向未習熟長驅而進匪卽竄入山谷之内兵丁不敢復追祇得駐營於外而匪等則每每於陰雨之時乘官軍不備卽出而窺伺肆其兇殘且生黎刻酷異常殺斃兵勇則扛屍而回飮其血而食其肉其良心喪盡有如此者目下瓊州米貴如珠較别處價增兩倍米商載米前往發售者均獲利巿三倍大憲見此情形飭令往來船艘運米而往俾得接濟有亞路雲火船業已滿載米石定期於十四日啓行駛往該處軍營交納矣錄捷報 
[潞河近事]  
　　今夏雨水過多災區較廣哀鴻徧野待哺嗷嗷張剌史親詣鄕鎭逐戸稽查自燕郊至雙埠頭大口各賑米五升小口半之然杯水車薪恐難持久惟望皇仁疉沛澤下如　庶千萬哀鴻不至終塡溝壑也○邇來宵小横行一至二更則擲瓦抛碍踰墻穿壁稍不防備卽被胠篋探囊刻城内各鋪戸醵資招雇更夫認眞防衛想妙手空空兒不克再施伎倆矣○順天府府丞牌示本月十六日由京起馬按臨通州考試至許筠庵宗師于天津試畢後接試深州然後至通校士大約當在梅開嶺上時矣○中西兩倉蒿草例於秋令剗除兹監督出示九月初三起至十五止一律將草拔竣如有砍伐樹株偷竊木板者許倉役扭解來轅重辦○張剌史定於九月初五日徴收下忙民地錢糧及各項正雜旗租按三八卯期交納逢十比較○潞河書院前曾雇匠興修嗣以經費不敷暫時停止刻許觀察慨捐廉俸重復鳩工庀材矣○前皖臬胡履平廉訪解組後主講潞河書院三年于兹矣中秋前擕公子赴金陵納婦事畢忽染時疫客死白門訃至潞河門下士有行哭失聲者○日前有轎車一輛行至剪子巷外騾忽驚躍毁壞棚攤無數繼忽撞夫車棚及拉車板直出南門而去各棚攤主齊向車主索賠未知若何了結也 
[漢水秋濤]  
　　漢陽東城外江岸迤邐逹晴川閣一望皆泥墈石片早已剥落無存逐年江浪冲刷漸漸崩頽漢口四官殿米廠兩碼頭亦漸消歸烏有本地紳士禀請興修經堡工局派員駐漢陽財神殿就近鳩工庀材逄太守林邑尊更會銜出示云欽命新關監督湖北漢陽府正堂加五級紀錄二十五次逄欽加同知銜調署漢陽縣事黄陂縣正堂加十級紀錄十次林爲出示曉諭事照得漢陽城外一帶江岸因年久失修水齧土坍日就傾圯昨據紳耆楊寳善等禀稱經長江水師總鎭高奉督憲札飭道憲督同府縣查勘籌欵修築經本府縣會同劉紳周歷勘估計自郡城東關外下至晴川閣上至河泊所一帶約估需工費銀五萬餘兩漢口四官殿米廠一帶約估需銀五六千兩擬請歸於民捐民辦查照漢鎭及鸚鵡洲抽收厘金數目酌收十分之一以濟工用如漢口百貨厘局每貨本一千柚厘十二文者卽於十二文外議令另捐一文二毫鸚鵡洲行木厘局每貨本一千抽厘十八文外另捐一文八毫卽借漢鎭厘局及鸚鵡洲竹木厘局由劉紳派人在彼經收另給捐票收執不與厘金正項相涉均於本年九月初五日收捐起俟江岸工費足用卽行停止此外並擬於鹽務及本地紳富中廣爲勸助藉資湊補禀奉藩臬局巡憲詳奉督撫憲批示應遵照辦等因奉此除勸諭本地各紳富踴躍捐輸外合亟出示曉諭爲此示仰漢鎭及鸚鵡洲各帮商人等知悉須知現在工程緊要公欵艱難萬不得已之中爲此集腋成裘之舉該商帮等素稱急公好義諒無不慷慨樂輪合宜查照應完厘金數目另捐之一交劉紳所派之人經收給子捐票收執俾資工用在該商等所出無多而於要工則所裨甚大該商帮等心存利濟當必能如數措捐無稍吝惜不致有負本府縣厚望焉其各凛遵毋違特示○漢口蔡家巷陳姓老嫗年逾七秩老態龍鍾本月初十晚偶持火油燈取物足爲物絆稍有傾欹衣袖滿濺火油燈亦打滅比回身復燃不提防染油之袖稍近燈光立卽火發由袖而襟而領未幾滿身焦灼無異火人痛極難熬昏暈倒地家人于忙亂中潑以水火仍未熄且地板亦被火燒有人急取絮被罩嫗體火始滅嫗以火毒攻心不能言語次日卽殞殮時見其體焦如油灼檜嗚呼慘已 
[彝陵雜錄]  
　　河西孝子巖之安安廟有姜詩之遺跡幾經兵燹棟宇傾頽近有鹽局總辦黄觀察慨捐廉俸添建精室數楹以作游客憇息之所重九日正值風日晴和裙屐聯翩咸借此地爲題餻會云○東山寺之攬勝樓前經勸損重修後因捐數不齊遂致中止今年經各大憲議集捐費凡有侵漁者皆令罰賠務使斯樓得告成功近已開工矣○近日水盩略退入川之棉花船業已開行惟來往商戸多說蜀江險惡曩年漢口李祥興捐錢開挖多處化險爲夷近來水底灘石又漸長出大非開挖後光景所以上下行船仍宜仔細駕駛云○宜昌鎭憲在省中善後局領得洋鎗百數桿撥給操防局令其學習打靶其有疲玩者裁汰數十名另選壯健之人以補其額俾此後防兵可成勁旅也 
[米船獲盜]  
　　有從硤石鎭來之蘆墟船因糶米船有洋數百元十八日下午行過嘉興一帆風順不出數里忽遇盜船大呼看艙該船置之不理盜舟赶卽駛近有一盜爭先奮勇躍上蘆墟船船夥急將盜擒入艙中一面扯足風篷向前直駛盜船不能追上蘆墟船雖已出險猶恐盜結伴來追適遇客船數艘乃告以遇盜情形合帮同走安抵嘉興將盜捆送秀水縣署當經朱邑尊提訊重責一千五百板該盜供認曾犯劫案數起朱邑尊卽飭收禁飭捕跴　餘黨 
[津沽紀要]  
　　操江兵輪在大沽口外與某帆船相碰各有損傷經帆船主控諸該管領事署由領事照會津海關道於十四日派委伍秩庸觀察研訊之下斷償修理費若干惟　日非集訊之期故領事並不到堂帆船主亦未投質云○直督行營中軍孫性天軍門善成委署開州協鎭所遺中軍之缺委張良臣軍門棟材署理於十三日任事性天軍門定於十六日起程前赴開州其任中軍時紀律嚴明兵民相得今秋奉委督勇在望海樓一帶衛堤尤能實心任事居人感其恩德公製紅縀銷金萬民傘一柄文曰德被羣黎導以鼓樂送至座船○院署後刷紙局至擺渡口一帶本有長堤爲北河保障是處與督轅甚近今秋河流盛漲堤防幾被冲坍旋經李傳相委營務處萬青甫觀察督率兵勇興修刻已擇吉破土矣○月之十三日有用筐盛硝磺混進東門者經門卒盤獲解送汛弁張雲亭千戎千戎究出物由河東襪庄子王文成囑桃當卽帶兵赴王寓處查搜又獲洋鎗二十餘桿硝磺百數十觔遂卽帶案懲辦 
[恩施優渥]  
　　今年直順各屬被水情形更甚于同治癸酉光緒壬午兩年皇上軫念災區准撥漕米十一萬石皇太后更節省 
宫廷用度兩次加恩賞銀四萬兩以資賑撫恩施優渥感戴同深李傳相除委員往查各災區分别蠲緩賑恤外又具摺奏請將京旗各府庄田照案減收租項以示體恤其有災前花戸長完及上年預收長出租賦者准抵次年之租節年民欠均緩至來年秋後開征猶恐庄頭攬頭等串同州縣書役等提前悉索於出奏奉旨後卽刊刻謄黄分給各災區張掛灾民當飢寒交逼之餘得免追呼之苦莫不啣感鴻恩馨香頂祝云 
[白門近事]  
　　吏治局仍於本月初十日在下江考棚扃試題爲君子小人道長道消論大班到者近五十人小班有一百一二十人以上届點名時攘臂爭喧甚於文昌宫莫愁湖之吵閙總辦以爲同是官員未免太不成事體因查知點名章程大班在前小班在後吵鬧者均係後點之人料必有冐替者是日特發示諭令同鄕官各自識認如果頂冒立卽扶出從此竽吹一一南郭處士不得溷跡其間矣○牙釐局總辨龔觀察於重九日戌時遄返道山身後蕭條遺有五子長者年僅十三藩憲田方伯臨弔惻然爲之經紀其喪並傳知各厘局相與量力助其執紼觀察有靈固當銜感○傳送轅門鈔之陳某向最小心謹愼近因節鉞出行巡閱轅前無事暫改爲每三天刊送一紙前日將典史陳某周某列入禀知奉　冬防云云後二人查知實無其事一笑而罷 
 
 

Page 3

 
 
[河述聞]  
　　揚屬運河久未挑濬高郵之界首等處每至南漕開運時卽有擱淺之虞漕督盧藝帥抵任後深以爲當務之急曾親赴金陵與曾九帥籌商無如游淺日久如挑濬則工程浩大經費難籌如不挑濬則轉瞬漕船上駛頗費躊躇當曾九帥赴浦大閱時聞有某大令具禀大略謂指顧漕米上兌挑濬運河不特經費難籌旦慮爲時太促不若移船於上游再行受兌俾挑河之舉可緩至來年碌向來下河商販米船皆在高郵一帶缷載由漕船裝運上駛故界首等淺處爲必經之路今歲擬令商販米船運送至寳應以上再行缷載則糧船經行界首等淺處盡成空船船身雖大究屬輕而易浮至商販米剥皆係小艇不能十分滿載雖經淺水尚無淺擱之患如此一轉移間不過令商船多送一程而重載粮船卽可越過淺水云云聞曾九帥與盧藝帥閱禀後已發交某觀察詳查是否可行候覆核奪此係浦友函述未知果有其事否 
[輦轂紀聞]  
　　慶郡王等於十五日往總理各國事務衙門聞有要事會商也○太醫院現届拔取人才之年經該院堂官傳齊御醫在署考試拔取脉理精通醫學優　之白金壽等四員列諸薦牘奉旨著以通同用欽此○御前大臣交諭皇上在北海閱視宗室恩箭應由宗人府將備箭宗室花名造册行知侍衛處各項備差人員卽由侍衛處擬派預備武備院奉宸院應于該處支搭黄幄預備布靶等項○本年秋季文武官員俸米票文職五品武職四品以上俱於通倉支領下此則在京倉支領聞左翼四旗文武官員通京米票於十三日開放右翼四旗文武官員米票於十六日開放其應領京倉米票則尚未定期也○定邊將軍杜嘠爾等選得騸馬數匹性尚馴良堪備御用特委員弁乘水草暢茂之際解送赴京並先繕毛齒脚力清單恭呈御覽云○烏里雅蘇臺現有存儲器械等項多件該將軍等擬派委官兵解送京城交付神機營以便撥用○前門外月墻西光裕大客棧承運張家口貨物歷有年所近因夾帶私貨堪多被稅務司差役查悉當卽禀明堂官查封貨物並將棧房封閉棧主則帶案訊供 
[英員來滬]  
　　昨日法公司輪船來滬有英領事許君乘之而來至署領事阿君現將調往廣東省城云 
[賽船定期]  
　　本埠西商今秋賽船之期定於禮拜一禮拜二即本月二十八二十九兩日仍在蘇州河内開賽聞今屆賽船格外熱閙緣香港賽船會中亦派一船及會中人數名來滬同賽想至期浪花波影翻滾於鷁首問當令人目不暇給也 
[制憲赴淞]  
　　前日曾九帥抵滬後示期昨日黎明卽須起節滬上文武各員皆於五鼓時齊集江干伺候天將破曉九帥乘轎至碼頭渡登靖遠兵輪蘇松太道龔觀察蘇滬厘捐局督辦蘇觀察製造局總辦聶觀察松海防劉司馬上海縣莫邑尊洋務提調陳太守英法讞員蔡翁兩太守及各局委員洋務人員紛紛呈遞職名恭送水陸各軍則皆站隊升砲九帥傳諭開輪卽有飛電超江鈞和各兵輪隨靖遠而去龔聶兩觀察及邑尊恭送九帥往淞餘皆返署陸軍亦收隊歸營水軍長龍砲船二十餘艘則銜尾而去此九帥在滬啓行時情景也至吳淞官　則已於數日前飭辦差胥役在演武廳及碼頭上布置一新二十日午前蘇松鎭標掘港營海澄營練軍新營江南外海營内洋營福山營狼山營吳淞營寳山營老湘合字營慶字營慶軍淮軍等各營分半在教塲伺候半則鵠列江干至下午五點鐘時細雨廉纖沾衣欲濕探馬報稱憲節定於明日到淞因卽收隊至昨晨重復吹號出隊清晨雨絲風片薄煖輕寒至七點鐘時雨止蘇松太道龔觀察乘坐民船揚帆而至繼之以松海防上海縣及各局總辦類皆脚靴手版恭候憲旌至八點鐘江南提督滕軍門乘輪至張華浜未幾九帥亦至淞地聞礮聲震天各員卽乘小火輪船前往至則福山狼山崇明三總鎭已在該處營中伺候各員隨赴憲舟呈遞職名九帥在舟中用膳滕軍門則就營中午餐九帥隨令傳諭水陸各營一槪免閱各營管帶聞令知憲駕卽須啓行立時統率全軍排列江干自淞鎭直至礮臺一路皆旌旂蔽日戈鋌凝霜候至一點鐘時遥見輪船烟起各艇船兵勇齊升桅頂放鎗岸上兵丁亦連珠齊發各礮船更大聲轟然發於水上礮臺上則放地礮數門又有鋼砲十二尊連架排列　臺之上同時然放聲如震雷嗣放小水雷兩門水勢高冲直接霄漢憲舟有金甌福安兩兵船及鐵甲船四艘護送龔觀察旣各統領乘小火船從之至新砲臺觀察登岸閱看一周岸上各營勇俟憲舟旣過然後收隊回營云 
[堂倌送押]  
　　前日有武弁二人購得零星貨物相約至南誠信吸烟吐霧吞雲其樂無極不隄防妙手空空兒已乘間攫物而去矣洎吸畢見各物忽如烏有先生怒謂呇倌有典守之職何得任梁上君子出入自如堂倌懼不敢置喙遂被扭訴捕房想當解送公堂訊理也 
[獲梟送縣]  
　　昨報列緝獲盜船一節兹悉有巡鹽礮船一路跟蹤私鹽船來滬停泊垃圾碼頭隨卽拘獲販私人七名及船中所儲軍械現已解送縣中矣 
[屍身已見]  
　　前紀洋藥局三十六號巡丁在新閘緝私碰落江中身死云云兹悉屍身業巳在潭子鎭浮起地保見之查得死者尚有弟兄立卽前往報信諒卽備棺盛殮矣 
[搶親釀禍]  
　　黄華氏家居本邑閔行鎭生有兩女長者年已及笄幼時曾字同村王姓之子邇日王擬爲子成婚屢央冰上人關說該氏重索財禮王無以應遂卽循俗搶親該氏早有所聞將女寄匿他處王等搜尋　着旋將次女搶歸勒令將長女掉換該氏不允聚集多人向王强索時王亦先暗藏諸無賴至此遂卽互毆爭鬥良久該氏敗北人多受傷者當晚即赴縣備情控訴莫邑尊略加研詰立出牌單飭提被告諸人到縣訊究 
[蟻媒受窘]  
　　有名剃頭阿金者家在本邑西鄕法華鎭去冬其妻某氏被蟻媒某嫗誘赴姑蘇賣得洋銀九十元嗣經阿金訪悉赴縣具呈莫邑尊准詞關提該氏到案訊明情節當交阿金領回時媼已知風脫逃未經獲案至前日阿金在中途與嫗遇勒令至新北門内某烟寮理論嫗畏懼挽人向阿金說情阿金令嫗償還　費洋三十元後不知如何了結 
[英界公堂瑣案]  
　　工部局查街西人好司以本年租界之糞巳包與吳阿四有老閘碼頭楊李氏之坑亦包在内該氏阻撓不能因之投訴公堂蔡太守着自行調處等因已列日前本報昨好司僣吳投案聲稱事已調停明白每月貼該氏洋八元立有摺據昨囑夥伴前往挑糞又有婦人阿四紏同該氏之姪把持因之報捕傳案阿四供我向公平行包糞且與楊李氏立有合同今該氏之坑由吳包攬我當向該氏理說好司稱事皆由阿四而起該氏之姪楊某稱我坑原包與阿四豈能再包與吳太守謂阿四旣不干預可卽具結退下至楊李氏前未供及已包與阿四今旣與吳言定豈容再生枝節如再饒舌定將坑厠塡平○沈竹卿訴稱曾雇朱　雲爲車夫初方不須工值繼忽索每月工資洋三元今祗半月付洋一元五角尚被取去班指硯臺布褲向索不還反肆毆擊朱供沈向爲細崽現無就緒專誘婦人曾雇小的拉車原言每月工洋三元拉過一月半祗給洋一元五角尚少三元向索不付因取其班指硯臺至布褲一條伊自己質錢百文蔡太守飭差偕朱取到班指硯臺再行核斷○包探戴金寳禀稱前經葛大老爺訪拿流氓顧阿金發押捕房一年業將期滿忽行竊押所絨單二條託丐子張阿寳携出其一質錢四百文一欲售與舊貨攤主汪阿三汪弗收由汪妻代押錢五百文以四百文給張張交與顧顧給張一百文事由小的查明按名拘獲分别弔贓顧供管押尚有七日因無錢使故將絨單託人質錢據同押犯人瞿姓言此事毫無碍妨小的致受其愚張供小的被捕拘押一宵次晨釋出時顧託質絨單二條其一條無捕房印記質摥錢四百文尚有一條有印押鋪弗收欲售與汪亦不要經汪妻替質錢文汪供事皆因妻氏果及蔡太守商之佩副領事判顧 
 
 

Page 4

 
 
笞責二百板照原斷加押一月張管押七天汪從寛開釋着知照妻氏嗣後不得經押竊贓贓交該包探領去○包探陸阿長禀稱福和堂藥鋪主周貞元投捕房報稱箱内失竊朝珠金飾玉器值洋七百餘元往查並無外賊形跡據周言前夜回店時見箱已移動撬開諸物空無所有因將該店夥四人送案麥總巡稱此案情形殊多不實該包探禀稱箱旁遺燭一枝王克嘉曾阿阜王阿銀馬阿其同供主人失竊毫不知情太守謂周所控失竊全無証據殊難准理可查有形跡再行控候究辦○包探陸阿長禀稱甘阿祖至羅阿平押鋪質物乘間竊取押下之小金耳墜及洋一元三角羅見之交捕送案原贓呈閱羅申訴前因甘供因伊遺下是以誤取太守判甘管押七天贓交羅領○包探陸阿長禀稱王阿東報失銅錫器衣服由小的緝獲積竊徐金生吊到各贓一併送案王申訴前因徐　竊求恩佩副領事請爲重辦蔡太守判徐笞責一百板枷號一月期滿冉押三月贓交失主領夫○華捕禀稱昨夜巡至中和棧弄見粤人羅亞紀用木箱墊足手持竹竿敲碎日本人家玻璃窗旋以竹竿挑物因卽拘拿羅不認行竊詰其住處稱住中和棧第三十號房間同判棧中查問則稱三十號房間包與人居羅並不借住伊棧爲特將羅送案竹竿呈堂羅供寳住泰安棧不敢圖竊蔡太守命將羅暫押俟查明是否住泰安棧再訊 
[孤老餘糧移濟東賑]  
　　禮經詳養老之文大學列恤孤之典二者不可偏廢古人於此常兢兢焉讀書尋繹凡筮仕者當出爲閭閻講休養處爲鄕里冀安懷此卽本王政之仁慈以相持於不敝廼自籌賑以來災區募賑紳商疉次函告竟荷從吾所好居主人賜書附來綏安孤老餘糧移濟山東賑洋二百元忽則治標擘劃胥諳夫權變輕而易舉維持具出夫成全除將賑捐收單仍託招商局友　寄厦門外用特登列報章以伸感悃[  上海北巿絲業會館籌賑公所少欽施善昌謹誌九月二十日]  
[免災修德]  
　　啓者本埠大東門外恒森源寳號以鄰居失愼蒙諸親友光顧竭力照應理合設筵伸謝誠恐不周特助東賑洋十元並爲諸親友邀福又打狗橋北堍失愼據鄰近新延齡寳號述及其時正在驚惶無措命稱敝會館藥龍保全得免災厄謹助山東賑洋十元叩答神恩保佑炎威在望胥撥款以救災善氣所迎幸行權而致福凡近險巇之境貴攄修省之忱善與人同可謂不謀而合已上海北巿絲業會館籌賑公所少欽施善昌謹誌九月二十日 
望炊樓主人暫歸蘇埂戲餞以一絕句○多情何事忽忘情拂袖言歸謝盛名寄語東山須早出菊香蘭素亦蒼生古越高昌寒食生小藍田纖情侍者索題滄海遺珠錄草就一律缮請雅正○搜得遣珠徑寸光環肥燕瘦費平章毫端舒寫才無匹口角流傳字亦香天女散花皆錦繡鮫人墮淚感滄桑酒餘茶罷消閒處一笑開編集衆芳[  小樓主人初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年九月十六日京報全錄]  
　　宫門抄○粤督張奏爲客黎各匪殘害地方擬請特深統兵大員大舉澈辦勦撫兼施摺子○直督李奏爲叅疏防監獄重犯各官片○九月十六日戸部通政司詹事府正黄旗值日侍衛處引見十八名○清安由西陵回京請安○山東按察使成允請訓○李方豫謝放黄州府知府恩○召見軍機成允李方豫○皇上明日用膳辦事後至北海看箭○現換毡帽絨領棉袍褂○○兩廣總督兼署廣東巡撫臣張之洞跪奏爲瓊州客黎各匪殘因地方爲患日鉅疑請特派統兵大員大舉澈辦剿兼施並將禀報匪情不實之鎭道以下各官量子懲處以申軍律而保民生仰祈聖鑒事竊惟瓊州一府孤峙海南黎巢其中民環其外地瘴而瘠民弱而惰其爲地方之害者一曰客匪一曰黎匪客匪大率皆籍隸嘉應州及廣州府之新甯肇慶府之恩平開平高明鶴山等縣言語風俗自爲種土人不與爲婚姻或云卽係仡人非若他省僑寓民戸皆謂之客民也其性勤苦力作悍猛齊心所到之處土民無不祝爲他旋積至深讐在瓊有老客新客之分老客寄居百餘年較爲安分新客則多係同治年間恩平開平高明鶴山新寗陽江等處滋事客匪前撫臣蔣　澧奏明安插高廉雷瓊等府廣西容和等縣瓊屬之儋州臨高澄邁皆有之漸衍及萬州陵水等處查瓊屬沿海民居之地患在沙瘠近山膏腴之區患在瘴癘至銅鉛各礦皆在黎境土民安於貧弱地利坐落瘴地腴田多屬客産光緒五年客匪滋事經前撫臣派軍前往分别懲辦遷之雷廉乃未久而潜回故里爲匪如故以後土客之畔遂成黎人所居最深處曰黎母山其地居瓊之中盤亘數百里現在未經開通之處縱横二百餘里十三州縣環之定安會同樂會萬州陵水崖州等處皆有峒口出入前代生黎獉狉荒陋爲患尚輕百年以來熟黎與民人往來習爲狡黠生黎漸稀出巢益數諸黎以儋州臨高爲最馴陵水之侾黎岐黎爲悍崖黎富强亦易滋事其出也北路則定安當其冲而波及於瓊山南路則萬州陵水當其冲而旁擾於樂會從前出掠不過附近内山而已近七八年來客匪游勇散入其中奉惠州客民陳鍾明陳鍾青爲總頭合生黎熟黎客匪游勇爲一夥名爲黎而不盡眞黎遂敢離巢數百里大肆刼殺其軍火鹽米皆由客民接濟每牛一頭易鎗一枝火器旣具黨羽益多得以抗扼官軍習爲戰鬥歲必出巢兩三次該處官軍未嘗認眞痛剿一次不過零星並防尾截零匪幸其回巢以爲了事大率客匪以黎峒爲負嵎藉黎人爲聲勢黎匪以客匪　　導藉游勇爲附從客黎糾結全瓊遂無安枕之日此二十年來客黎各匪蓄毒搆畔勾結滋蔓之實在情形也其儋臨客匪一股自光緒五年查辦遷徙以後當時設局籌費給子圖記使客籍紳士自加約束而局紳楊元珍陳賛桂阮祖祿等庇匪仇民匪徒益無所畏忌迨上年冬間澄邁紳團入臨高搜捕復爲該局紳阻回時值歲旱米貴人心摇動匪首黄鄒保等糾新老各客於十一月揭竿遽起到處裹脅雜匪游勇乘機附和旬月之内聚至二千餘人以臨高之和舌蘭洋岑崙隔豐儋州之抱舌田表樂基那　四方山大星等　爲老巢擾至澄邁之金江司瑞溪等處金江爲澄屬大鎭巿該處旣破賊勢蔓延臨澄百餘里間所到邨莊恣意焚殺勒索資財民間積聚一空而陵萬黎匪復有出掠會樂之信合郡驚擾臣聞報後卽電飭署瓊州鎭總兵劉成元護雷瓊道瓊州府　府謙貴調集駐瓊各軍以兩營防黎以三營剿客黎匪旋退合軍進剿西路叅將陳榮輝率粤軍提督張拔萃率楚軍迭據鎭道禀報節次擊賊獲勝收復金江楓樹巿西西峯下嶺等村官軍進紥那大和舍擒斬匪首劉眞贊陸眞佑林鴻猷龎六石等及餘匪多名匪首黄鄒保温河清率黨赴陳榮　營投誠温河清並斬其黨范亞先江二來獻請照光緒五年安揷儋臨客匪成案將此股投誠丁口移徙欽州之白龍尾墾荒自給等情前　臣查該鎭道迭禀以該匪屢經官軍戰勝畏剿投誠自願交兇就徙始定撫議乃經臣訪聞官軍並未痛剿民恨客匪痛入骨髓咸以此策爲非且白龍尾在欽州西南海濱正與越境毗連豈有將無數匪徒置之界上自貽邊患之理當經駁飭再議遂至枝梧無策其時衆論參差民情惶惑竊思督辦欽廉防務提督馮子材威望素優欽廉僅隔一海情形易悉復經詢商該提督謂客匪不可信未剿而撫亦非長策適瓊民亦紛赴欽呈訴懇馮子材發兵往剿當經電奏請旨飭派馮子材親赴瓊州察看情形孰宜撫孰宜誅以定辦法兼籌黎事六月十三日奉旨此項餘匪業經就撫義無盡誅着馮子材赴瓊妥籌安插仍隨時妥商張之洞詳愼辦理勿得稍有輕忽欽此遵卽恭錄咨催馮子材於七月初旬抵瓊而黎警又作自本年春間黎匪出擾瓊山之屯昌巿七月間逆首陳鍾明部下黎客雜匪千餘擾定安之南閭仙溝雷鳴各巿及澄邁之新吳巿同時另有儋州匪徒陳鍾銘糾衆滋事攻掠感恩縣西卿黎漢各邨至陳榮輝所撫客匪飭令造册送點遷延避匿其頭目多自營逃歸撫局竟未就緒臣迭次派員赴瓊密查接閱該處稱報並由馮子材及道員方長華封送紳民禀牘數十起備知該客匪異常兇悍文詞悖逆土民連年受害甚酷卽如去冬出擾澄邁所屬焚掠至百餘村戕害良民至七八百人擄掠婦女至百餘口刼去耕牛至二千餘隻財物至值錢百餘萬串迨官軍進剿總有斬擒而巨憝未殄大股仍在勉爲就撫首鼠兩端其心叵測黎匪今秋出擾距定安縣城止三十里焚殺亦甚兇參回巢時告擄脅運送財物之民人云俟下次出巢再併給扛抬價值尤爲狂悖自馮子材到瓊後群情欣悅籲懇爲民除害臣綜核情形客匪黎匪皆宜勦撫兼施若再不亟圖良策大拯瓊民糜餉分防永無底止受害愈深失業愈衆養癰長宼火勢燎原數年以後必至瓊地全爲羣匪糜爛而後已查前署雷瓊道王之春遵旨隨同勘界所部久無主將漸就懈弛先於六月間檄委在東差委之廣西候補道方長華赴瓊籌辦客黎各匪卽接統其衆將原有毅字春字各營重加整頓汰弱留强編爲人底營統名瓊軍仍飭聽馮子材節制近日迭與馮子材電商定議客則臨以兵威分别良莠誅其兇悍爲亂抗拒不悛者撫其安分謀生眞心悔罪者或卽用爲官兵前驅攻黎自贖或遷往他處相宜地方應俟臨時察看情形由馮子材督飭方長華及瓊屬地方官妥爲辦理黎則先剿積年逆首陳鍾明一股先將附和擾害之外匪亂黎痛加懲創以次招徠　黎宣布朝廷德意相機進兵如其勢順情通再議深入老山馴生闢土之策伏查本年正月二十二日寄諭瓊州黎人迭次滋事重煬兵力果能設法化導變獉狉爲馴柔寔爲　務之急等因欽此仰見聖謨廣運灼見孤島籌防必先自清内患始倘能從此長驅深入仿照前明以來海瑞諸人開通黎峒十字路之義據其腹心通其險阻令其薙髮嚮化設立土目從此漸開礦利廣植禾蔗增益賦稅利民通商於海防寔有大益卽使地終不能富民終不能强而瓊地永除民腹之患瓊民　免塗炭之苦亦地方官必不容已之責當務爲急誠如聖諭此臣所以熟籌深念不能不爲大舉撤辦之計者也惟地勢廣闊山菁深邃今擬客黎兼辦數路並進兵力過單無濟於事馮子材所部萃軍除留欽防外第赴瓊者四底營兹酌添十四底營並以瓊軍八底營陳榮輝全字兩底營調往協剿之王孝祺勒軍一底營尚可勉敷分布惟餉源奇窘祗自飭司局設法挪湊移緩就急暫爲應付並咨商馮子材勸諭紳民曉以大舉安民之意就地籌集經費以助軍需至該前署鎭劉成元兼護道謙貴於該處賊鋒恣肆生靈荼毒官軍不能得力並未詳切禀聞籌畫妥實辦法但以賊匪敗退就撫爲詞敷衍了事實屬玩忽因循昧於事機自應子以懲儆除接署瓊州鎭張得祿在任日淺業經病故應子免議外相應請旨將前署瓊州鎭總兵記名提督劉成元交部議處兼護雷瓊道瓊州府知府謙貴革職留任前署海口營叅將南澳鎭左營遊擊陳榮輝輕於撫匪草率敷衍且報戰狀不免鋪張尤爲軍營積習亦宜懲儆姑念該叅將深入瘴地尚有斬獲擬請將陳榮輝革職留任責令將所撫各匪刻日造册送交馮子材辦理以竟前局如始終不能切實出力卽行從嚴叅辦馮子材現督辦欽廉防務應請明降諭旨令該提督兼辦瓊州客黎事宜其鎭道以下各官及瓊防各營兵勇悉歸節制以一事權所有大舉澈辦瓊州客黎各匪請派督辦大員及將鎭道以下各官量子懲處各緣由謹　摺具陳伏乞皇太后皇上聖鑒訓示謹奏軍機大臣奉旨此項客黎各匪必應分别良莠剿撫兼施着馮子材督率各營相機辦理以靖地方其禀報不實之提督劉成元着交部議處知府謙貴遊擊陳榮輝均著革職留任該部知道欽此○○李鴻章片再據前署慶雲縣知縣吳國棟禀稱該員於本月六月二十九日赴山東海豐縣會捕梟匪七月初二日公回不期七月初一日夜監犯勒九蕭八乘間逃逸勘訊刑禁人等供無鬆刑賄縱情弊卷查勒九因故殺張素雲身死擬斬監候彚入本年秋審情實之犯蕭八因晒賣私鹽擬流接准部覆監候待質之犯現設法嚴緝　情臣查監獄重犯防範不容稍懈乃該管　官漫不經心致秋審情實斬犯並監候待質流犯越獄同逃實非尋常疏忽可比據臬司陶模會同藩司松椿詳叅前來相應請旨將管獄宫署慶雲縣典史沈貽桂革職拿問除飭將該典史先行撤任提同刑禁人等至省嚴訊仍勒限嚴緝逸犯勒九等務獲並查該署縣吳國棟是否實係公出另行核辦外理合附片具陳伏乞聖鑒訓示謹奏軍機大臣奉旨另有旨片内逸犯靳九誤寫勒九實屬疎忽着飭行欽此 
 
 

Page 11

 
 
[錄張朗帥致嚴佑之廣文信]  
　　佑之仁兄大人閣下弟去歲在都卽耳盛名士大夫相聚論方今東南仁人君子以飢溺爲懷者於閣下必首屈一指及至山東來往大清徒駭兩河上下游經過村落每見災民累加勞問必曰嚴公活我微嚴公其溝中之瘠矣其波上之梗矣古人有言活千人者有封况蕩析之餘賴存視息者數千萬耶而閣下方畛域無分孜孜援救於其心惟恐一夫之失所者于公駟馬之門敬爲閣下啓矣欽佩之忱匪可言喻弟河渠水經少未肄業灑澹之任自愧非才兹承簡命調撫山東惶悚無似捍患拯民不審計將安出耳古人有言善人者國之寳也齊魯災區奉閣下爲至寳資其大力獲保殘黎弟承乏其間亦得藉左右之助何幸如之施子英孝廉黽勉同心孳孳不倦企念良深春闈以後未知仍抵山東否乎手此敬請台安諸惟惠鑒 
[錄嚴佑之廣文覆張朗帥信]  
　　中丞大人閣下敬肅者竊霖京江下士久願一識荆州祇以分隔雲泥未敢上書左右乃蒙榘訓先施奬飾過情捧誦之餘感慚靡已方今聖天子宵旰焦勞勤求民隠孜孜以治河爲急務盖河之治與不治地方之安危繫之然而非常之事必待非常之人亦惟非常之人乃能成非常之事我中丞文武兼資廓清醜類立功萬里移治兵之法以治水齊魯億兆蒼生咸引領而望援拯者匪伊朝夕幸值量移東邦首先爲民請命誠千載一時之盛又將見瓠子之功於今日矣霖由貢就敎壯無大志先人遺命朂之曰爲善貴誠不可有巿譽沾名之念是以襄辦義賑曾與局志數人立誓不求聞逹近年來時事多艱邊防吃緊誠怨民窮思盜增内地心腹之憂故與二三同志竭力籌募無非宣布朝廷盛德使人人知感民心固結而已名利在所不計前蒙左文襄李傳相曁各省大府迭次保奬均先後堅辭名公卿亦原鑒區區俾遂初志今春復來山左週歷大清徒駭河干瘡痍滿目慘不忍言齊青濱蒲高博利濟等處均已次第放竣現在查放章惠濱霑四邑南中陸續已解到賑欵十六萬有奇霖等人手無多查放稽遲濫遣不免負疚滋多惟念放賑一時終非釜底抽薪之計河患一日不去生民一日不安與其舍本逐末議賑議蠲何如官紳并力專疏大清徒駭兩河然疏河必先籌定欵項選擇人才待時而動當此庫欵支絀民力凋散之餘而欲籌畫巨欵於民無損於國有益計唯有於各省鹽務中奏明每斤加價一文於商民爲集腋於國用爲成裘散之則爲數無幾合之則集欵較鉅一併發作東省工需三年爲限卽行停止抑海防底定捐輸展限瞬屆擬請將海防輸之案奏明移作河防捐輸再予展限一年各省所捐之欵按卯報部撥解工需一切收捐減成章程仍照海防原案辦理毋庸另設科案庶幾欵可專指辦工有資至於用人則以堅苦耐勞不爲利動者爲第一目下大清河姚家口以下水不過尺餘此時疏濬事半功倍先從下遊入手挖河中之土加修民稔以工代賑尾閭通冉挑築姚家口使正溜直下有一瀉千里之勢停沙淤淺隨流刷夫再從事於徒駭挖河築堤使水由地中行王道無近功本愚公移山之志朝斯夕斯當不致一無成效若不大加疏濬恐横流汜濫愈趨愈北駸駸波及畿疆爲害何可勝言霖知識庸愚未諳河務謹就管見所及附陳以備採擇抑更有陳者道路傳言直東連河一帶有開修鐵路運糧之議挽芻飛粟千里可朝發夕至事無便於此者惟外間民心惶惶僉謂輪船一行南北車戸船戸生機日蹙若再開鐵路吾儕小人必致餓死甚至有涕泣而道者伏思前代創議河運具有深意誠以培養國脉沿河百萬生計所賴外國不過以機巧取勝惟利是圖此工一里費逾萬金自陶城埠至東昌而逹臨清需費不下數百萬金若多此鉅欵爲歲挑生息之需可養無限生機其中利害相形判然易見萬一鐵路告成設遇黄流漫漲冲斷一綫之路則沙停淤積又須挑挖接修費將倍計且轉輸爲天庾正供中道倘有梗阻未免前功盡棄緩急反不足恃卽如從前裁汰各省糧艘或改海運或改折　矣非爲節用起見而運河水陸兩途自水手河夫及食力人等何可勝數一旦奪其生業遂致窮無所歸流而爲盜者不知凡幾厥後髮捻生土匪起流毒半天下貽害數十年至今元氣未復總因前人計目前而未計久遠幸而大亂削平正須與民休息若再以議巿之外增開鐵路其害將何所底止前車可鑒後軫須防善爲治者利于國而無益於民猶且弗爲况于民有損者乎但願傳聞不實設成已有成議非中丞據情入告疏陳利害誰則拯此億萬之生靈乎倘　俯採東省幸甚天下幸甚肅此敬請崇安 
[上海三馬路與昌絲棧陳竹坪經募山東直隸賑捐九月初十日第四百十七次清單]  
　　紹興府正堂霍交來塔册鹽荼局經募樂善堂莊愛石山舘各洋五角楊靜記瑞記各洋四角不書名莊菊記英記秋記蓮記荃記各洋二角又册恊興永利正和全盛正大不書名莊廣大福潤各洋五角又册王順山賴昆山沈瑞庭兆堂各錢五百陳小亭嚴念九戴世郭玉山鄭德違陳氏各錢二百船戸六人錢一千沈錫卿李衡堂各錢三百魏長林錢一百五十章得雲金原各錢一百無名氏信善氏敦本堂吳報善慶福蘭音愛福各錢五十又册李委員募瑞茂號俞又樹吳溥泉鄒萊蜂金子雲錢子記高谷香胡矩記丁少泉各洋一元怡情舘叚舜臣銜佩軒徐吉齋蔡高家保滿記朱記楊記審高家佑葆記下　記堂記亷韓迪琴顧怡琴舘雲南叚舜臣各洋一角劉迪安秋生劉安各洋二角許亦橋企棠矞士陳羅范黎各洋五角朱甬姑錢六百文許鳳珊壽沛雲華各錢四百馬葛陳各錢一百又册廣裕大恩長宗望各錢五百培金錢七百五十曾望錢五百五十王筠生錢一千廣和錢二百五十葉元炎生利韓鼎新泰康來近午各錢二百謙益行錦成正大韓惠文孫　和來大曾萬生大森坊陳隆茂源德宏遠永豐各錢一百五十吕侯廷丙豐永茂晉豐正茂豫泰孫裕新宏昌任萬春仁德堂錦太孔廣惠乾源阿生朱又齋周廷記仁利精一堂頴記源興各錢一百又册朱培生湘記潮記鎬記鎔記張林俞氏謝祥和信源陳竹梅記鉅記鈞記蘭生光宗福楨隆生翠英宗海嘉忠寳卿玉溪鳳岐德陰永義水康馮氏文實有發瑞發光泰寳球寳瑞寳英玉麟荷英朱王氏馮元隆明宗得勝長慶和元馬氏如松戴蘭生梁仁戴劉氏蘭生榮勝豪嘉童其筠軒楚財元鳳渭南阿炳德潤學義謙榮陳周氏各錢五十又册祁無名黄永利合錢四百韓玉堂山茂興昌合錢五百五十鼎隆榖士興全利川各錢二百韓錢四百五十宏泰棠各錢一百五十方玉各錢一百文蘿文奎長只葆坤立庭文基彭氏來廣盛各錢五十又册裕源壽巖黄逹元裕元各錢一千五百文又册厥揚元昌愼大成愼記元茂土大桂何士科各錢二百丁阿牛阿甫韓殿聞新恊昌何仁子清桂榮各錢一百復大信源元鎰源德潤天生信記大記藻記寳記豫隆公記王慶記公位公茂源和屈子後身廷鑑陳學孝各錢五十又册姓名不計錢三千無名錢三千震泰承記聚昌各錢一千又册無名氏錢三百豫昌豫盛各錢二百五十昌記錢七百五十賜記錢一百五十倪泉錢二百文裕記錢五百朱軒記錢一百泰記友記馥記中山像泰各錢五十又册祥和錢九百五十和昌號意可軒各錢五百七賢堂錢四百無名氏江德草堂各錢三百文程春圃錢二百又册韓茂林錢一千五百余金生錢二百韓玉興錢一千三百又册楊叨文錢二千文陳受福錢二百以上十六册共洋三十六元九角錢三十四千七百文○蘇州儀泰源號募來公記洋一元經綸錢五百王鑑堂錢三百寗遠堂李逹泉養頤居黄善甫六齡童子各錢二百東記錢三百廿文以上共洋三元○義記洋五元無名氏洋三元由漢口有心無力子募來沈菊如文通洋三元吳中七齡子募來錢二百四十文○祝同心先生第五千三百另六號同字册代祝來生洋十元又五千三百另七號春秋祀餘洋七元億中銅洋一元○本日共收英洋六十八元九角銅洋一元錢三十四千九百四十文合併聲明 
 
 
 

Page 12

 
 
   
 
