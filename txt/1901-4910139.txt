# 1901 - 184 - 4910139

 

Page 1

 
 
[開印資治通鑑續通鑑通鑑明紀及通鑑外紀通鑑釋文辨悮全書] [  圖書集成局啓]  
　　乙部之書祗觀二十四史猶未足以盡也必觀編年諸史而編年諸史中尤以司馬温公資治通鑑畢秋帆尙書續資治通鑑及陳稽亭工部通鑑明紀爲備江蘇書局嘗併刻之卷帙浩繁非有力者未易購取近坊間石印字跡極小殊費目力而尤多錯舛之處讀者往往不能索解尤可憾者或删去明紀一種或删去目錄一種夫無明紀則歴朝之事不備何以能考其興衰無目錄則温公之書不全何以能知其精要海内學者無不病之今本局不惜巨資取通鑑續通鑑通鑑明紀三書用新鑄大號鉛字彚而印之并附以通鑑外紀通鑑釋文辨悮二種而此書於是乎全并延名宿詳爲校讐亥豕魯魚絶無訛謬而紙墨裝訂亦極精良務使庋藏鄴架者無毫髪之遺憾茲已開印不日出書取價極廉以廣流布方今朝廷崇尙政治之學想有志經世者必當家置一編也 
[興女學議]  
　　古云女子無才便是德噫斯言也其眞出諸一孔之士迂謬鮮通者哉夫古者葛覃澣衣河洲流荇宫闈雅化播諸詩章迨禮記内則萹亦以姆教婉娩聽從箴規女子由是而漢則有曹大家之修史宋則有歐陽母之畫荻名門淑媛佳話流傳使非幼習詩書烏能敦敏徇齊若此哉亦越我朝順冶十有三年皇太后製爲内則衍義一書女教昌明儀型邦國誠以修身齊家治國平天下之要道無不起于閨房是以女學之興爲有國家者所必不容緩也然則彼言女子貴乎無才者亦有說乎曰有之彼蓋見世之女子往往吟風弄月贈芍貽香舉凡蕩檢踰閑未嘗不由識字知書始故爲是痛心疾首幾欲使靈心慧質窒塞不通庶幾根本未漓澆風無自而習染僕則以爲古今女子之踰閑蕩檢者由于粗知文義不嫺德禮之教使然果有才也則如内則衍義所言一孝二敬三教四禮五讓六慈七勤宜無不融會貫通而事事不踰矩矱卽不能如后妃之化行南國游女思歸亦何至放誕風流自溢于禮法之外哉或有送難者曰允若兹則前歲滬上所創女學堂子宜訢合于心力爲贊助矣顧何以置諸不論不議之列且時或微詞諷刺一若不願其有成者然豈非與今日所言自相矛盾乎則應之曰否不然滬上女學堂創之者經蓮珊元善而陰助其成者則康梁諸首逆及隨風而靡之各省官紳也推康梁之意豈眞欲女子皆讀書明理蔚爲閨房之秀使免逸居無教之譏哉彼蓋見婦女之言易使丈夫動聽而寗馨之子又時時依戀其母不能須臾離以故設爲學堂陰導以悖逆之詞使之入耳會心牢牢在念庶他日長而遣嫁得于枕邊傳播俾詖詞邪說流衍無窮而官紳之隨風而靡者又以寵其艷妾之故欲使居堂中提調教習之席以媚之彼用心雖各不同而其敗壞綱常則一經惟暮年昏耄是以悮入其彀以致末路頓隳耳且彼之所以爲教者卽無悖逆之語亦非女子所應爲彼所以教女子者西文也西語也音樂也體操也醫術也算學也其中惟醫與算二者尙可以以衛身而操家至于西語西文男子習之固當今之急務彼女子謹守内言不出于閫之義即使學極淹博亦曷能與西人應對周旋若夫音樂體操男子且無所用之而何事用以教女子誠何怪憤世嫉俗者謂中國必先盡棄禮義廉恥而後可望此女學堂之振興也難者曰然則子又何以謂中國宜興女學曰我所謂女子之宜學者卽内則衍義中所謂孝耳敬耳教耳禮耳讓耳慈耳勤耳外此則書畫詩文爲閨房消遣之具縫級酒食爲中饋　作之常彼夫院本傳奇肓詞小說已不足不污女子之耳目更論康梁逆說而可用以訓迪小嬌生乎然則泰西女子有學爲醫生者矣有學爲船主者矣有學爲律師者矣有學爲主計者矣何獨中國而不可學則正告之曰學之安有不可者特西人不甚重男女之别男子所事之事女子皆得事之中國則禮教森嚴萬不能使女子而與男子參錯雖學有成就亦安熊出而應世更何必敝精勞神以訓之歟于是作爲興女學議以告世之闡明陰教者 
[本館接奉電音]  
　　昨日午前西安行在飛電傳來上諭一道敬謹譯登○五月二十二日行在内閣抄奉上諭奕謨等奏查明殉難官員婦女懇恩賜䘏等語上年易州一帶猝遭兵燹該官兵婦女等或闔門殉節或慷慨捐軀允宜特予褒揚以彰節烈泰陵防禦博奇圖之女昌陵防禦義斌之母常安均著准其旌表常安之孫尉士傑著照八品官例從優賜䘏常安孫女一名筆帖式頂戴領催瑞陞之母郭羅洛斯氏妻張氏女一名馬甲松崑之妻馬察氏慕陵防禦兼贊禮郎連煦之妻楚氏子婦馬氏女二名均准其旌表馬甲德祥著照驍騎校例從優賜䘏伊妻方氏長子婦富察氏女三名均著准其旌表伊次子閒散興麟三子閒散英麟均著照八品官例從優賜䘏防禦瑞鍾著照佐領例從優賜䘏該部知道欽此 
[加冕上儀]  
　　西字報云泰西各國凡新君踐阼例須行加冕之禮兹接英京倫敦來電悉英國新君主詹吉西歴明年六月舉行刻已宣示臣庶俾得預備一切盛儀矣 
[俄艦東徂]  
　　前者俄國簡駐黑龍江總督矮立幾希夫氏申請政府添派兵艦駛赴滿洲後此已見諸本報矣昨閱日本報云近日俄政府派出兵艦六號一爲啞司辣皮耶係一等戰艦容積一萬二千六百七十四墩每一下鐘時能行十八海里平時艦中自將校以下共七百三十二員名一爲培痕司伊賢托係一等戰艦容積一萬二千六百七十四墩每一下鐘時能行十八海里平時艦中自將校以下共七百三十二員名一爲夫利矮餓係一等巡艦容積六千五百墩每一下鐘時行二十三海里平時艦中自將校以下共五百七十一員名一爲拔辣逹係一等巡艦容積六千六百三十墩每一下鐘時行二十海里平時艦中自將校共五百五十員名一爲捕司誇路獨係一等巡艦容積六千墩每一下鐘時能行二十三海里平時艦中自將校以下共五百員名一爲諾伊苦係二等巡艦容積三千墩一下鐘時能行二十五海里平時艦中自將校以下共二百五十員名又聞俄人現方製造大船二號供載運水雷之用落成後亦當駛赴東方云 
[法艦大操]  
　　華歴五月二十四日英京倫敦來電云某日法政府調集各兵艦舉行大操中有沈行水底之水電船最適海軍之用 
[法人防疫]  
　　華歴五月二十四日倫敦來電云法公司輪船名賴渥司者由華回抵法之馬舍理船中三百餘人染疫者多至一十五人因之照例暫泊口外 
[衛藏商情]  
　　西字報云頃閱中國海關春季報章言西藏耶東地方有一稅關計上年春季由此出入之貨共二萬二千四百八十四載本年僅得二萬零四十五載錦布及絨爲入口貨之大宗出口貨則惟羊皮八千四百張羊毛六千擔而已 
 
 

Page 2

 
 
[華人日盛]  
　　西字報云近有檀香山博士論華人到埠之事甚詳大旨謂從前此間並未與中國政府訂立禁止華人之約以故華人到者日多且有與土人聨婚媾者回溯西歴一千八百五十二年爲華人入境之始至一千八百七十八年已多至五千九百十六人自是年盛一年大有喧賓奪主之勢迨一千八百八十一年政府不得已求香港總督設法止之然華人之在島者已有二萬七千名口土人則日漸减少現在祗存三萬人矣　檀香山在太平洋西畔西語謂之三維枝日人謂之布哇其京卽火奴魯魯也 
[木棉被火]  
　　華歴五月二十四日英京倫敦來電云英國理維波列地方某廠中貯有木棉三千包本日忽然火起一炬成灰計失英金一萬二千磅之譜亦巨災也 
[設堂練兵]  
　　金陵訪事人云今春兩江督憲劉峴帥就省垣設立練將學堂培植將才以收于城腹心之用旣又以各營兵士亦須訓練新法始足以備前驅因復設立練兵學堂令總統護軍新　等營楊鏡巖軍門就督標各營挑選年少精壯之兵士入堂教以戰陣之事俾化無用爲有用洵當今第一良圖也 
[閙考已平]  
　　湖北黄州府屬生員閙考情形本館已三志報簡兹接漢口訪事友人來函謂此事經某某諸廣文竭力調停請學憲蔣藝圃文宗將滋事之學轅承差某甲科以應得之罪士林始默無一言照常應試刻下督憲張香帥札委赴黄彈壓之任小棠觀察蔣子峯叅戎已督勇回鄂投督轅禀請銷差矣 
[柔遠有經]  
　　廣州越嶠報云外人入内地游歴地方官必妥爲保護此固約章所載中外咸知然其中曲折細微必熟悉於平時庶不致叢脞於臨事今觀兩廣總督陶芷芳制軍檄文彼身任地方者可以知所從事矣其文曰現據廣州口岸英國總領事照稱案接來文以據順德縣禀論洋人游歴一案并論及禮和洋行游船被匪攻刦一節由於當日未到地方官處呈報不能責地方官以保護之事等因查順德縣如此措詞本領事甚爲詫異一則案開條約外國人在通商百里之内歴不必請領護照此節順德縣自應知之二則按照條約洋人入内地遊歴如經過關津令其將護照呈出並無令其到縣及各地方官處呈照請保護之例據順德縣所禀卽知其不諳條約及外國人應得之利權以本總領事意見中外齟齬半由如順德此等人而生釁端實屬不勝知縣之任本領事剴切立論應請貴部堂原諒實爲兩國公便及敦篤睦誼起見此次順德縣無知無能似此官員不免將兩國睦誼置於危險之處也爲此照會請煩查照又據法國領事照會内稱來文以據順德縣禀稱竊照洋人遊歴載在條約祇見奉行文札絶無洋人來縣通報及擬懇照會領事官通諭洋人教士等因嗣後凡遇有前來内地各屬遊歴傳教務必前赴地方官通知以便騐照按約保護若不赴縣營通報而隨處遊行倘有疎虞卽不能責地方文武保護不力等由接文之下不勝詫異本領事竊思華人前到法國隨處遊歴均聽其便無庸通報務須妥爲保護不得留難查從前約欵外國教士商民等未見照據均任内地遠遊當以賓禮相待并隨時妥爲保護載有明文况迭奉諭旨煌煌所有外國教士商民地方官必當隨時設法保其身家勿涉大意若不早爲嚴防誠恐有關大局各情兹接前由該縣已不遵諭章心存抵卸相應照復貴部堂查照迅請札飭地方文武務須遵凛實力保護以昭輯睦倘仍前意存歧視防範不嚴本領事自設駐防以爲公便仍祈迅復各等由前來除照覆外合就抄稿札行藩臬兩司移行各地方文武曁水陸各營統帶認眞查訪保護毋稍疎虞是爲至要 
[嚴諭司巡]  
　　廣州訪事人云省河補抽釐廠總辦陳太守望曾丁艱後大憲委候補知府沈太守秉模接辦太守涓吉本月初一日到差視事旋訪聞巡丁鄒惠有舞弊情事特於某日懸牌斥退不准改名復充并出示曉諭云照得本總辦現奉憲札調辦斯局首在除弊以濟時艱查本局自歸官辦以來經前總辦委員切實整頓將從前一切規費概行革除涓滴歸公積弊爲之一清兹當接辦伊始誠恐或有不肖司巡仍襲舊弊不可不防合亟牌示爲此示仰商民船戶人等知悉爾等嗣後應納釐金務各遵照例則從實完納不得隠匿偷漏致于究罰倘有司巡人等格外需索舞弊准即來局指禀以憑嚴究决不姑寛各宜凛遵切切特示 
[除惡務盡]  
　廣州訪事友人云前者新會縣河塘村巨匪李亞文行刦某輪船經船上西人懸賞四千金嚴行購緝縣主某大令復勒令族人將房産交出標封亞文忿不能平竟將族長李耀堂開槍擊斃屍屬報官緝拿日久未獲族衆咸有戒心密雇多人濳伏亞文出没之處冀得乘間截獲送官本月初四日遇亞文於道畏其兇横不敢近身遂遙放洋槍彈如雨下得以立時擊斃舁屍投縣禀請大令騐明無悮准予銷案聞者快之 
[推廣馬路]  
　　金陵訪事人云邇年省垣以次推廣馬路由城北而至城南去年春夏之交已築至行臺及貢院等處正擬續行開築適北方拳匪作亂以致停工近日和局已定下關商埠將開大憲爰飭就三牌樓右偏添開枝路一條直逹練兵學堂并派令弓手丈量上元江寗兩縣學前及東牌樓藩署前糧署前各街道劃定界址估計工程大約不日卽將從事於畚鍤矣 
[白沙水患]  
　　厦門訪事友人云本月某日距福建龍巖州城三十里之白沙鄉霪雨爲災平地水高一丈外是處共有店鋪二百餘家被水衝塌者多至五六十家淹斃男女三十餘名口某戱園衆伶人正在登塲演劇驟遭斯劫溺斃八人眞无妄之災也 
[二志僞牌敗露事]  
　　僞牌敗露一案已紀報章兹得金陵訪事人手書云本月某日上元縣劉松亭大令飭提孫廷標王耀堂覆訊孫供稱牌係王耀堂僞造王則稱事由孫廷標之孫孫甲主謀甲曾向廷標索錢不遂知其功名心熱商諸小人請假充督轅兵房書往晤廷標許爲謀得實缺藉以誑取貲財廷標心計頗深不肯先出費用約定事成賄以洋銀五百元見有牌示卽先付百元小人見此計難成囑中另行籌畫自後遂不復與聞不料督轅忽然有此項僞牌示大約必係甲之所爲云云一再駁詰堅執不移大令因即提甲到案嚴加推鞫甲初猶推諉迨提王對質始不能諱大令遂飭將一千人分别收押錄供詳請督憲核辦 
[三述中冓貽羞事]  
　　中冓貽羞一案業已兩誌報端昨得蘇州訪事友手書云本月某日蘇州府向子振太守復委元和縣王大令提集一千人升堂研訊姦夫俞希桐卽俞鳳琴本交總捕同知黄司馬看管是日司馬由府署帶回隨親送至况公祠卽江西會館内及太守提訊時並未到案僅令家丁遞清供張氏則仍住家中由大令飭官媒作伴先一日將貴重器物送與桑姓族長桑某請作證人桑某係理生之從兄自幼由理生之父桑觀察豢養旣到堂理生及張氏供訴前情各執一見大令問桑某曰汝今年幾何答稱七十餘歲問汝弟媳素來安分否答稱弟媳素來恪守閨箴職員反嫌其太拘束問汝弟若何答稱理生素不顧家專事遊蕩幾與流氓無異理生聞之瞿然曰請問兄弟於何時做過流氓桑某卽大聲曰汝何故將俞公祖綑縳照汝行爲我恨不得一下毆死因在大公祖案前故不敢能處以家法耳桑短於口才一言不發旣而氏謂大令曰彼寃誣小婦人謂次兒係姦夫所生今不妨將大小兒滴血以騐一時堂下觀審者莫不掩口葫蘆大令置若罔聞轉詰長隨某乙曰汝主母在家與俞大老爺有别情否乙稱主母與俞大老爺時時同食同坐至别情則小人不得而知大令並不追求飭將理生仍押吳縣刑房餘人一併帶回諭候禀請上憲核斷然衆口一詞僉謂桑某之言皆因賄賂而得若然則眞狗璏之不若矣 
[鷺江帆影]  
　　厦門訪事友人來函云本月某日日本人金島太吉郎偕日僧林某由漳州來厦行至石碼時已薄暮忽被匪徒攫去所携 
 
 

Page 3

 
 
皮袋一口追之不獲旁有識者謂此匪係某鄉人黄其姓蛋其名遂訴請石碼同知飭差緝捕一面將情白諸日領事移請厦防同知一體嚴查務獲究辦○前者同安縣屬海滄鄉林某與許姓互爭海灘以致各糾同黨持械相攻事爲水師中軍蘇叅戎及同安縣王大令所聞立卽帶同兵役前往彈壓至則林姓已傷斃二命矣○盜匪胡國堂前因行劫朱公館被獲後解經厦防同知張司馬訊明口供詳請署興泉永道徐乃秋觀察勘訊兹仍發回禁候重辦○本月某日某茶行中人某甲偶至小走馬路某妓寮尋芳選勝適某洋行夥某乙在座不知如何忽波興醋海拔刃砍甲之頭受傷沈重後經人舁至醫院求治未知有性命之憂否○前者水師提標後營遊擊李游戎巡至高崎海面擒獲海盜四名解送提轅提憲楊西園軍門命移送厦防同知署以便按律嚴懲○本月某日厦門關外海面撈獲女屍一具外套麻袋内用紅氈包裹手足均縛以麻繩遍體鱗傷當由地保禀明厦防同知張司馬司馬立卽帶同仵役書吏臨塲相騐仵役唱報腰際及太陽穴均有重傷遂飭吏塡明屍格命地保備棺殮埋一面飭差嚴緝凶手 
[四明瑣紀]  
　　寗波訪事人云日前江北岸土藥局被竊巨贜報經鄞縣徐蓉齊大令委典史某少尉前往履勘後飭差役張保赴滬緝獲賊犯陳金寶升堂研鞫供稱各贜已分與聚樂茶園主董杏生及所私某豆腐店主婦某氏及某日飭提覆詰則又供詞翻異一味指東話西大令遂飭將陳發自新所收押董發待質所收押豆腐店主婦則發押官媒處候補提陳金寶之婦陳鄔氏到案再行究核○本月十九日鄞縣徐大令接上憲來電促令迅速赴省因卽料理行裝於午後附重慶輪船至滬折赴省垣○本月十九日提轅某武弁在某處拘獲海盜項得富一名解交鄞縣收禁以便按律訊懲 
[預備行邸]  
　　昨午蘇松太兵備道袁海觀觀察接兩江總督劉峴帥專電内開醇親王銜命赴德定於本月二十七日清晨起節携帶叅贊隨員繙譯約共二十餘人另有宗室二十餘人隨節出洋游歴飭卽預備供張等因爰卽傳上海縣汪瑤庭大令到轅諭令就洋務局預備行邸至隨員人等則分駐天后宫側出使行轅及大令回署立飭辦差人役雇工遵照會典製就金黄蓋金黄襜紅幃暖轎其鑾駕則向邑廟借用旗傘之類或借或辦均須從速佈置 
[籌解冬漕]  
　　前月江浙兩省海運總辦以解運光緒二十六年冬漕須先明運道若何因之相約赴京津偵察邇者本邑招商局總辦某觀察接江蘇海運總辦鄧心茂太守來電擬先由上海裝運漕米十成之五駛抵唐沽改由火車載赴北通州交兌因卽告知江浙海運局各員一體遵照辦理 
[觀察報謁]  
　　駐滬德國總領事克納貝君於前日詣道署拜會蘇松太兵備道袁海觀觀察昨日觀察命駕出城詣總領事公館答拜中外交際之禮宜然也 
[立竿被阻]  
　　日前本邑南市馬路工程局總辦葉孟紀司馬接奉蘇松太兵備道袁海觀觀察來函内開法界公董局董現欲在十六鋪橋新馬路畔設立德律風擬用電線繞由電燈竿從大馬頭直逹道署著即派捕照料等因正欲傳諭捕頭王經年而工董局董已派令工人在馬路旁另立木竿捕頭以未奉道憲明文派捕禁止 
[失火卽熄]  
　　前日傍晚時本邑南市倉橋北首韓萬年藥鋪焙藥時火力過猛以致烟囱内火星飛出幾於禮肇燎原幸經鄰人汲水以澆得卽熄滅 
[殘廢堪僯]  
　　前年小工俞信國在招商局江裕輪船工作時被物壓斷腿骨經人送至某醫院療治醫生將折足截去留養院中已及二載前日法界捕頭令某包探解送公堂禀請妥爲安揷讞員杜枝園大令函致招商局總辦某君請酌給撫䘏資送回原籍旋接覆函以小工人數衆多須查明工頭何人以便核奪昨日大令傳俞詰問供稱工頭名春畬不知其姓小的現患外症困苦不塂叩求矜恤大令飭仍送醫院醫治聽候函請總辦給資䘏之 
[預備張燈]  
　　西歴七月十四日卽華歴本月二十九日係法國改立民主之期寓滬法國紳商每年懸燈慶賀去歲值拳匪擾亂之際事不果行兹又將次届期工部局董預飭工匠人等在法總領事署及大自鳴鐘工部局一帶竪立燈竿届時駐紥滬上法國兵士齊集黄浦灘操演陣圖以伸慶祝 
[環控無益]  
　　英租界山西路漢口路轉角處每至午後三點鐘時東洋車卽不准冋南行駛此捕房定章也本月十六日東洋車夫某甲違章飛駛一百七十五號華捕喝阴不服因卽舉棍以毆左近各店鋪主以巡捕不應毆人大爲不服請永昌吳少英繕就西字禀詞各鈐木戳投訴捕房捕頭派中西包探前往查明昨晨傳吳及各店主至案請訊一百七十五號華捕供稱是日三點鐘時小的見有東洋車夫向南疾馳祇向攔阻並無毆擊情事有一百十二號三畫捕在旁目擊求恩鑒察吳訴稱是日此捕毆擊車夫小的勸解不依致犯衆怒小的等與捕及車夫均不相識並無仇怨永昌義昌正記等店夥僉稱當此捕毆擊車夫時衆目共睹司馬謂吳等均係旁人車夫旣不來案無從核斷遂商之梅副領事一併斥退至此捕有無行兇情事由捕頭隨時查察可也 
[英美租界晚堂案]  
　　裕興福信局主蔡柄生扭陳傳堯至英美租界會審公廨以冐收客帳等情訴請訊供追繳前晚讞員張柄樞司馬升堂研訊蔡供稱裕興福信局由小的向施文才頂下所雇送信各夥均仍其舊並未易人不料陳竟私收帳欵錢八十餘千文向索圖賴叩乞究追陳供稱裕興福局中小的存有押櫃洋銀八十六元現被蔡吞没是以收取客欵作抵求恩明鑒司馬諭令暫行管押限十日内將欵如數繳案違干提比 
[濟所募捐啓]  
　　自管敬仲設女閭三百流毒至今垂二千年其淪没良家子女不可以數計况今滬上爲烟花淵藪大小妓館櫛比者奚啻十倍從未有人焉存救援之心以拔諸火坑出彼苦海者也卽有之或爲平昔狎暱之故不欲其久爲沈淪因而作此超拔之舉或此妓爲惡　凌虐苦無可訴因而逃奔乞援者繄豈無人獨是火坑之深無底止苦海之茫無涯涘彼良家子女含羞忍垢每每墮此而不得出上海善堂林立凡諸善舉靡不體恤備至獨於此無挽回之術然有此心者固屬不少有此心而得遂其力者正復罕見此濟良所之所由創也竊思上天生人不分貴賤父母愛子奚别女男鈞是女也皆可以爲人妻主中饋皆可以爲人母撫兒孫而乃被人誘拐賣入娼家經人厮養蓄爲下賤其年已長成慣作無耻生涯者概置勿論本所體上帝好生之德念父母鍾愛之情本乎拯濟之心遂其從良之願凡遇穉弱之女逼迫受害凌虐不堪必施設法以救之斷不忍其永落火坑長沈苦海也寓華西女士見兹苦况厪彼深衷爰於西歴十九周之末日爲除舊布新之期公舉值理一班創辦此事浼潘愼文夫人爲會正戴登夫人爲書記司往來函牘伊文思夫人爲管庫司出入欵項事經草創籌度維鞙刻有西友慨助銀六百兩作開辦經費延定經理人一位歲修一千元更須延中西執事員若干人定於西九月一號賃屋開辦俟辦有成效再逐漸推廣惟經費浩繁全賴捐輸因思中華人士誼切同國風聲所播必有解囊樂助者故持刊佈捐册徧告仁人君子乞爲施濟保此善良女士等謹代滬上幼穉弱女之墮落火坑苦海中者請命焉或有回信寄至上海崑山路二十號中西書院光緒二十七年五月西歴一千九百一年六月 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[豫防疫示]  
　　福建閩縣正堂王候官縣正堂裴爲時疫流行設法預防免遭傳染事照得省城疫　曾由本縣刊刷經　良方並施藥建醮虔誦大洞眞經以期補救有無成效尙未可知復經會商紳士禀請各憲籌所以思患預防總不外扶陽抑陰清　解穢之一法現蒙大憲飭派勇丁早晚巡邏次號開放空槍俾硝磺氣散滿街衢陽氣伸而陰霾自散惟省垣地方遼闊恐僻靜處所難以遍及應令各家燃放爆竹現查城隍廟於五月十五日起至二十一日止起建全省消災道塲並經本縣禀准大憲著於本月十九二十二十一三日各家一律早晚敬神點燭燃放爆竹如過新年以隠寓逢凶化吉之意本縣亦於此三日内禁止屠宰以免爾等多花牲醴錢文此外穢毒尤宜清解現在清道局所設磚圍已由局員嚴飭丁夫勤加挑掃見有死鼠立即掩埋惟城内河水居民每用以炊　自疫發之後病人及死者衣被均在河内浣滌以致遺毒害人應卽一律禁止爾等須知與人方便卽自已方便際此天災流行尤宜各存好心勿謂我居上流不管他人至於各家設有不幸遭疫而亡其情可憫本縣何忍誅求惟死者長已矣生者急宜保全應令凡有遭疫死者少壯只可停棺七日即擡至城外淺埋其衰者及因他病死者至多不得過二十七日不准久停免致屍氣流傳滋生疫患本縣忝官斯土未能感召天和良深内疚惟思所以扶陽抑陰清毒解穢之策願與爾民各存敬畏以應天變有厚望焉切切毋違特示嘻如兩大令者其殆喜以神道設教者歟然謂䖍誦大同眞經燃放爆竹如過新年即可逢凶化吉則鯫生雖愚誠不敢信以爲實也 
[上海縣署瑣案]  
　　陳許氏控胞妹朱許氏圖賴借欵前晚縣　汪珞庭大令升堂研訊陳許氏供胞妹之翁在日曾向小婦人借銀一千六百兩立有憑據言定按月利息若干厥後妹夫又繕立借據向小婦人借去洋銀若干元今伊父子皆已去世胞妹將沙船售得巨價此欵理應歸還向索不理是以控求追給朱許氏供小婦人丈夫在日並未提及此欵實被胞姊私刊圖章揑據誣控求恩鑒察今將丈夫所用圖章呈閱大令察得圖章與借據所蓋者不符著暫退去候飭差查明核奪○徐芳控陳森寶積欠洋銀前晚大令研訊之下徐供陳欠小的洋銀一百五十元屢索不還爲此粘據求追陳供小的與陳仁記合股開設煤炭店旋因虧本閉歇此欵已由仁記將田單付徐作抵大令著押候贖回田單再行核斷○前者王姓之妾張氏朱氏投縣呼寃大令見張氏髪已剪去略訊供詞飭發某善堂留養前晚傳到王某之子名運開者升堂研訊供稱張朱二妾係生員父親所納前與父親反目乘間逃出今父親已赴省候補可否將二妾給生員領回張氏供小婦人聞家主另納一妾喜新厭故欲將小婦人等置之死地是以逃出小婦人已生二女一子均在家中現在朱氏有病不能投案伊言願與小婦人暫住堂中候子　　人然後出外惟日用所需求恩著家主之子措給大令准之著將運開交人保出每月給二妾洋銀十六元邀同親友立摺呈案 
[馬路工程局瑣案]  
　　前日朱順鄉吳明照至同運通彩票店乘機圖竊彩票二紙店夥周錦榮察出破綻扭交八號巡街捕解入捕房旋由捕頭解送馬路工程局禀請總辦葉孟紀司馬研訊朱吳同供小的等前往購票偶一翻閱致票墮地並無行竊之心司馬查得朱順鄉卽朱如山曾於本年三月某日圖竊義盛源所售彩票嗣因供詞狡展從寛開釋今復怙惡不悛未便寛恕判各責一百板枷號半月○日前英商老公茂紡紗廠西人洛神飛在南市查出花販王雲松王錦松所售棉花攙水甚多因卽拘送馬路工程局司馬研訊之下判各笞責若干板枷號兩禮拜昨已期滿提案略詰命卽開枷交人保出 
[英美租界公堂瑣案]  
　　流氓李茂林向葉士有訛詐不遂褫取衣服經二百三十九號巡捕拘解請究讞員張柄樞司馬判責五百板遞解回籍○顧寶榮濳至洋人矮倫家圖竊經六百四十四號巡捕拘解請究司馬判責三百板枷號一月○偷兒楊仁山竊取吉和輪船某搭客行李内洋銀三元經包探劉光震拘解請究司馬判責三百板遞解回籍○積賊張阿福屢犯竊案迭次受懲兹又竊得錢少堂家衣服六件由二百二十八號巡捕拘解請究司馬判押捕房一年贜給還失主○黄阿三陳阿三　　蘇州河一帶爲各小輪船局强曳客人搬取行李經五百三十六號巡捕拘解請究司馬判各責三百板枷號一禮拜○張正榮計春卷在浦江中撈獲李順榮所失柏油一桶向索不還遂訴之捕房捕頭令某包探拘案請究李訴稱前者裝運柏油翻入浦中因卽出立酬格撈獲者给予洋銀一元兹被張等撈去向索不還請卽追繳司馬判給洋銀二元油准卽領回 
[法租界捕房瑣案]  
　　昨禮拜三讞員杜枝園大令命駕蒞捕房發落各案旣升座卽命提行竊某宦家各贜之岳榮江至案詰以尙少各物究藏何處岳堅執前詞狡不承認大令著重責二百板還押再比○偷兒王連生吳阿和陳金生張阿三皆經包探解案大令著責王五百板吳陳張各責二百板○趙阿二卽小胖子領回夏林氏所售女孩阿昭及女伶金寶控經大令訊明昨日命提到案將趙枷號一月期滿責釋夏林氏掌頰二十下還押捕房追還臂釧衣服說者謂大令之斷誠公矣明矣特恐　兒王馬氏聞之益將欣然意得雖前有不准爲伶之諭而此後買良爲賤勢必顧忌全無矣奈若何○張新泉張阿富沿途攫物被包探拘獲解案大令著各責三百板然後釋出○偷兒俞阿榮前因行竊保險牌由捕拘獲解案大令著枷號一月示衆昨已滿期命將枷開去重責三百板然後釋出 
[美租界捕房紀事]  
　　昨晨東洋車夫梁阿二糾集流氓擁至虹口司各脫路粤妓陳阿鳳家肆行滋擾陳妓畏其兇横不敢與校潛投　房據情聲訴捕頭令包探劉光震往捕至則梁等早已聞風脫逃劉探未獲一人悵然而返○昨日午前江北小竊吳大郎混入外虹口華順碼頭貨棧中竊取舊鐵携之而出適爲管門人所見扭入捕房捕頭令押候解送公堂禀請讞員張柄樞司馬懲辦○本邑人張某僑居北吳淞路某號門牌屋内以餘屋半間轉租與崇明人趙某昨晨張忽失去衣服水烟袋等物疑趙所竊問之盤詰致起爭端旋互扭至捕房聲訴捕頭詰知張疑竊無憑斥不准理○昨日黎明時小竊史阿二混入唐家弄甫人某姓家竊取布衣携之而出適爲某號巡街捕所見拘入捕房捕頭令押候解送公堂禀請訊辦 
[奉先造福]  
　　兹者世延堂善士交來英洋一百元函稱係奉慈命爲先考通議公藉資冥福本會祇領之下具見善士孝恩不匱鍚類推仁彼災黎飲和食德福報定不爽也專此鳴謝有道公會同人謹誌 
[熾昌壽臧]  
　　同人王君瑞之性本慈祥常好以施爲念而年踰知命頗厪嗣續之思今届清和之吉果賦弄璋乃知天之報施善人固歴歴其不爽也兹承節省湯餅之費慨助本堂洋銀一百元爲貴公子預結善緣本利濟之殷懐作詒謀之至計人受其賜天鑒其誠而俾熾俾昌俾壽而臧載誦毛詩以當臆頌想王君自此益勉力爲善矣乞附報章尙希垂鑒滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌 
[西安官報]  
　　四月十四日前知縣李同華往咸陽辦賑十五日知州馬毓華往同州算交代訖知縣江雲鳳由藍田問案回十六日河道總督鍚赴東路訖鳳翔府張進省知縣余宏蔚委經陽收士釐十七日吏目顧潤霖往高陵轉運巡檢李三光由渭南提銀回典史方大浚由臨潼提案回十八日藩台 
 
 

Page 10

 
 
牌示知州趙章華酌補甯羌州知縣李體仁酌補蒲城縣候補道吳往龍駒收厘金訖直隸州張登瀛委略陽收釐金十九日署南鄭縣徐晉署涇陽典史英賢俱上任二十日藩台牌示典史黄樹炎請補扶風典史典史李鍇請補郃陽典史知縣劉煥光往漢陰問案興平分縣李元音進省二十一日藩憲牌示知縣劉署鳳翔府車清澗縣孫萬春淐化縣張汝洽俱上任分縣姚祖蔭由華陰辦賑回二十二日藩憲牌示正任富平縣梁承馨調署咸陽縣事知縣陳丕　代理洛川縣事巡檢魯志秉更補潼關廳巡檢署鳳翔府張委漢中收厘金藍田縣周進省二十三日藩憲牌示從九劉俊英署典平典史事直隸州吳銘訓由　河收厘金同直隸州尹昌齡由邠州查賑回 
[蘭州官報]  
　　三月二十三日甘肅用知縣陳鴻章由江西補用都司張世鈞叩謝留督標中營委署武威縣典史曾昭炳禀銷疊雲寺麫局差二十四二十五日督憲牌示接襲雲騎尉世職傅玉麒二十六日騐看委署白馬關州判黄復湧禀知現遵秦晉賑捐案内報捐選用知縣並加同知升銜議叙主簿傅星煥委辦武廟麫局差二十六日藩憲示階州直隸州吏目缺輪委儘先補用典史張培榮署理准補洮州　照磨邱橒飭赴本任二十七二十八日新疆貢差委員補用叅將劉永福由陜西進省補用州吏目胡翰委辦接引寺麫局差典史李　瑶委臬署監印差未入流潘運衡委查東大城門保甲差委署甯夏縣典史汪士琳禀辭赴任二十九至四月初一日督憲牌示候補知州廖葆泰貴德廳照磨沈光炯均本日騐看候補知縣李章錦委辦太清宮保　差委署白馬關州判黄復湧委署武威縣典史曾昭炳均禀辭赴任初二日藩憲牌示涇州直隸州缺以特旨放候補直隸州張元潹請補委辦大河店厘局知縣如慶禀銷太清宮葆甲補用州吏目童其康禀銷臬署監日差補用典史李支瑶禀　東大城門保甲差委署循化廳主　楊承澤禀銷接引寺麵　差試用州吏目龍　委解西甯俸緞禀銷武廟麵局差初三初四日藩憲牌示　伯縣知縣缺委候補知縣常孝義署埋請補貴德同知陳端瀛叩謝准補行知管帶河標練軍馬隊總兵鄭得華回營洮州　照磨邱　委署甯州吏目沈光炯均禀辭赴任初五初七日補　知州廖葆泰委軍裝局總辦差督院文巡捕古　縣典史張成周禀知捐升知縣並加同知銜署按司獄炳均禀知捐升縣丞署甘提督張署成縣知縣張良璧安定營守徐倉請餉缷署　丹縣典史梁斯煌缷辦同心城釐卡典史蔣光煦俱進省新疆貢差委員叅將劉永福迪化城守有旗守備王兆琳均禀辭赴新疆委署寗靈同知蕭承恩禀銷軍裝局總辦差初八初九日駐甘順直善後賑捐局委署　伯縣知縣常孝　候補知縣李　芳趙樹棠州吏目呂舜　典史周鴻斌均禀知開局管帶督標親軍右旗馬隊遊擊沈瑚回營永固恊營都司趙荆璞借補梨園營都司方振海俱禀　　　十日藩憲牌示徽縣敎諭缺以候選敎職　永渭署　缷辦涇州厘局　隸州余承曾安遠營都司隆山請餉俱進省十一日藩憲牌示循化廳訓導缺委候選敎職粟成科酌署敦煌縣恩貢生王翰　日騐看補用知縣尙崑　委辦順直賑捐局差州吏目宋承恩委查通遠門保甲差未入流崔崧委查北大城門何甲差十二日督憲牌示留甘補　知縣趙樹棠選用訓導吳淑堂均於十三日騐看滯憲牌示關州府經歴遺缺委余重寅署理海城縣歲貢生午克明本日騐看候補道張禀銷會辦營務處差首縣黄委辦秦晉賑捐局差委署甯靈同右蕭承恩委署平遠縣知縣楊　　調署高台縣知縣陳明德均禀辭赴任十三至十五日藩憲牌示指分陜西試用典史楊景春本日騐看署陜西靜甯營叅將清輔缷署大靖營守備第五煜河州鎭　西因營　總叚仕元俱進省委署循化同知葉克信　任缷任山丹縣知縣劉至順委辦新餉所差 
[嶺南官報]  
　　五月十三日藩轅　示昌化縣知縣缺委大挑試用知縣尹法霖署理永安縣馴　里司巡檢缺委試用道庫大使李鴻齡署理肇慶府經歴沈廷樞回本任部選恩平縣察景雲飭赴新任合　縣珠塲司巡檢缺以新海防遇缺先補巡檢松峻咨補陽春縣黄　灣巡檢缺以新海防遇缺先補用巡檢方桐咨補茂名縣梁赤司巡檢缺以舊海防捐納試用巡檢汪鴻晉咨補南海縣缺請以潮陽縣知縣裴景福調補番禺縣缺請以　甯縣知縣呂道象調補新安縣缺委候補知縣劉駿聲署埋吳川縣缺委候補通判榮動署　 
[金陵官報]  
　　五月十二日揚州保甲局候補道王澧到銷差並謝委調辦江西督銷局差儀棧鹽釐候補　龔盛際辭統領淮北緝私水陸等營副將鄧在庭叩謝首府王禀知考吏治知府桂殿華禀知到内河厘捐總巡差知府彭家騏由淮楊勸辦籌餉新捐回貴州候補同知王孔鑄奉貴州撫憲委解實收來寗正任常熟縣楊家騵靖江厘捐知縣董汝誠叩謝均到知縣劉思懃辭赴皖南茶釐差江甯縣孫禀知赴南鄉相驗回試用敎諭許振鵬到鈞　輪船　廷澍由瓜州回十三日通判鍾瀛知縣左扶周均察看縣丞鄧國獻巡檢喻良俊府經余高陞騐看均奉示知州保謙察看知縣多椲敎諭許振鵬均考試典史但　繼鹽大使黄人俊騐看均奉示正任南匯縣汪以誠奉蘇藩司牌示飭回本任叩謝知縣陳應綬奉委勸辦秦晉賑捐差陜西催餉委員丁憂知縣馬長　到奉陜西撫憲委催　蘇賑捐 
[蘇垣官報]  
　　五月十六日太湖同知程禀辭長洲縣蘇禀知下鄉勘地知縣洪冀昌禀知奉藩憲傳考甄别江蘇候補巡檢陳步青由奉賢差次回省在途次病故十七日藩轅牌示照得署吳縣主簿馬永釗年滿遺缺查有輪委到班之試用縣丞蔣家昌堪以委署又署婁縣小徵司巡檢丁憲顔署事年滿遺缺查有分缺先巡檢吳恩福又靖江縣典史瑞成業經飭赴元和縣典史調任所遺員缺查有試用巡檢高元鑑均堪以輪委署理分省補用道郭熙光通知赴涇巷橋滸關等處查辦膏捐回知府勞乃寛禀辭回滬同知馮汝禧由滬公幹回知縣沈祖燕禀辭赴寶山會算交代巡檢陳起禀知交缷崑山縣石浦司巡檢事回臬轅牌示照得候補同通州縣直隸州州同州判各員月課定於十九日在道前街考試十八日候選道郭熙光禀知赴本瀆横涇等處查辦膏捐長洲縣蘇禀知下鄉勘地回同知張家瑞由金陵回知州洪爾振知縣曾程禀謝奉委發審局差許文澹禀辭赴奉金會查膏捐差　問翁璞由滬回府經歴許之琛由揚州來 
[維揚官報]  
　　五月初五日各官禀賀新授徐州府羅太守章過揚吳分轉用賓由舊港來初六日龍分轉澤鈞由淮北來揚石港場金𪙉尹上迪禀辭赴任白大令承頤委城外總巡差趙大令嗣鼎委瓜濠總巡差初七日劉𪙉尹保鴻銷南京餉葉𪙉尹祖泰辭回四浦周𪙉尹如瀛銷泰州南門差方𪙉尹秉鈞委白塔河卡 
 
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴安徽巡撫臣王之春跪奏爲皖省添募湘淮各營成車日期起支糧餉曁舊存各營酌加薪餉以勵軍心恭摺具陳仰乞聖鑒事竊上年津沽釁起外侮内訌皖省長江中貫防務萬緊經臣先後奏明招募武衛楚軍十五營又調派入衛臣營營務處親兵半營共計勇丁七千七百五十名應支餉項查照湘軍舊章略爲變通酌量增减先行開摺咨部又添募定安步隊三營馬隊一起精捷步隊三營卓勝步隊四營馬隊一起威靖步隊一營皖北營務處親兵一營以及水師等營添募水勇共計兵勇四千二百六十二名分紥省城皖南北等處節節嚴防皖營餉章較輕際此防務吃緊經臣飭將新舊各營一律酌加月餉以勵士心於募勇籌餉摺内陳明查添募武衛楚軍前後左右中五營並副五營以及入衛營務處親兵半營均自光緒二十六年六月初一成軍之日起支糧餉正五營於七月初一成軍之日起支糧餉定安步隊三營馬隊一起於六月十四成軍之日起支糧餉精捷步隊三營於六月初四成軍之日起支糧餉卓勝步隊四營馬隊一起於六月十六成軍之日起支糧餉威靖步隊一營皖北營務處親兵一營均於六月十六成軍之日起支糧餉嗣准行在戶部咨開皖北添募武衛楚軍營勇仿照湘餉略爲變通查摺開營官薪費什長親兵護勇長夫未出防伙勇支數均與成案符合或略有减少應准照及哨官每員月支銀十八兩計多支銀九兩哨長每名月支銀九兩計多支銀三兩出防伙勇每名月支銀三兩六錢計多支銀三錢碍難核准又柴草銀一百六十兩原爲湘章所無惟光緒二十年榆關前敵各營暫時加給旋經停支此項未便議加以上四欵應令如數删核以節糜費等因當以所募楚軍扼要駐紥晝夜巡防並派隊入衛遠道馳驅艱苦逾常各營餉照湘軍章程略爲變通内或有减少或有加增官哨長每員名月支餉項雖照湘軍營制定章略爲加增而援照四川練軍餉章不甚軒輊且别項减少挹彼注兹所多亦屬無幾應請仍照原數准銷至出防各營與留防各營情形又有不同所以前定變通餉章出防各營略增伙勇月餉並援照二十年榆關前敵各營另給柴草一欵旣准部咨飭令核删自應遵將出防伙勇加餉自奉文之日停給其出防各營柴草銀兩除由兩江督臣劉坤一咨調駐防江南揚州武衛楚軍副五營並自奉文之日止遵照一律停給外所有入衛各營仍請照案加給以示體恤經臣咨部查照各在案兹據督辦支應總局兼報銷局布政使湯壽銘將新募湘淮各軍餉章曁舊存練防各營加餉起支各日期開具清單詳請奏咨立案並據聲明各營應需軍火軍裝及一切製造等項因防務緊急需用較多未能按照皖省舊章科計容俟事竣再行查明數目開單詳咨造册請銷以昭核實等情前來除將送到清單咨部外理合恭摺具陳伏乞皇太后皇上聖鑒敕部查照施行謹奏四月十一日奉硃批該部知道欽此 
　　王之春片再准兩江督臣轉准北京戶部電開部庫放欵支絀萬分安省本年應解漕折銀兩轉飭儘數陸續解滬設法匯京以濟急需等因當經行司籌解去後兹據布政使湯壽銘詳稱遵查安徽省徵存節年漕折前因北事戒嚴募勇辦防餉項無出奏明由司督行挪墊另籌歸還前奉電催遵卽在於光緒二十六年新漕項下籌足庫平銀二萬兩發交號商合盛元領匯解赴江海關道兌收匯京濟用等情详請奏咨前來臣覆核無異除咨部查照外謹附片具陳伏乞聖鑒謹奏四月十一日奉硃批戶部知道欽此 
　　王之春片再安徽省徵收土藥稅釐前准行在戶部電查徵存銀兩當卽行司遵照去後兹據布政司湯壽銘詳稱安省經徵土藥稅釐銀兩業已解至光緒二十五年止清欵在安奉飭前因所有徵存二十六年分土藥稅釐庫平銀一萬五千二百一兩零自應如數起解以清庫欵除飭委候補知縣陳守先領解前赴行在戶部交　外詳請奏咨等情前來臣覆覈無異除咨部查照外理合附片陳明伏乞聖鑒謹旨四月十一日奉硃批戶部知道欽此 
　　頭品頂戴安徽巡撫臣王之春跪奏爲請補知縣員缺遵照部章專摺補行奏明請旨飭部議覆恭摺仰祈聖鑒事竊准吏部咨行自七月前後各省所出大小各缺應歸外補該督撫務將因何出缺　由分别應奏應咨照例揀選合例人員請補其應行題補之件應照現時奏准新章暫行改題爲奏俟回鑾後仍照舊制辦理等因通行到臣除應咨各缺另行查辦外卷查安徽桐城縣知縣龍賡言調補靈璧縣知縣遺缺經部議覆於光緒二十六年三月十五日奉旨坐二十日行文按安徽照限减半計算應扣至四月十七日接到部文之日作爲開缺日期歸二十六年四月分截缺係屬題缺毋庸掣籖應卽遴員請補當據藩臬兩司查有同知銜卽用知縣王從　堪以請補詳經臣於閏八月十五日加考會核具題未准　覆在案兹奉新章應行補奏當經飭據藩臬兩司查明補造清册詳送前來臣復查例載知縣應題缺出俱先儘候補正途人員請補又進士卽用知縣如遇應題應調缺出亦准先儘酌量補用各等語今桐城縣知縣係衝繁難題要缺例應先儘候補並進士卽有人員酌量題補兹查有同知銜即用知縣王從禮現年四十歲係河南省商邱縣人由廪生中式光緒已卯科本省鄉試舉人癸未科會試挑取國史館謄錄議叙知縣乙未科會試中式第二十五名貢士殿試三甲第六十八名進士引見奉旨以知縣卽用欽此簽掣奉天親老告近改掣安徽光緒二十二年八月二十四日領照十二月二十三日到省二十六年四月由安徽振捐局報捐同知升銜並奬叙花翎現署斯缺該員才具開展辦事結實以之請升桐城縣知縣實堪勝任與例亦符加蒙俞允該員由卽用知縣請補知縣銜缺相當毋庸送部引見除將履歴清册咨部查核外謹會同兩江總督臣劉坤一恭摺具陳伏乞皇太后皇上聖鑒敕部議覆施行謹奏四月十二日奉硃批吏部議奏欽此 
　　頭品頂戴革職留任調補河南巡撫奴才松壽跪奏爲恭報奴才抵豫接篆日期叩謝天恩仰祈聖鑒事竊奴才欽　恩命調補河南巡撫當經恭摺叩謝天恩遵於二月十二日恭請聖訓仰荷召見訓誨周詳莫名欽感三月初十日由西安起程二十七日行抵河南省城　　初一日准前任撫臣于陰霖將河南巡撫兼提督銜關防曁王命旗牌書籍文卷派委撫標中軍叅將玉壽代　　封府知府馬永修齎送前來奴才當卽恭設香案西向叩頭謝恩　領任事伏念奴才滿洲世僕知　庸愚備位封圻未有涓　之報疊膺聖命益深隕越之虞查河南綰轂中原毗連七省爲秦　重關之屏蔽當東南轉運之衝途凡捍衛邊防挽輸糧餉節物力以紓　困和民教以固　交在在均關緊要奴才惟有恪遵聖訓勉竭愚誠以期仰答高厚鴻慈於萬一所有到任接印日期並感激下忱除恭疏具　外謹　摺叩謝天恩再奴才順　勘騐回鑾　路所有自潼關至河陜等處各站行宫均已先期修治迤東至汴省一路奴才亦擬按站恭備駐蹕處所以免貽誤俟勘明後另行恭摺具奏沿途經過被旱地方以閱鄉懸爲最運靈寶縣陜州次之河南府及近省一帶亦久缺雨幸三月十六十九等日　後得獲甘霖將來秋禾有成可期補救合併陳明伏乞皇太后皇上聖鑒謹奏四月十二日奉硃批知道了欽此 
　　王之春片再署阜　縣知縣周啓運現經調省所遺員缺應卽委員往署以專責成兹查有郐城縣知縣蕭仁州　　糐詳循聲卓著堪以調　據藩臬兩司會詳請奏前來除檄飭遵照外謹會同兩江總督臣劉坤一附片具奏伏乞聖鑒再該員本任内並無承　已起四　　　合併陳明謹奏四月十二日奉硃批吏部知道欽此 
 
