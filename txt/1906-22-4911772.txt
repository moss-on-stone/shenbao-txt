# 1906 - 22 - 4911772

 

Page 1

 
 
   
 
 

Page 2

 
 
[上諭恭錄]  
　　十二月十七日奉上諭誠勳奏查明安徽被災各屬請分别緩徵錢糧一摺本年鳳台鳳陽等二十八州縣被水被旱秋禾收成均形歉薄若將應徵田賦照常徵收民力實有未逮加恩著照所請將被災各州縣分别輕重緩徵以紓民力該撫即刋刻謄黄遍行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道欽此同日奉 
　　上諭誠勳奏查明各屬秋禾歉收請分别徵緩漕糧一摺本年安徽省各屬被水被旱被風被虫田畝收成歉薄本日業經降旨將錢糧分别徵緩以示體恤若將應徵漕粮照常徵收民力仍有未逮加恩着照所請所有被災較重之泗州並舊虹鄉通境新舊漕糧同鳳台靈璧潁上定遠亳州五河壽州懐寗東流無爲銅陵當塗霍邱潛山宿松懐遠盰眙天長繁昌合肥廬江巢縣宿州阜陽等二十四州縣内除潛山宿松二縣光緒八年沙壓田畝無徵外其餘同鳳台等州縣勘不成災保内歉收田畝應徵新漕及光緒十四年至三十年災緩舊欠漕米均著分别緩徵以紓民力餘著照所議辦理該撫卽刋刻謄黄並將各該州縣區圖村莊分晰徵緩詳細刋明徧行曉諭務使實惠均霑毋任吏胥舞弊用副軫念民艱至意該部知道欽此同日奉 
　　上諭張之洞奏勘明湖北各屬被淹受旱輕重情形請分别蠲緩新舊錢糧漕南銀米等項開單呈覽一摺湖北本年春雨連綿江漢湖水泛漲官民隄垸多有潰决山嶺高地又以灌溉爲難間受乾旱若將應徵錢糧漕米等項照常徵收民力實有未逮加恩著照所請將被災之公安等各廳州縣村莊應徵新賦錢粮漕等項並波原緩節年銀米酌量輕重情形分别蠲緩以紓民力該督卽按照單開詳細數目刋刻謄黄徧行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道欽此二十日奉 
　　上諭趙爾巽奏奉省民困未蘇請將民欠未完各項糧租概予豁免一摺奉天地方頻年兵燹迭遇偏災前經降旨將被兵各路村屯應徵各項糧租准予豁免茲據奏稱未經被兵之處失業流亡輟耕遷避者尚復不少若將節年民欠一併催徵民力實有未逮加恩著照所請所有盛京内務府並各旗界曁各府廳州縣應徵三十年以前民欠未完各項糧租著概予豁免已徵在官者毋庸留抵本年如有花户流亡地畞未經播種者均准查明豁免至昌圖府及所屬州縣各蒙旗並著理藩院轉飭免徵三十年以前地租以蘇民困該將軍卽刋刻謄黄徧行曉諭務使實惠均沾毋任吏胥舞弊用副朝廷軫念災黎至意該部知道欽此 
[電傳諭旨]  
　　十二月念六日奉上諭呂海寰着畱辦商約事宜兵部尚書著徐世昌兼署欽此同日奉 
　　上諭學部左侍郎著張仁黼調補張亨嘉補授兵部右侍郎欽此同日奉 
旨鑲白旗漢軍副都統著薩廉署理欽此二十七日奉 
上諭都察院左副都御史著陳兆文補授欽此同日奉 
上諭奉天錦州府知府員缺着王人文調補方培愷著補授廣西南寗府知府欽此同日奉 
　　旨理藩院代奏章嘉呼圖克圖呈請照例前輦賞用貂皮坐褥九龍黄傘一摺章嘉呼圖克圖加恩著賞用貂皮坐褥並着賞還九龍黄傘仍在嵩祝寺供奉欽此同日奉 
　　上諭陳兆文現出學差都察院左副都御史著楊佩璋署理欽此三十二年正月初一日奉 
　　上諭上年順天直隷各屬被灾地方業經分别蠲緩糧租小民諒可不致失所惟念今春靑黄不接之時民力未免口口加恩着將被灾歉收之武淸等州縣各村莊應征本年春賦地本錢糧等項並原緩光緒世一年及本年地丁錢糧等項分别緩至本年麥秋後及秋後起征其坐落武淸天津二縣地方之淸河廳等葦漁課納糧地租並歸入該二縣灾歉村莊一律辦理以紓民力該督卽將原奏所開詳細數目刋刻謄黄徧行曉諭務使實惠均沾毋任吏胥舞弊用副廷履端布闓嘉惠畿疆之至意該部即遵諭行欽此 
[電傳宫門抄]  
　　十二月二十六日召見軍機蒙古王公○二十七日召見軍機多爾濟帕勒穆○二十八日召見軍機貢桑訥爲布 
[論今年之新希望]  
　　人當少年之時前途之希望多故恒歡迎新年之來至已過中年之人則半生所經歷之事失望者必多一遇物換星移之候不勝攄懐舊之感而無踴躍進取之心是同一新年也而人之感情異焉由其所處之境不同故耳惟國亦然新興之國氣象勃然進步之速月異而歲不同故一遇新年必有幾多可賀之事所以振興國民之氣而一新其耳目者將於是乎在至老大之國則奄奄一息廻顧已往之事多閱一年之歷史則多受一年之屈辱往者旣不可悔來日又復 
 
 
 

Page 3

 
 
大難又何新年之足樂乎近人以爲中國之新年非可賀而可弔誠慨乎其言之也 
　　雖然人之老年與少年非必由於其年齡之大小而别也世固有老年而精神猶壯者况國家雖爲有機體物而其老大與否全視其國中上下之精神以爲斷而非如人之軀殻之不可返老爲少也中國蒙老大帝國之誚已久矣近者激刺於外患之日近上自朝廷下至國民均有發憤自强之意雖未見有所大改革而期望中國之深者已刮目而以少年中國相待矣夫中國而誠少年也則前途之希望正多新年之來以少年之心理衡之誠有大可賀者我亦何忍老大我中國而使我國民絶前途之希望索索無生氣以過此新年乎則試置中國於少年之境而臚舉今年之新希望於下 
　　一曰希望新憲法之成立也立憲民權之說在十年以前目爲邪說誣民無敢陳之於朝廷者自日俄一戰之後而立憲專制兩政體之勝負遂分明逹之大臣始交章以立憲爲請遂有派五大臣出洋考察各國政治之命又設考察政治館於京師朝廷之垂意於此已可概見惟此舉不過立憲之朕兆耳五大臣考察後回國當在今年故憲致之成立與否實於今年卜之卽中國前途之存亡亦於今年判之則我國民對於此事之希望爲何如也 
　　一曰希望新敎育之進步也數年以來雖明詔廣設學堂而成效殊鮮者以學部未有專官所以董率督責之者無其方也去年新立學部諸事草創已迫歳暮未及有所設施故學部之新制度必將於今年頒發前定學堂章程之缺點如小學之重讀經卒業之奬以進身視學官之責成未定强迫敎育之方法未施敎科無細目敎育無宗旨皆有待於新學制之改正故今年一年之中關於敎育之進步者咸將於新立之學部是賴則我國民對於此事之希望爲何如也 
　　一曰希望新刑事之頒布也中國刑法之酷烈沿之者數千年自與文明各國相交涉而後感其不便去年命大臣修訂新例固已解苛除嬈深得恤刑之意矣然裁判之制度未定民法刑法之條例未分讞訊無陪審之員良民有長跪之累故雖除斬梟廢笞杖而民之以訟事爲苦者猶昔也聞修律大臣已定各種新例將於今年宣布而上海會審公堂一案適發於去年之冬其足以促刑律之改良而要求治外法權之廢棄者成將於今年兆其始基則我國民對於此事之希望又何如也 
　　一曰希望新軍制之成立也北洋練軍旣有成效於是徵兵之制南洋亦仿行之蘇省之徵兵將於今年成隊雖國民敎育未經普及有軍國民資格者尚鮮其人然模仿他人之事大抵先有形式而後可求其精神如舊日之訓練形式且無之遑論精神矣今誠以北洋練兵之制推行於南方各省取法日本師團之制分全國之兵爲數十大鎭然後加以精神上之訓練亦隱然可収虎豹在山之勢矣則我國民對於此事之希望又何如也 
　　以上四事爲今世界各國所恃以成立之要素咸爲我國所缺乏而於去年始發現其萌芽者發榮而滋長之則有待夫今年然則丙午年之歷史將來必爲中國留大紀念之一年蓋可預决者我少年中國之國民於今年前途之希望若是其多且大則安得不歡忻鼓舞而歡迎今日之新年也乎 
[本館接到澤尚李三大臣行抵東京并遞國書傳電]  
　　十二月二十九日亥刻到東京專電云澤尚李三大臣在西京名古屋住四日二十八日抵東京東鄉大隈尾崎等來迎住芝離室定期元旦呈遞國書 
[本館接到日本議會定期開議專電]  
　　十二月二十七日戍刻到東京專電云從明日始日本帝國議會開議 
[皇上慶賀皇太后表文京師]  
　　子皇帝臣（御名）誠懽誠忭稽首頓首上言臣聞歲轉龍杓五緯叶珠囊之度春回鑾掖三辰增彩仗之輝覲蘭殿以承歡恩光咫尺企萱闡而祝嘏景祜駢蕃萬福攸同四方來賀欽惟慈禧端佑康頤昭豫莊誠壽恭欽獻崇熙皇太后陛下德昭雍穆性備中和徽音式於庭闡懿範垂諸家國允符地道克享天心茲當鳳紀初更鴻庥敬迓萃冠裳於九陸率臣民而共戴尊親集琛晝於萬邦合中外而同登仁壽祥凝禁禦喜溢寰瀛伏願茂祉彌增崇祺益篤時調玉琯祈年符豐豫之占慶衍璇宫介福上升恒之頌臣曷勝踴躍懽忭之至謹奉表稱賀以聞（母） 
[互換中日滿洲條約]  
　　乙已十二月二十九日北京電云中日滿洲條約已於今日在此處批准互換譯元日字林報 
[英使與外部磋商上海會審案北京]  
　　英國駐京薩史因上海會審公堂一案與外部磋議三條如下（一）英國將邀求賠款之議收回作廢（一）中國女犯收畱於會審公堂女牢但工部局時常考查女牢規模（三）英國副領事德爲門君仍充洋讞員（閏） 
[外務部與德使密商事件北京]  
　　日前外務部大臣與德使會議多時聞因膠澳撤兵後請中國允許要求各欵並於滿洲開埠後德國亦應揀派領事分駐以維商務當經外部核其不合各欵峻詞拒駁惟議時極爲秘密故無從探悉其底藴也（甘） 
[政府對於威海衛之意見]  
　　北京電云現在英國雖尚有續租威海衛之意嚮而中國大吏之意見咸以日本已允收受淸國海軍畱學生代爲養成將來海軍必可再興故英國所租之威海衛今後必須收回以作軍港此事須待實行云譯大阪朝日新聞 
[政府擬卽擴張滿洲電信]  
　　北京電云淸國政府近以擴張滿洲之通信機關爲目的故日前北京電報局總辦派遣幹員前往調查以便開辦譯大阪朝日新聞 
 
 

Page 4

 
 
[華人與美商礦務之交涉吉林]  
　　吉林琿春府屬蜂蜜溝附近二道溝金礦爲著名佳礦苗脈旣厚金色亦佳前經華商戴某集資開採出金頗旺嗣以所用非人又以日俄事起遂致停辦現聞此礦已由彼處礦務局總辦程子靑别駕光地來滬招攬以四萬金擬歸美國商人開採而其名則華洋合辦並聞四萬金内程總辦獨得其半山主戴某得一萬金介紹人蕭某得五千金其餘五千爲將來内外運動之費該礦合同不日卽須簽字（似） 
[請阻俄商擅開晉礦北京]  
　　日前晉撫電告外部有俄商葉密德謀開平定州煤鐵各礦茲聞外部又據晉撫電稱俄商葉密德已率同礦師多人赴該處採挖礦苗插立標誌向阻不理務請照會俄使速電阻止（吕） 
[紀留學生開學上課情形日本]  
　　東京函云陽歷一月十五號（十二月二十一日）由駐日楊使介紹各學校一律開學法政二三班到校人數較前不甚參差四班政治部本有二百餘人是日上課者亦尚有百餘人由梅校長訓示一番并述中東同種親睦之誼與其設立此校冀望中國前途之盛意云（謂） 
[廣東紳商致上海廣肇公所電]  
　　廣肇公所列董鈞鑒粤漢路事向定招股商辦十八日官紳商會議岑督主官辦苛加雜捐紳商不願岑怒夜捕全省代表黎紳國廉叅革梁紳慶桂辱衊粤人全省大憤廿七示粤盗充斥皆由紳士包庇通飭三十縣限一月内將一局之紳一鄉之正一邦之望無論巨室豪紳如有劣跡禀報懲辦等語顯係有意羅織將興大獄現衆情洶洶倘或激變勢難遏止乞電京軍機商部援救免全粤塗炭乞速電廣東紳耆應騤等曁七十二行商公啟艷（謂） 
[廣肇公所復電]  
　　電悉卽據情轉達仍望函詳惟切勿罷市暴致難收拾冬　（謂） 
[三記粤東官紳衝突事廣東]  
　　十八晚一點鐘番禺柴令奉岑督面命協同巡警南路正局委員拘黎紳國廉回局聞黎紳係在西關興賢坊居住是時適黎紳未睡出見柴令該令云奉岑督令拿人黎紳欲乘輿往柴令不許要黎紳步行黎紳云步行則不往除非拈鎖練來鎖耳於是柴令喝兵丁數人扛起而往至南路正局黎紳至局後不食不睡茶水涓滴不入口十八至十九該局不准人探望黎紳二十日中協奉臬司命到見黎紳勸其回家而黎紳不肯行是日黎紳亦茶水涓滴不入口二十日該局准人來往探望二十下午城中各紳約有數十人一齊同到南路正局見黎紳均勸其必須飮食爲是伊亦堅執如故各紳又再力勸云此係公事自有公論何必自已傷殘身體伊見衆紳苦苦力勸始飮牛奶一蛊現聞紳界商界學界均動公憤云因各界聞得是晚拘黎紳時百般凌辱雖辦重犯亦無是慘劇皆由横紋柴之督令暗無天日又粤省紳商於昨日集廣府學明倫堂今日復集宴公街總商會商議以伸公理云自集議籌辦鐵路官紳衝突後經將黎紳看管各紳界商界大爲不平現總商會發出傳單於念一日集府明倫堂念二日集總商會籌議善法代黎紳鳴寃云訪事查電局經奉封禁凡商民電北京及各省者均須逐細譯看必與此事絶無關涉方肯代電彼以爲如此辦法壓抑粤人於勢力圈中集議亦無奈之何也念一日因黎紳被逮事在廣府學宫明倫堂集議紳士到者數千人李紳肇沅亦到（昨云被逮係屬訛傳）門内門外不餘盈尺許應騤一到衆紳鼓掌歡迎許紳自言（高年耄弱向未能担任衆事今爲廣東全省命脈起見一息尚存不得不努力肩任此次定晉京請聖安面奏皇太后皇上陳明此事）言已旋卽入房安息蓋年老不任久言故也自後有所磋商皆伊子弟輩代爲傳說赴京面奏由許一力肩承餘事則由各紳同力担任卽由各紳簽字公認勸令各行商母得罷市致干要挾之名已派人赴港致北京數電力爭及由許紳公致鄧華熙力勸其出而襄辦以維大局云（謂） 
[上海道札公共租界會審委員文（爲變通刑章事）]  
　　爲札飭事光緒三十一年十二月二十五日奉督憲電諭接刑部漾電貴署督眞電變通上海會審公堂刑章經外務部呈遞奉旨刑部速議奏欽此本部酌擬差帶取保並公堂暫押取保交縣管束三項照辦惟笞罪改押公堂杖罪改爲監禁二等各按笞杖實數作爲押禁日期未免過重查奏定章程無力完納罰金一兩折作工四日以次遞加至十五両折作工六十日而止今應按照原定折爲作工日期分加代以押禁又稱女犯罪輕者交親族或薦保管東如拐帶誑騙之案訂明管押日期以十日及百日爲限等語本部查照婦女贖罪新章分别辦理至跪聽判詞一節旣請准免長跪聽審定案判詞亦應免其跪聽以歸一律等因本月二十日奏奉旨依議欽此現已行文謹擇要先達刑部漾云俟部文到通行外望札廨員遵照等因奉此除俟奉文再轉行外合先札飭札到該員卽便遵照毋違此札（之） 
[德社會黨開選舉議會]  
　　乙已十二月二十八日倫敦路透電云德國社會黨於昨日在柏林舉行選舉議會時異常安靖計各城鎭所開之之計有九十二處二十七日柏林電云明日此處之社會黨將有會議有八十處商酌反對普魯斯選舉規例之方法警察曾警勸人民使勿生越分之舉並竭力保守治安譯乙巳十二月二十八日文匯報 
[非利賓有售日本之說]  
　　乙巳十二月三十日倫敦路透電云美國紐約謡傳美國簡放之頭等公使魯克拉愛脫君在日本東京商議將非利賓羣島售與日本美政府深以爲憂譯元旦日字林報 
[英國選舉情形]  
　　乙巳十二月三十日倫敦路透電云普通選舉開始迄今已選得議員五百三十二人計自由黨二百九十四人工黨二十六人國民黨七十九人社會黨一百二十三人譯元旦日字林報 
[贈報誌謝]  
　　昨承商務印書館惠贈去年東方雜志第十一第十二兩期立論切實取材豐富報界中特色也又承孫鏡湖司馬贈衛生學報第一册凡有關衛生之事搜採頗稱美備特書數語以誌謝忱（頓） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　貨捐局總辦鐵松岩太守於日内赴蘇恭賀各大憲年禱○蘇松太道袁觀察昨日上午命駕赴製造局及滬南總工程局海運局等答賀新禧(齊) 
[元日朝賀]  
　　滬道袁觀察於元旦日黎明將率同營縣各官齊詣萬壽宫行朝賀禮（君） 
[各官團拜志盛]  
　　新正初二日上午十點鐘滬上印委各官曁輪電鐵路各總辦委員都計一百五十餘員齊集滬西張氏味蒓園行團拜禮英法兩讞員亦在其列（忠） 
[縣差發回]  
　　上海縣差丁照榮去歲因劉錦松謀斃王錫堂案内牽涉解府訊究已志前報刻奉松府戚太守訊供之下交差到由以便隨時傳訊（事） 
[札飭循例救護月食]  
　　去歲本縣汪大令奉松府戚札准藩司札内開江寗省光緒三十二年正月十六甲申望月食本省十六分三十六秒初虧未初三刻三分食旣未正三刻三分食甚申初二刻八分申光中正一刻十三分在地平下月出地平酉初一刻七分帶食一分六秒復圓酉初一刻十三分應循例一體救護云（事） 
[飭查流氓乘間肇事]  
　　去臘上海道袁觀察函致公共公廨畧謂聞有浦東流氓意欲乘間混入租界肇事等因讞員關司馬因密告捕房捕頭特於元旦淸晨派探陳錦標至浦東查訪當由該探往洋涇八埭頭一帶詳加察訪並無其事隨卽回禀捕頭銷差（力） 
[加成禀認石捐]  
　　淞滬厘捐督辦陳亦漁觀察去歲據職商方安榮到局禀稱願照前認出口石船捐之葉受祿加認一成貝禀承認等情觀察批飭船局核議貝復（曰） 
[嚴拿遊匪地痞]  
　　上海道袁觀察去臘歲杪訪有外來遊匪勾結本地痞棍潛匿新閘及曹家渡等處欲圖滋事并有匿名揭帖情事因飭水陸防營嚴密查拿並照會租界値年領袖領事飭捕房一體協緝并出示曉諭如有拒捕格殺勿論云（力） 
[火警補志]  
　　去臘小除夕下午四點一刻鐘英界河南路同益泰紙店失愼延燒左右鄰上元麫館德壽壽器鋪萬順船局永嘉興號等共屋八幢○元旦夜二點鐘英界胡家宅小花園福祿居天津酒館又肇焚如延燒貼鄰烟館及雉妓院後面披屋六間○去臘二十五夜十一下鐘大碼頭德昌銅錫店後面作場内不戒於火焚去樓面三間當由皮帶車救熄○閘北東首江北人所居草棚内去臘二十六夜黄昏後有李三因與其妻爭閙潑倒火油燈起火共燬草屋數十間始息李竟葬身火窟亦可慘矣（合） 
[招認幼女]  
　　幼女孫順琴去臘底在美租界迷路由包探顧福其帶入捕房捕頭著送公廨安插値日差詢悉該女被翁姑訓責後逸出隨卽禀知關司馬著交官媒看管出示招人認領（當） 
[總工程局定期開訊]  
　　滬南總工程局正裁判官孫耳山明府副裁判官陳良玉二尹定於新正初五日開堂訊案（尺） 
[公共公廨定期開訊]  
　　公共租界會審公堂於去臘大除夕停訊後茲悉定期新正月初七日卽禮拜三開堂判案（當） 
[派探嚴查匪類]  
　　英租界各捕房自去年臘底與新年以來投報被流氓攔路攫物行兇之案甚多是以捕頭於前晚起派出中西包探在租界僻靜處通宵達旦嚴密查拿務獲解辦（孝） 
[槍斃傷馬]  
　　去臘二十八日有公和馬房逃馬一頭至北四川路倒地由五百九十九號捕馳報捕房捕頭往騐馬足已斷當將洋槍擊斃後飭傳馬房主舁回掩埋（斯） 
[縣尊禁賭]  
　　昨日上海縣汪大令以新正三日已過飭差傳諭居民不得再行聚賭如違拿辦不貸（嚴） 
[禀准退辦樹木認捐]  
　　南市樹木捐局由木業董事每年認繳捐錢五萬一千串按月匀繳去歲因收數歉薄禀准淞滬釐捐督辦陳觀察批示於今正爲始仍歸樹木捐局委員魏明府自行辦理木董准其退認刻已出示曉諭矣（璧） 
[道路不淸]  
　　淸道自歸總工程局辦理後一切尅扣工食之弊截然一淸誦聲載道惟客臘底滬城各道傾棄垃圾狼籍滿地小街更甚各挑夫因乏人督責相率玩公絶不顧問行人往來如織嘖有煩言通嘆地方自治之難而謂官辦之彼善於此（謂） 
[押犯病斃]  
　　陳阿生因犯案禁押西牢旋因患病送同仁醫院求治無效至去臘二十七夜斃命當由醫生知照捕房飭傅家屬棺殮（之） 
[法租界禁賭]  
　　法租界今歲賭禁綦嚴惟元旦日捕頭館順輿情准予弛禁至初二日傍晚卽飭包探沿途巡緝如有賭攤未收著卽傳諭一律禁止（臨） 
[遴選總巡捕頭]  
　　法捕房總巡捕頭克賴美君自病故後所有日行公事由謝副捕頭暫行庖代茲悉本埠總巡一差已由法國駐京公使遴選天津防營某弁接辦大約日内卽可抵埠矣（深） 
[法租界盗案]  
　　法界褚家橋施長源米店去臘二十六夜突來匪徒二十餘人明火執仗擁入内室任意劫物店主大聲喊救被匪用利刃連刺數下而逸翌日據情投報捕房捕頭飭探嚴行跴緝當塲拿獲盗黨三人送入捕房押候堂期解請嚴辦（夙） 
[美租界盗案]  
　　去臘二十六日晚美租界附近三十二保十五圖鄉民吳姓家被盗匪多人明火執仗刦去衣箱首飾等物贓値甚鉅當由事主投該處巡局報緝局員隨飭差保嚴拿究辦（如） 
[劫案卽破]  
　　江北人陳大興夥同顧大來徐三王裕德謝春元等於去臘二十六夜各持手槍單刀擁至义袋角西北鄉間用石撞開鄉人葉良亭家大門搶去衣飾銀洋等物蜂擁出門行至馬路被六百八十號捕將陳拿獲搜出綢裙等件由包探郡仁初解至公廨請訊代理襄讞孫耳三大令嚴詰之下供認不諱因失主並未報縣大令判發押西牢二十年示儆贜給葉領（力） 
[控案注銷二則]  
　　去臘二百十一號華捕英阿榮等十三名投公廨環控培昌馬車行馬夫胡和尚卽三和尚乘罷市時持斧率衆奔入捕房開牢縱火等情經中西官迭訊各供已詳本報嗣奉讞員關司馬會同美繙譯安立德君判下堂諭以各華捕所供毫無實據且供詞諸多不實判卽將案注銷胡和尚當堂開釋仍候照會總巡秉公酌辦○婦人徐石氏控翁徐惠吉姑徐金氏及徐錦堂史徐氏顧徐氏等逼娼行兇一案屢詳本報客臘經代理襄讞孫大令會同英副領事復訊以徐石氏所控無憑判將控案註銷徐惠吉等五人開釋徐石氏未便交母家領回著發棲流女所留養（當） 
[覆訊購地糾葛案]  
　　通和洋行控地販尤子鈞雷吉安等售地糾董經中西官會訊各情均詳本報去臘二十六日復經英副領事蒞廨會同代理襄讞委員孫耳三明府覆訊原告扣文帮辦費烈律師聲稱此案往會文局抄信躭延日久今信已抄到請飭被告閱看若照信内之語似乎此地不在升科局出示召賣之内應請察奪被告哈華托帮辦律師麥克魯稱此信係道憲與升科局之信總之原告必須執有確實憑據方可作証所稱哄騙一節乃由地主吳子良即吳三觀托尤升科但被告照升科局出示所買當時出銀一千兩計地九分一釐九毫且有道批此地係吳子良充公之物故請堂上將案註銷中西官互商之下着原被一併退去候再覆訊（當） 
[上海縣案補錄]  
　　李葛氏查悉毆傷伊夫及次子身死之兇犯李繼昉逃避在申訴由捕役拘拿到縣於去臘廿八晚奉汪大令提訊民供台州臨海人長子永華次名永桂廿四年丈夫被堂兄李繼昉糾領二百餘人毆傷吐血而斃至廿八年次子亦被攤昉打死雖在原籍控告兇手未獲今幸拘案求請嚴辦質之李繼昉供本年八月 
 
 

Page 10

 
 
來申在報關行爲夥葛氏與姑董氏不睦廿六年曾被　氏控忤廿入年葛氏將董氏逐出董氏無錢使用欲賣田地又被葛氏霸阻董氏曾邀李迪世崔其居等與其夫李運世械鬥葛氏亦糾土兵李忠修等對敵小的代董氏至臨海縣及杭垣禀控不料董氏旋即病故葛氏即控小的正兇乞鑒大令以案關數命判將繼防收押葛氏速回臨海縣禀請備文關提歸案訊辦○信豐絲棧股東田玉如將棧單抵押莊銀三萬餘兩延不回贖被控管押大令飭提合股之朱兆福質訊朱供該棧前與田玉如各得四股至二十九年因虧本拆去棧單係田抵押聞有生大等帳欵可收實少銀一萬餘兩大令判田交的保速卽收帳淸理○褚貞榮控朱阿敬拐佔姪媳亦奉訊究朱供朱貞榮之姪褚友根說合於十月間娶褚之姪媳爲繼室貞榮友根並地保褚錫根均經到場并由貞榮收去身價洋一百四十元有婚據呈電並非拐佔大令判原被交保著朱將該婦交案復訊察斷○西門外泰亨里居民馬云橋縱火圖賠保險由合衆公司禀請巡局拘送到縣奉汪大令研訊馬供失火時小的在外未歸不敢放火求恩大令判交保罰交洋一百元著將同居之陸銀水交案訊奪○專事唆訟之尹松園串押他人田單之魯寳生屢次滋事之馮志誠吳自新欠洋之王和林俱奉大令收押在案歲底經大令逐一訊斥判吳自新發改過局收押解均交保○高昌廟巡局函解張祿四扭控嚴少溪姦宿伊妻陳氏等情因汪大令在病假期内飭送警察總局委馬午橋叅軍代訊張供昨夜歸家見嚴與陳氏同臥床上故卽扭局解案今查陳氏處有洋二百四十元又金銀首飾俱已空諸所有顯係被嚴誆騙求辦陳氏供被觀音菴丁老婦勾誘與嚴初次犯姦又被丁婦陸續借去洋一百元首飾借於外甥喜事所用嚴供在陸家洪米店爲夥並不與氏姦宿叅軍以姦所獲奸何得狡賴判陳氏掌頰四十下交張具領嚴掌二十下交保候示（敬） 
[總工程局事畧]  
　　滬南總工程局總董訪得新正數日往往有辦公人役向各賭攤需索賭規殊屬不合故即出示禁止並傳諭於初四起概禁賭博○總工程局於去臘發貼告示一道禁止潮惠會館一帶沿街擺設之西洋鏡淫畫並諭巡士限一日内悉數驅盡如敢抗違一經察出定卽嚴辦○華盛香烟公司去臘投總工程局禀稱擬在境内雇工兜售香烟及沿街貼招等情奉批據禀已悉所請沿街貼招改用木質尚屬可行惟須認明向係貼招之處始能貼釘否則恐滋事端至雇用小工廿名沿街兜攬香烟似非生意之道况本局整頓商務禁用兜攬之人如該公司不遵禀批任意雇用一經巡士拘拿定以違章科罰不貸○朱義弟向新北門内通有利彩票店購買浙江副票頭彩因少收洋三百三十元屢索無著控經總工程局訊斷限交充作善舉在案嗣經彩票店主李正才投局苦求原告旋亦投稱李實無力故由總董改批繳洋二百元充作勤生院經費李遵即繳案釋出○去臘廿七晚董家渡朱姓之馬夫胡阿高與同業飮酒過醉口角二十號巡士莊鶴卿喝阻不理反與爲難當吹號呌拘拿詎被拔至馬房關鎖任意毆打並將髮辮剪去由十三號巡士投報總工程局立派巡長等往拘胡及吳士良吳四林陳忠源王阿三陳新之到案由副裁判官陳二尹提訊察得莊傷勢甚重判胡等各責手心四百下代延傷科醫治並補提爲首之秦阿順陳阿標併究（尺） 
[局事瑣記]  
　　總工程局紳董去歲准米麥業司董呈稱滬城邑廟東轅門口所設更舍有碍行人等語故即轉函警察東局郁二尹設法擇地遷設○警察東局郁二尹於元旦日巡至邑廟見有被人擁跌失散之迷路小孩五六人逐一扶起分别安揷○昨日午後有某號落差警察巡士至小東門内海防署前與前姘著名流氓開泰之某蕩婦所設賭攤不知因何起釁該蕩婦以搶洋爲言扭住痛毆後由警察東局上差巡士到來一併拘局候訊○邑廟前萬全樓茶館本届新正擺設賭檯任令流氓聚賭以致時起爭論前日爲警察東局員郁二尹訪知立飭地甲傳諭停止（嚴） 
[補錄公共公廨早堂案]  
　　客臘公共公廨早堂訊至大除夕始至茲將二十六日以後所有要案補錄如下私鑄夾銅銀四開之醫生兪鑑波及其子兪桂芳並夥沈谷金任惟鎬等奉中西官訊明屬實判兪父子押西牢六年沈任各押西牢三年嗣因兪女張兪氏投案禀稱此項四開乃故夫所鑄與父無涉願代押禁讞員關司馬據情禀請道憲核示旋奉袁觀察批飭將兪等送縣按照新章擬絞監候罪名通詳察辦在案捕房因將兪鑑波等送案司馬商之德繙譯麥君飭承將道憲批示抄錄一分交麥君帶回外判兪等還押候會商送縣擬辦○西探碩目阿姆斯脫郎禀前者罷市所印傳單茲經查得係大經書局承印並不取資爲將該局股東周惟慶傳案請究質之周供此項傳單乃戈姓交來商人並不知悉旋有某敎士投稱周惟慶向來謹愼並不爲非請爲次保再行查拿托印之人司馬判交妥保候禀道憲核辦○德商禪臣洋人及克覺森等控福昌洋貨號東韓惠儀欠銀不還一案天福洋人投廨禀稱被韩欠洋二千零四十元坤華號談子豐供被韓欠貸洋九百餘元均求究追質之韓求請覔保出外料理並請將所開福昌號發封以免各債户來店搬貨司馬以控欠甚鉅判還押覔人銀並保之人再核○流氓龔彩章王才保陸金法等去冬乘閙事時搶取同興等衣莊衣服及鮮肉各物報由包探王長桂拘獲奉飭續拿著名流氓葛省卿卽張銀卿到案禀請道憲核示辦理已詳前報嗣由捕房將龔彩章等解案請示司馬判龔送上海縣訊辦葛省卿第三名還押捕房聽候道憲示奪（當） 
[英租界捕房事]  
　　去臘十二月二十六日晚八點餘鐘羽士巧生手持衣包在馬立師路遇流氓七八人攫去並用利器將馬手戮傷報由包探陳錦標拘入捕房押候解送公堂訊辦○江正元掩入天津路裕泰公綢莊竊各色綢料約値洋四百元亦爲包探陳錦標緝獲拘押候辦○王江升初二日至二馬路老彩文帽店攫帽一頂由探追獲解入捕房押候解究○元旦晚呂四福行至圓明園路突來流氓四人各執尖刀手槍攔住去路呂見大駭急將身畔之對時表與表練等給之始釋後由呂投報四馬路捕房請緝捕頭飭八十一號西探王阿巧前前往查緝（則） 
[美租界捕房事]  
　　桃源坊袁小明家婢女因煮茶磕翻火油燈焚傷面部手足由袁送入捕房轉送醫院求治○去臘二十七晚有甲乙二西兵在百老匯路互毆乙被甲用洋刀戳傷面部由五十八號印捕一并帶入捕房甲押候核辦乙送公濟醫院求治○去臘二十七晚馮李氏徐李氏至吳淞路九百六十一號屋向某氏索欠○著將同居曹月生酬神之碗盞擊碎由曹將二氏送入捕房各押丐牢三小時釋出○除夕有某西人之馬車溜韁至西華德路撞壞胡桂生顧明郎二車夫並撞傷老婦陳氏頭額由九十五號印捕將馬車扣住連同受傷人帶入捕頭著將馬車留下受傷三人一并送醫院求治（似） 
來函 
[留東衢州學生敬致衢州同鄉公函]  
　　同鄉諸君公鑒敬啓者吾郡中學堂總理鄭君鍔年近古稀作事糢糊吾郡内外學界均不公認已繕函請其自行告退明年承其乏者爲鄭君永禧此人接手初辦成效未著自當寛其歲月而責其奏功若接辦之初便蹈南宋賢士覆轍甚非桑梓之福也至前函請諸君子組織府學務處當時所舉諸君僕等原屬假定今由内外函商公舉毛君雲鵬詹君熙璩君濤聶君日培余君廷爕五人合辦（張君景衡出洋在即未便選舉）務請諸君子速即會議主撰學務章程盖吾郡學務早一日成立即吾郡學界早一日發達若議事則膠膠撓撓辦事則泄泄沓沓吾郡其不永遠淪于黑暗也幾希總之當今國家多事之秋非開誠布公羣策羣力於不怠必不能擴充敎育而齊唱凱歌社會通詮羣學肄言二書所言社會合羣進化之利益早爲諸君所樂聞諸君諸君合羣合羣以吾郡腐敗之學界出自諸君合羣之大力即不難有反動之一日僕等留學海外不禁九頓首以祝極函不周謹羣報端 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
擇要製備軍裝等項緣由理合繕具淸單恭摺具陳伏乞皇太后皇上聖鑒謹奏光緒三十一年八月二十六日具奏奉旨依議欽此謹將購製外城巡捕應用軍裝數目繕具淸單恭呈御覽計開灰色布警巡軍衣二十套每套銀二兩共四十兩灰色布長捕軍衣褲一千五百套每套銀一両一錢五分共一千七百二十五兩紅靑布警巡軍衣褲二千套每套銀二兩四錢共四十八兩紅靑布長捕軍衣褲一千五百套每套一兩五錢五分共二千三百二十五兩改作皮軍衣一千件每件一兩四錢三分共一千四百三十兩新作皮軍衣五百件每件四兩八錢共二千四百兩草帽一千五百頂每頂四錢九分共七百三十五兩官帽一千五百雙每雙一兩零五分共一千五百七十五兩皮帶一千五百根每根五錢二分共七百八十両桐帶扣一千五百個每個一錢三分共一千九十五兩捕繩一千五百根每根九分二釐三毫共一百三十八兩四錢五分笛子一千五百個每個五分共七十五兩册簿一千五百本每本五分共七十五兩鉛筆一千五百支每支一分八釐九毫共二十八兩三錢五分秋帽一千五百頂每頂六錢三分共九百四十五兩油帽罩一千五百個每個二錢三分共三百四十五兩油靴一千五百雙每雙一兩三錢五分共二千零二十五兩雨衣七百五十件每件一兩四錢五分共一千零八十七兩五錢雨帽七百五十頂每頂三錢共二百二十五兩雨套褲七百五十雙每雙四錢共三百兩氈衣七百五十件每件一兩八錢共一千三百五十兩氈帽七百五十頂每頂三錢四分共二百五十五兩共用銀一萬八千一百零二両三錢 
　　宫門抄十月二十九日理藩院光祿寺八旗兩翼値日理藩院引見十九名光祿寺一名鑲黄滿十六名正白蒙二名鑲白滿四名鑲白蒙九名内務府十五名奉宸苑十四名亨公假滿請安左孝同謝署順天府府丞恩植公續假十日禮部奏派行吉妃初祭大祭禮派出醇王順王召見軍機奎俊 
[兼署閩浙總督崇奏爲揀員請補知府員缺以資表率摺]  
　　尚書銜福州將軍兼署閩浙總督奴才崇善跪奏爲揀員請補知府員缺以資表率恭摺仰祈聖鑒事竊照建寗府知府謝啓華因人地不宜開缺另補於光緒三十一年六月初九日奉旨按奉旨後第五日行文閩省照限減半計算應扣至七月二十三日作爲出缺日期歸七月分截缺另行咨部所遺建甯府係選缺應卽遴員請補查定例各省道府如遇病故缺出先用候補班前一人次用候補本班一人又各省道府如奉旨命往或督撫題明畱於該省候補並引見發往原省以何項補用並著有勞績經該督撫保奏奉旨先儘補用遇缺卽補者無論題調選缺悉准該督撫酌量補用等語查閩省知府一項前出福寧府知府係第三咨選之缺業經奉部以曹垣選授在案茲所出建寧府知府係第一畱補之缺查閩省坐補原缺裁缺卽用廻避卽用畱省另補以及曾任實缺丁憂服滿曁鄭工新海防遇缺先舊海防本班先用卽用籌餉遇缺先遇缺各班知府均無人應以候補人員補授先儘特用之員請補查有特用知府高凌漢年四十三歲浙江山陰縣監生遵例報捐巡檢指分福建試用光緒十六年十月初九日領照到省捐升縣丞仍指福建補用於辦理船塢告成案内保以知縣仍留福建補用並加同知銜請咨赴部引見仍照回省准補沙縣知縣光緒二十九年十月二十七日到任旋經奏保幹濟賢員派充船政提調奉旨開缺以知府候補等因欽此據報於三十年六月十七日卸事飭往船政提調廠務嗣准部覆本應照例給咨送部引見因船政提調兼辦洋務事務繁重一時乏人更替奏准暫緩晉引該員德器宏深才猷卓越在閩曾任實缺知縣措置裕如政績確有可觀且在船政供差年久辦理洋務交涉尤能得其要領因應咸宜誠爲知府中傑出之員以之請補建寗府知府洵屬人缺相宜與例亦符合無仰懇天恩俯准以特用知府高凌漢補授建寧府知府實於吏治民生均有裨益如蒙兪允該員係特用知府請補知府銜缺相當仍俟奉部覆准再行併案給咨送部引見併免核計參罰據福建藩司周蓮臬司朱其煊會詳前來除咨部外謹恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
　　宫門抄十月三十日外務部欽天監侍衛處値日提督衙門引見四十名武備院四名莊王假滿請安溥良謝管理雍和宫事務恩王中堂因伊子謝署缺恩王國楨謝署太常寺卿恩河南知府羅維垣謝恩福建總兵孫道仁謝恩侍衛處奏派查驗箭枝派出阿王洵貝勒召見軍機羅維垣孫道仁 
[兼署閩浙總督崇奏爲認解練兵經費銀兩摺]  
　　尚書銜福州將軍兼管閩海關稅務兼署閩浙總督奴才宗室崇善跪奏爲認解練兵經費銀兩恭摺仰祈聖鑒事竊奴才准户部咨催各省練兵經費籌解足數等因當經奏明將閩海關常稅長平餘並諭禮褂諭等欵及節省養廉每年設籌銀二萬兩仍按二五八冬四個月分批報解業將二五両期銀兩恭摺奏報在案茲再就常稅長平餘等欵内提銀五千兩作爲閩海關提歸公欵解應光緒三十一年八月認解練兵餉需之欵填具文批發交號商源豐潤承領於八月初十日由閩起程限六十日到京解赴户部投納以備練兵要需除分咨查照外將閩海關提歸公欵認解練兵經費緣由謹恭摺具奏伏乞皇太后皇上聖鑒謹奏奉硃批練兵處户部知道欽此 
 
 

Page 16

 
 
　　宫門抄十一月初一日商部鑾儀衛鑲黄旗値日無引見吏部呈進月官卷召見軍機徐會灃 
[吏部等謹奏爲遵旨儀奏事光緒三十一年五月初二内閣具奏侍讀典籍等官升途太隘擬請量爲疏通摺]  
　　吏部謹奏爲遵旨議奏事光緒三十一年五月初二日内閣具奏侍讀典籍等官升途太隘擬請量爲疏通一摺奉硃批吏部議奏欽此欽遵知照到部查原奏内開查會典内所載臣衙門職掌甚爲繁重該員等逐日到閣分任各事恭備要差異常勤苦由考取候補中書到閣分隷各處當差須歷任學習貼寫實缺中書各階方升典籍必資深三四十年始能保列一等題升侍讀除京察保列一等奉旨記名以道府用外並無别項升階侍讀與各部院員外郎旣同一律而升途不一郎中員外郎除京察一等奉旨記名以道府用外有升四五品京堂有調各監督等差今吏部奏准疏通以知府等官分省補用各新章惟臣衙門侍讀等升途較隘查臣衙門額設滿洲侍讀學士四缺從前遇有缺出俱由臣衙門侍讀内揀選升補嗣經改章以資深郎中題升停止侍讀升侍讀學士一階復於乾隆十七年經原任大學士公傅恒等奏准出缺後一次由吏部於五品京堂及郎中内題升一次由本衙門侍讀内擇其年久熟諳之員擬定正陪引見恭候簡用乾隆五十四年大學士誠謀英勇公臣阿桂等奏侍讀傅森明練勤政德寗明白詳愼均經先後奏補侍讀學士奉旨欢准在案嗣後侍讀停升侍讀學士惟有保送户部三庫員外郎尚可疏通侍讀升調之階中書調升三庫司庫亦可疏通中書升階今户部三庫裁併是以升途益隘臣等公同商酌擬請實任侍讀仍查照舊案遇有本衙門侍讀學士缺出一次由吏部照章辦理一次由本衙門侍讀擇其年久熟諳之員擬定正陪引見恭候簡用其侍讀典籍滿蒙中書如保有候補候選道府同通等官者照員外郎主事等章程准其呈請分省補用其蒙古侍讀漢軍侍讀等各有額缺均著仿照滿洲侍讀等升階一律辦理等因查定例内閣滿洲侍讀學士四缺由光祿寺少卿鴻臚寺少卿開列一次由科道保送引見一次由宗人府理事官各部院宗室郎中滿洲郎中保送引見一次至應補人員及奉特旨升用者無論輪至何班俱列名在應升官之先一同開列帶領引見候旨簡用如輪班開列引見之缺奉旨將應補及特旨升用人員簡放者均俟本班升用一人後再行過班又内閣漢侍讀學士開列與滿員一律辦理惟漢員無理事官缺分遇郎中到班時祗將六部郎中各保送二員引見補授如卿員科道郎中應升時遇有勞績保舉以升階開列在前並保舉應升之缺升用均列名於各本項應升人員之前其各項候補人員列名於開列在前人員之先又内閣蒙古侍讀學士二缺專以蒙古侍讀侍講司業科道郎中升任遇有缺出吏部將應升人員各按憲綱俸次通行帶領引見惟郎中一項理藩院准保二員其餘各部每部額設一缺如有才堪勝任者亦准出具切實考語保送與各項應升人員一併帶領引見恭候簡用此内閣滿漢蒙古侍讀學士開列定例也今據内閣奏稱侍讀等官差使極勞升途極隘自三庫裁併後更異常壅滯擬請實任侍讀仍照舊案遇有本衙門侍讀學士缺出一次由吏部照章辦理一次由侍讀擬定正陪引見恭候簡用至蒙古漢軍侍讀各有額缺均著仿照滿洲侍讀升階一律辦理等因臣等查現行則例係於乾隆五十九年後節次删定内閣侍讀不在應升侍讀學士之列現據内閣奏稱侍讀升階太隘擬請與應升各官分班輪用自係爲疏通侍讀起見但准此辦理則原有應升各官驟失一半之缺自屬窒礙難行若仍照舊章概行議駁則侍讀當差勤苦數十年而本衙門返轉之階似亦稍失平允臣等再四籌商擬請滿漢侍讀學士缺於卿員科道郎中三班以外增入侍讀一班由内閣保送二員擬定正陪仍由臣部帶領引見恭候簡用如有各項應補及特旨升用人員仍查照定例辦理至蒙古侍讀學士向由應升各員統行帶領引見並不分班擬請此後遇有缺出由内閣保送蒙古侍讀二員列於各部蒙古郎中之次統行引見請旨補授原奏又稱侍讀典籍滿蒙中書如保有候補候選道官同通等官請照員外郎主事等章程准其呈請分省補用各節查滿蒙郎中員外郎漢員外郎節經臣部奏請准以知府保送分省補用漢中書及漢軍中書定例原准以同知保送分省補用擬請嗣後滿漢蒙古侍讀三年俸滿准其比照員外郎保送知府滿蒙中書三年俸滿准其保送同知分省歸候補班補用至漢軍侍讀向係歸併漢缺自應仍舊其各員内有願捐免俸次者擬查照户部會同臣部奏定新章准其捐免此内如有先經得有保送保舉名項升階之官應詳加分晰其保有候選各官者准其捐足三班加捐分發補用其保有選缺後補缺後各官者准其自捐過班加捐分發補用該員等出路旣可疏通於現行捐章亦相符合所有臣等遵議緣由謹恭摺具陳伏乞皇太后皇上聖鑒謹奏光緒三十一年九月初八日具奏奉旨依議欽此 
　　宫門抄十一月初二日吏部翰林院正黄旗値日吏部引見三十六名頤和園二名鑲黄蒙八名延康烏拉喜春由口外賜奠回京請安佶公百日孝滿請安並謝恩紹英謝署缺恩裕中堂毓秀遞遺摺召見軍機文斌 
[大臣瑞等奏爲杭防停缺兵丁困憊不堪懇請及時規復照舊開挑以符原額而資補救摺]  
　　奴才瑞興德濟謹跪奏爲杭防停缺兵丁困憊不堪懇請及時規復照舊挑以符原額而資補救恭摺具奏仰祈聖鑒事竊查接管卷内杭州駐防八旗額兵一千六百名内除委前鋒校領催前鋒三百七十六名實計馬甲一千一百二十四名遇有因事出缺隨時由小甲及精壯閑散並幼丁内挨次挑補按季報部歷經辦理在案嗣經前任將軍常恩因光緒二十七八九等年浙省時疫流行甲兵出缺過重深慮壯丁不敷挑補於三十年三月内具摺奏明停挑馬甲百缺餉存旗庫亦在案奴才瑞興到任後檢閱八旗户口册除婦女不計外男丁約有三千名口上下生齒不爲不盛並體查兵丁情形其閒出缺之家一經停挑或遇有口衆多養贍無出旣不免於失所甚至一兵出缺闔甲集欵公幇又復累及衆兵且此項小甲閑散以及壯大幼小無缺可挑難圖進取大半已糊口無資兼之杭防地處省垣諸物昻貴度日維難兵丁困憊委實不堪在前任將軍常恩奏請停挑雖非無見惜非遠慮及此奴才蒞杭伊始事事方求整頓凡有除弊興利之舉尤未敢視爲緩圖目下核計停挑缺數所出馬甲幸僅四十餘分以現有之小甲閑散及壯大幼丁充挑尚屬有多無少亟應及時規復期復原額以資補救合無仰懇天恩俯准照舊開挑以符原額奴才與副都 
 
