# 1903 - 191 - 4910862

 

Page 1

 
 
[皇朝政典類纂出書截股啓] [  圖書集成局白]  
　　是書搜采官私諸書多至八百三十餘種編纂至兩年之久始克成書購書之價設局編輯之資數逾鉅萬股價十六元虧耗實甚現在二百卷已經印就裝釘四十八本應卽將股票停止所有各外埠經售處請將售下股銀及未售股票迅卽如數寄申以便核數發書與股諸君亦請卽向經售處找價取書爲荷全書準六月望日告成共釘一百二十册實價洋銀二十八元 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不　羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裹閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[論近日官吏禁止前劉海髮事]  
　　邑有梟匪私販則剿滅之邑有流氓土棍則翦除之邑有遊手好閒開賭窩娼之徒則拘而懲治之俾良民感其惠莠民畏其威此固地方有司之責也若乃以毫髮之事上煩大府之告誡下有州縣之奉行差役則遇事生風書吏則藉端訛詐因之婦孺飲泣里巷喧騰如近日各處拘禁前劉海一事嗚呼何其徒事繁擾而不知政體哉夫所謂前劉海者於髮辫四圍留短髮一二寸鬖鬖然覆於額際因世俗所繪劉海蟾其形與之彷彿故以其名名之效此者大都閭巷輕薄少年藉以施其勾引婦女之計事誠可惡心誠不良予以薄懲事固允當然亦未必果係今日至要之務也猶憶曩歳劉忠誠公督兩江時以此爲風俗之害飭札所屬地方官嚴行禁止滬上英法美三租界則知照捕房一律嚴禁其時各馬路中巡捕見有髮垂額際者令卽赴剃髮鋪剪去人固不敢抗違捕亦不甚需索惟城内差役則狐假虎威藉此爲生財之計茶坊酒肆到處驛騷嗣經地方官察知其弊禁令稍寛閭閻亦漸寍謐乃今者兩江督憲魏午莊制軍以惡習仍未能除又飭各州縣重申前禁滬上雖不及前此之嚴厲而蘇州等處早已示諭煌煌差役四出夫移風以易俗除莠而懲頑到處留心固亦爲民上者之責任然豺狼當道遑問狐狸緩急重輕固亦有序今官吏之急急於剪前劉海者豈一邑之中所謂梟匪私販固已剿滅無餘土棍流氓固已剪除盡絶遊手好聞開賭窩娼之徒固已一一拘治因之出其餘暇以革此弊俗乎抑借此以小試其端彼梟匪私販流氓十棍遊手好閒開賭窩娼之徒卽可因之革面洗心乎尤可異者從前劉忠誠公示文中祗言惡少年之犯此習者嚴行諭禁而於婦女則並不牽涉良以閨中少婦本不宜格外苛求卽碧玉小家善自修飾而此種瑣事亦斷非長吏所當與聞乃各處地方官並不能仰體憲意任令差役到處滋詐蓬門弱質受害良多而蘇州總捕同知王司馬因某姓女郎不肯當街剪去前劉海遽令差役掌頰數十下致女不堪羞辱雉經而亡此次吳縣主李紫璈大令因事出外見邱姓女服飾艶冶鬢髮如雲遽命停輿飭將前髮翦去旣而又命將小女子之留有前髮者用毛竹筷拔去淋漓鮮血慘不忍言以巍巍之邑宰應辦之事不知幾何許而乃以慘酷之術施之於弱女子豈非此不足以見縣令之嚴威耶噫異矣雖然吾益因之有感焉夫古者男女之髮本無甚異然剃頭二字已見於金樓子特不知當時之所剃者其形若何至本朝定鼎中原首下剃髮之令蓋亦王者改正朔易服色之意所以明一代之法制視萬姓之從違也當令之初頒民間亦有不盡遵從者迄於今二百數十年風尙所趨久已相安成習不意近今數載少年子弟之自命爲新黨中人者大率將辫剪去參差亂髮垂於兩肩中國固無此儀容西人亦無此裝飾奇形怪狀幾不知其是鬼是人行道者無不見而稱奇而赫然南面之尊轉若熟視而無覩是豈婦人女子則當謹守範圍而若輩則不妨炫異矜奇耶權緩急而衡重輕吾蓋不能不深望於今之爲民上者矣 
[本館接奉電音]  
　　昨日午後三下鐘時京師飛電傳來上諭一道敬謹譯登○閏五月二十一日内閣抄奉上諭考試經濟特科取列一等之梁士詒等四十八名二等之桂坫等七十九名著於本月二十七日在保和殿覆試欽此 
[電傳宫門抄]  
　　昨日午後三下鐘時京師友人專電告知本館云閏五月二十一日皇上召見軍機大臣及汪鳳池 
[俄帥觀兵]  
　　烟臺賢幾司捕立司西字報云俄國陸軍大臣苦洛拔托金旣由日本歸抵旅順口即準備一切定於西歴七月十六號調集亞東艦隊憑軾而觀屇期諸艦齊集　中如火如荼頗足爲海軍生色計第一排戰艦十號曰沙希耶重一萬二千一百三十墩曰立托烏伊之若痕重一萬　千七百墩曰其米托利獨痕司誇伊重五千八百八十二墩曰烏夫其米洛木諾麥之苦重六千零六十　墩曰拔　矮之托矮痕烏矮重六千六百七十五墩曰痕之滑伊烏麥利幾重八千八百八十墩曰那烏矮利痕重一萬零　百零六墩曰培托洛拔烏洛司苦重一萬零九百六十墩曰皮他司烏是賢之墩數未知曰伊洛木薄伊重一萬二千三百三十六墩巡海艦三號曰薄伊尼之苦重一千三百二十九墩曰尼誇辣是愛烏司苦墩數未知曰氣矮那重六千六百三十墩此外尙有諸艦之來與盛典者稽其總數一等戰艦及巡海艦都二十三號合之各水雷艇共得五十七號是日清曉波間霧鎖頗不便於行軍迨十下鐘時水師提督矮立幾耶夫鼓浪而來飛行如矢祗遥見軍艦七號掩映於濃雲　　之中　十一下鐘時霧歛天晴乃得憑高眺遠諸艦 
 
 

Page 2

 
 
鳴砲致敬厥馨隆隆苦洛拔托金次第察視一周洛希耶艦中樂聲鏘鳴管帶官諄請赴讌直至鐘鳴四下始遄回旅順行轅 
[中俄立學]  
　　俄京聖彼得羅堡來信云頃者俄國文部學務局擬訂闗東中俄學校章程此仐宗旨在訓迪華人使熟悉俄國語言文字卒業之後授以末秩派赴各處充當工程局書記官或辦理繙譯巡警諸務額定一百名入學者須十歳以上二十歳以下授以俄語俄文及淺近之算學地理學歴代史學書記之法并以暇晷習書記及巡警事業最要者爲中亞細亞及亞洲極東拓地移民之事與夫國家教化今俄皇洛麥諾夫本紀中俄兩國交涉機宣無論何省之人祗須僑寓闗東者胥得入學肄業四年之内不收修脯飯貲 
[讓地與俄]  
　　日本大阪某日報云華歴五月二十九日俄廷特遣武員磨辣摇伊摇夫與華政府議訂艾暉專約將黑龍江左岸鳥蘇里一帶讓與俄人 
[赁地爲難]  
　　日本大阪某日報云頃得中國京師來電略謂上月之杪俄使雷蕯復商諸外務部請准在張家口外賃給哈誇希開痕二地開設互巿之塲外務部電飭察哈爾都統某公體察情形旋據某公電覆以俄人所索二地皆民間產業似未便賃給外人外務部遂輾轉躊躇頗難作答適雷使方有事於旅順口此事遂得暫緩互商　哈誇希開痕譯自和文其音如是究不知係口外何地也 
[德俄修約]  
　　德京柏林來電云我德與俄羅斯所訂通商條約今值修改之期政府中人刻方與俄使互相計議而兩國之長袖善舞者已深望此約之早日明宣矣 
[阻俄設電]  
　　高麗漢城來信云俄人欲在韓境龍巖浦創設海中電線經日本使臣執約以爭蓋以日政府曾於明治十六年三月與韓人訂立電線條約申明韓日兩政府准丹國大北公司由九州西北海中創設電線繞出對州以逹韓之釜山埠然後由日人在租界中接連陸線立局以遞電音并約明工竣後二十五年中韓政府不得另設海陸電線他國政府及商人所設公司亦不得另設海線以與爭攬利權故今者日使意欲出而阻止也 
[日論華礦]  
　　日本大阪來函云今歳日人創設勸業博覽會華人有以礦產運往會中比賽者日人從而論之曰中國各處礦山大有取之無盡用之不竭之概四川與西藏毘連之處金銀銅諸礦遍地皆然煤則多至二十五萬方幾洛他托路以外而以揚子江一帶所產爲尤良此次運至會中者祗煤及硫磺物其煤產自湖北與四川交界之夔州府彼處礦山横亘尤以出江北廳所轄綦江巴縣境内者冠絶一時所惜開采之法未精以致無從求善價耳硫磺產自四川貴州交界處製法未善質地不佳然需用頗多如製火藥製火柴以及配合藥餌漂白綢布無一不有賴於此此外人工所製銅鐵錫器皿技巧之妙質地之佳見者皆謂爲無上上品云 
[蒙人遷地]  
　　有客自張家口來言及口外及西口一帶草地自奉旨開墾以來蒙古人之以畜牧爲業者咸遷至迤北二百餘里之遥但安士重遷未免怨聲載道噫興一利卽有一害爲政之難如是夫 
[西征續紀]  
　　廣西潯州來函云粤督岑雲帥於本月初八日四更時由州城啓節初九日午後抵潭州暫就學轅小駐十二日由陸路赴柳州計程四日可逹豫定在柳小憇一二曰卽往慶遠一帶辦匪查災先派令隨員周觀察平珍於十一日清晨由梧乘廣安商輪船赴南寗旋往龍州治事 
[龍川匪亂]  
　　廣西龍川來函云上月下旬某日龍川縣屬貝嶺團紳李樹勳等赴縣禀報略謂貝嶺以上之上坪墟細凹墟近有外來漏匪勾結鄉愚入黨拜會豎旗焚刦打單勒贖以致風聲鶴唳遠近震驚若不亟派大兵剿除恐貝嶺有壘卵之危各墟更不堪設想旣而渡田河汛翟把戎報稱查得此次外來漏匪約有千餘人蟠踞青龍約及土坪墟等處拜　圖刼不日竪旗道路不通勢甚猖獗須速請大兵剿辦以安地方等情龍川縣魏大令紹唐刻已飛禀大憲請速酌派營勇　帶開花砲赴縣協同剿辦以免餘孽潛滋矣 
[翁源匪擾]  
　　廣州訪事人云翁源縣境狗耳嶺深林蓊翳人蹟罕逢上月某日縣主劉大令飭書吏齎文赴府護以安勇若干名行至嶺頭突被匪徒數十人攔路截劫安勇與之格鬥致被擊斃數名餘勇奮力上前得以斬殺匪人二名割取首級並耳記二件髮辫一條解回縣署明府隨將首級發往各城門懸竿示衆傷斃各勇丁分别賞卹 
[寗州匪熾]  
　　西報登寗州來電云近來會黨氣燄甚熾寗州邉上殺人如麻田地荒蕪秋收無望且州北一帶天時亢旱二麥無收人民迫於洊饑不得不四出騷擾近聞會黨突然四起均以巨石爲軍器擊殺人民不知凡幾店民皆移家避之 
[兩江總督札行江南機器製造局公文]  
　　爲札飭議復事案查上海機器製造局爲南洋製造之大宗亦各省採辦所仰給溯自創辦迄今四十年來始臻完備經營慘淡幾費躊蹰現經前署部堂張以該廠建立滬地設有事故易生覬觎擬籌提經費另購汽機遷地爲良誠屬深謀遠慮但念前賢締造之艱累國家巨萬之欵一朝廢棄未免可惜且目前禁運軍火各省需用槍彈甚殷迭次來廠採購若遽　造勢必無以應付此中窒礙良多本大臣再三籌酌該廠此時所造新毛瑟槍日僅九枝爲數太少殊屬無濟擬由該廠撙節糜費另購日出槍百枝或數十枝彈數萬顆之全套汽機各一副就勘定之灣沚地方立廠添製以備要需其餘均照舊由該廠認眞製造俾免前功盡棄業隳垂成併力並營兩有裨益除奏明外現查該廠流弊甚多兹擇其最要者分别應行整頓推廣應行變通盡利裁併節省諸端臚列於左一採辦宜核實也查該廠每年購用物料及煤炭銅鐵木石泥沙籌項共約數十萬至　餘萬不等局中向設議價處遇有添購派提調同庫房各員司公同監釐認定貨樣妥議價值當衆簽明攬單交貨時由庫房員司查騐彈收立法本極周密近聞私相授受明九五之外又有暗九五及格外核扣各情弊以致物料低潮恒不適用公欵暗虧爲數甚鉅是否屬實應飭該道等查照舊　遴派精明結實潔已奉公熟習各項物料之員專司議價及經管庫房支應各事切實考究以專責成倘查有舞弊營私立予參辦庶料皆結實欵不虚糜一庫料工匠宜嚴覈也查庫房所存各料物無論鉅細均屬公家之物定章不許私行擅用近聞總辦以下各員司往往於私家合用之物相率效尤任意索取木器則取給於木工兩廠銅鐵等器則取給於洋槍熟鐵等廠以致各匠就料造物私行售賣煤炭耗散尤多曠公糜費莫此爲甚應飭該道等認眞查禁一切廢料及銅鐵各屑亦令妥爲收拾或變價回鑄以重公項如工匠中有手藝較優而工價較少者亟應督率各員役悉心考察分别優劣酌量增减以昭公允庶良工哲匠不至舍此他適一製造宜就廠擴充也查該廠機器日僅造新毛瑟槍八九枝未免過少雖爲機件所限若經理人勤加考騐稍添工匠分製零件出槍斷不止此數顧視督率爲何如耳　餘造砲造彈造子造　等廠均須切實稽查詳　底藴自能究明多寡藉資比較鍊鋼廠歴年已久出鋼日漸增多尤當 
 
 

Page 3

 
 
精益求精期臻　善以造其極修船廠亦宜極力擴充毋使利源外溢水雷現旣停造所製各種引火及乾雷箱　否核實務即督率各員逐廠清釐分别推廣以求進步一學堂宜分别規復也查各種機仵製造非得畢業工師專心教授無以窺秘　而造精微該廠舊設砲學堂改爲砲勇殊屬有名無實現宜將此項薪餉裁停仍設槍砲學堂延聘高等工師慎選内外兩館聰幼學生將製槍製砲各機器及一切需用各零機逐件考求定爲功課並將彈子藥料水雷鍊鋼各技藝分門傳習以期繼起有人不致借才異域庶能持久現設之廣方言館畫圖房化學科譯書館工藝學堂應如何實力變通以期盡利均由該道等會同核酌妥訂課程俾有精進以宏造就一經費宜分别裁節也查該廠委員多至四十餘員司事至百五十餘人設廠設處均多至十數所大小工匠兵勇夫役多至三千數百餘人月需薪工口糧三萬七千餘兩爲數不貲其勤明幹練者固不乏人而濫厠吹竽任意侵蝕者當亦不少水雷旣已停造所製引火　火等件能否歸併槍砲各廠熟鐵及鑄銅鐵等項能否分隸鍊鋼鍋鑪各廠粟藥能否歸併黑藥廠木工能否歸併造船廠以昭畫一繙譯處能否歸併廣方言館工藝圖書能否歸併槍砲學堂報銷能否歸併支應處木棧能否歸併庫房儲料等庫以一事權均由該道等逐一體會悉心詳核認眞講求期歸實際各員司亦必考究賢否如有掛名支食薪水並不到廠任事者卽查明裁撤以杜浮支而期振作以上各條該道等均卽會同通盤籌畫實力綜覈應如何整飭增改變通撙節之處限一月内逐層釐定議擬辦法並將每月節出經費若干購辦槍彈全機各一副實需價銀若干分别據實詳候核奪其餘尙有應須整頓之事一併議覆萬勿稍涉遷就因循是爲至要除行江海闗道會同議擬詳奪外合行札飭札到該道卽便遵照以上各條會議詳辦毋違此札 
[鄂學行期]  
　　漢口訪事友人云湖北提督學政胡大宗師按試黄州大約月杪告竣聞已定於六月初二日起程按臨武昌示期舉行科試矣 
[迭獲鑄匪]  
　　杭州訪事人云浙省小錢充斥雖由各業自行禁用而巿中私鑄仍多警察督辦劉雲樵觀察特飭各叚委員認眞查察日來先後破案者計有四起一爲蔡巷某姓空塲上外俱敗瓦頽垣内有草屋二椽在彼設爐鼓鑄本月初八日巡勇馳往查拿爐匪已逃逸無蹤僅獲士模數方小爐一口銅鉛數斤而已十一日下城西大街獲到鑄匪七名次日訪聞裹横河橋有開爐私鑄之事經勇往拿祗獲共一餘均伺隙遠颺十四日武林門外馬塍廟北首某姓家窩藏匪類開爐鑄私經鄰右密告巡局局員恐寡不敵衆會同城守營兵往拿各匪膽敢拒捕當塲獲到四名餘亦被其逃逸刻已將前後所獲一律解縣請懲矣 
[浙省官塲紀事]  
　　杭州訪事人云浙江糧道陸吾山觀察押運北上業已事畢南回旣到滬江卽與招商局結算水脚銀兩并勾當滬局未了公事小住數日旋於十四日遄返杭州○海昌釐捐總辦文蜀生太守錦到差後釐剔諸弊涓滴歸公惟素性狐疑辦事濡滯遇有商船過卡往往留難不肯放行致爲商民所怨將情形禀諸督辦憲督辦憲查得太守雖不洽商情居心尙爲廉潔爰調充總局副提調所遺海昌釐局一差另委前辦紹興酒捐之夏太守道桐接辦 
[委查會黨]  
　　昨日江蘇撫憲恩藝棠中丞札委候補道俞觀察明震至滬查辦　拿革命會黨事行裝甫缷卽命駕詣道轅拜會蘇松太兵備道袁每觀觀察晤商良久然後興辭 
[示護水綫]  
　　上海縣正堂汪抄奉欽命督辦電政大臣袁欽命會辦電政大臣吳爲出示曉諭事案據電報總局禀稱上海至烟臺大沽一帶海道由電局安設海底水綫傳遞官商要電闗繫綦重成本甚巨偶有斷阻修理靡費尤大近來時見　懷騐係海船漁户抛錨鈎連該線用斧砍斷者居多似此漫無禁止縻用巨欵伊於胡底兹謹擬保護諭禁之法三條並將綜路繪圖付印以備呈請飭發擬請先行出　曉諭嚴行禁止　情前來查該水線傳遞軍國官商電報闗係重要豈容海船漁户時常損斷除咨　南北洋大臣轉飭江海津海東海三闗一體出示嚴禁外合行出示曉諭爲此示仰烟臺大沽吳淞各口往來海船漁户一體遵照後開保護三端小心遵守如果控告屬實准給賞洋銀三日元卽在各該處電局領取倘敢故違仍　玩忽一經查察卽由各該管地方官嚴行究辦决不寛貸切切凛遵毋違特示計開一該水線略似大鐵索亦有用黑布包皮者如下錨誤觸起錨時覺滯重有　最好將錨索斬斷所失錨索之價准其告知天津上海烟臺電局騐明償還一起錨時牽出海線須格外小心妥爲放下切勿揚傷一如有人敢將海線砍斷或任意損傷不遵示諭者准各船户水手至各該地方電局及縣署告發果屬確實准予分别給賞右諭烟臺大沽吳淞海船漁户耆舵水手人等知悉 
[上海縣署瑣案]  
　　妓女張小紅卽李小紅控龜鴇恣情凌虐等情縣主江瑶庭大令飭交官媒看管前晚升堂研訊妓供小婦人原籍蘇州幼時被歹人誘拐來滬　入娼寮時被鴇兒凌虐苦楚不堪求恩發堂擇配大令准之飭差送至普育善堂請卽擇良婚配○浙江嘉興縣某大令簽差押解顧林千來滬大令訊詰之下顧供小的家住治下南門外在嘉興販售銅首飾被人指爲誑騙送縣訊供遞解來此大令著交人保釋○張鑑堂前被伯母某氏控其攫取田單等情大令訊供押缴在案前晚飭提復訊張供此單由小的寄存朱松全處求恩派差押往取回大令著縣差帶往查無者落乃復帶回訊比張供實因年久遺失大令飭還押所中著卽繳出如違血比○前者葉恒甫之妻楊氏與甬人吳炳生戀姦情熱逃至杭州同住某客棧旣而吳因事來滬將楊氏交與伊兄炳和炳和意欲　與妓船氏聞之奔投附近巡防局喊控經局員移送錢塘縣署押解來滬時葉已投縣控請飭查大令訊明將吳笞責收押楊氏釘上脚鐐交官媒收管候將所帶衣物究追日前吳與楊氏哀求葉叔仲良具結禀求保　前晚大令升堂復訊吳供小的自知罪戾惟乞恩寛兹經仲良理明原告已願息事楊氏供小婦人刻方患病懇夫叔向夫說妥乞免究懲俾小婦人暫往母家俟病醫痊再回夫處大令查得仲良並不到案未知有無揑飾飭差將楊氏送往母家問明願否收留卽行禀復吳交原差看管候示 
[日本郵件寄費表]  
　　自西歴七月十八號卽華歴閏五月二十四日起凡由中國郵政滬局寄往日本及高麗已設日本郵便局各處其寄費如下信件類每重英半兩三分封固信片每張三分明信片單每張一分半明信片雙每張三分新聞紙類每一張重英二兩半半分新聞紙類一　每二張以外重英二兩半一分印刷物及書籍類每重重三兩七五二分貿易契類每重英三兩七五二分貨樣類每重英三兩七五二分各種花草子類每重英三兩七五一分掛號費每件七分請領收信人回執每件三分○一高麗國已設日本郵使局之處釜山元山木浦馬山浦平壤鎭南浦羣山城津漢城仁川二凡自製明信片寄費與郵局所售同三凡掛　郵件由輪船鐵路不通之處寄發者其掛號費須按右單所列加倍交納 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門]  
　　閏五月初八日刑部都察院大理寺正藍旗值日翰林院引見八十四員吉林佐領德克登額謝恩金聲多浚富倫預備召見徐中堂請假五日崑中堂奏請開缺值年旗奏派稽查七倉派出恭王桂公孚琦又奏派查城大臣派出色楞額吉陞召見軍機及金聲多浚富倫○初九日工部　臚寺廂藍旗值日翰林院引見七十七員肅王桂伯各假滿請安廣西提督蘇元春到京請安恭王等謝稽查七倉恩崑中堂謝賞假兩個月恩色愣額等謝查城大臣恩俞炳煇都慶榮科預備召見召見軍機及俞炳煇都慶榮科 
[慶典雨遲]  
　　高麗漢城官報云韓王踐阼迄今歴四十載本擬今春舉行慶賀典禮嗣以諸事未經齊備擬遲至九月二十一日舉行乃日來猶　見恩詔下頒以意測之殆因牟麥無收民憂艱食是以稱慶之事姑待來年歟 
[整肅教規]  
　　九江訪事人云江　派辦政事處洋務所出示曉諭曰本年四月十二日接美國麻教士來函内稱自去秋以來迭經函知貴局皆以整肅教規約束教　爲詞故凡遇涉訟拼解等事均不准其假　教會聲名其所以闗心若是者蓋因本司接視教事灼知敎内實有如此之弊端也現在整頓教規似有成效實由貴局贊成故特申謝刻因在南昌縣有控胡泰朝之事出有碍教會聲　理合致告緣胡泰朝一案與教會毫不　干卽本人亦絶無用教會聲名之意而巿面風聲輒以此案是教會之事旋聞該原告以福音堂教民具呈教友孫亨生熊鵬山等以胡泰朝旣係教　不忍坐視遂蠱類聚商欲以敎會聲勢疆壓業經察覺立予黜革　儆效尤然胡泰朝是否虚實地方官自有權衡决非外人所能干預兹特擬定數條以白束教之本意尙希頒發南昌飭該令速卽出　曉諭并　全函　列驥尾俾人週知以釋疑忌等因本處查核該教會所擬教規五條以調和民教爲宗　其中防範弊　約束教民亦極嚴肅具見該教　洞澈事理　秉至公蓋凡民教大和之故類由良莠之齊一則無知之民造謡生事一則不逞之徒藉教凌人遂致兩　仇讐動輒爭訟誠能如該教會之整飭教規和平處事實爲弭教息爭之善策合亟照錄條規明白曉諭爲此示仰闔省紳耆玉庶及教民人等知悉爾等須知教士來華傳敎原以勸善爲懷凡在教中之人不聽　越教規率行滋事其教外之人亦不得故存歧視有失和平自　之後務各交相勸勉須知民教均屬赤子朝廷視同仁矧在同鄉共井尤宜永敦親睦勿以細故而啓猜嫌勿違約一而干咎戾各安本分共爲良民倘有仍前冒教違犯教規輕則知會革逐重則飭縣拿究共平民如肆行欺侮滋生事端亦一律執法懲辦决不姑寛其各凛遵毋違特示計附麻教士條規一西人入華傳教係條約准行卽如中美和約第二十九欵所云凡安分傳教習教之人當一體矜恤保護不可欺侮凌虐他人毋得騷擾一凡教民平民涉訟自由地方官特平審斷幸勿因是教民恩待之亦勿因是教民偏抑之祗因朝廷三令五申總以不分民教均屬子民地方官當一律看待一耶穌基督聖教原爲勸人爲善尊敬官長恪守國法爲宗若有訟事具禀到官宜照常例不可用教民字樣亦不可冒用本教堂之名此　名人已教會不能代管一本教各堂教友甚夥賦性不齊難保無有一二違背教規之人倘若輩冒用教會聲名或牧師名片與人爭訟請該地方官隨卽通知本司俾知所以清流弊也一本司所擬各條實爲民教相安起見旣已嚴禁教民干預各事而教外之人亦不得乘隙妄控或挾嫌牽誣地方官有保護之責均當隨時防範一視同仁至民教涉訟倘平民倩福音堂教友某人具禀控告教民亦當作爲違例理論因其顯背條約明違國法不得原宥光緒二十九年閏五月初一日 
[上海巡局紀事]  
　　前日江蘇撫標續備滬軍營管帶龍葆珊游戎以森大煤炭店主吳陳氏積欠房租錢十餘千文屢索無著函請滬南二十三七鋪巡防局究追局員韓仲甫二尹飭傳研訊氏供小婦人所欠租值並無如許之多二尹命退去候向游戎詢明然後訊核○前日十六鋪裹倉橋左近人沈某投二十三七鋪巡防局控工頭俞某興造某姓巿房侵佔　地局員韓二尹傳俞研訊諭令地甲妥爲調處○南匯縣人王阿炳之妻陳氏前被無賴坤松誘逃來滬避匿篾作街某姓家前日經王尋獲扭控十六鋪巡防南局局員賈參軍命押候訊究 
[馬路工程局瑣案]  
　　前日積竊王小義行竊某甲所携洋銀一元六角被巡街捕拘入捕房轉解工程局總辦翁子文太守倩襄讞委員黄衡堂二尹研訊王供小的係鎮江府屬某邑人曾在吳淞某防營當長夫迨因事斥革卽至江陰覓就苦無所遇本月十八日乘舟來滬偶乏資斧不得已而作此勾當求恩寛宥二尹判責一百板押候查明有無他案然後核奪　前日張得勝張小老海在指南白玉烟茶樓向張言觀奪取摺扇爭閙之際被巡街捕拘入捕房昨日轉解工程局黄二尹研訊之下著　張交還原扇不予深求 
[英美租界公堂瑣案]  
　　包探方長華解王才生陳春生周才桂至案禀稱　等人係董仁記作中所雇木工　日因飯菜不適口夥同綽號大好老火老鴉等人將飯碗火油燈盡行擊毁作主浼某洋人報知捕房捕頭令小的前往拘獲惟大好老　已聞風逃逸董仁記夥某甲投案聲訴前情讞員魏蒓塢大令商之美總領事署繙譯官白保羅君判各責二　板枷號一禮拜發犯事地方示衆仍候補提大好老等訊辦○包探竇如海解張有時至案禀稱伊先後行竊登豐客棧等六家衣物洋銀故由小的送請究治大令判責三百板押捕房三月○包探劉森堂解沈生保蔡掌堂至案禀稱沈之胞妹在某缫絲廠做工無端將銅鍋抛棄管工人李毛毛斥之非惟不服且嗾令共兄生寶糾人將李曳至鄉間攅毆受傷故由小的送請究辦大令判令各責三百板枷號一禮拜發犯事地方示衆○已革百四十四號華捕蔡子祥行竊七百三十六號華捕所佩之對時表報由包探徐阿華拘獲解案請究大令判責三百板枷號一禮拜○王富林行竊北協誠等各烟館中烟槍等物報由包探趙銀河拘　送案請究大令判責二百板○瞿正昌掩入裘天寶等三銀樓行竊金約指及衣服等物報由包探王長桂拘案請究大令判責三百板 
[租界捕房瑣案]  
　　陳大年原籍安徽曾入法蘭西籍此次被英界包探夥役邱榮興卽小江西串同某某諸賭棍騙去洋銀一千餘元因之投訴英美租界公廨讞員孫建臣直刺將邱提到研訊押追昨曰法總領事署費繙譯官會商讞員魏蒓塢大令請卽出票飭探前往帶回押候堂期會訊大令允之○某洋人家細崽　阿毛將銷扭斷竄取房中鈔洋銀經　人拘獲控奉大令訊究押追昨日命提復訊錢堅不承認大令著枷號一個月期滿責釋○陳阿二王阿根行竊某姓家衣服持至某押店求質被包探拘獲奉大令訊供著將陳重責五百板王責手心一百下○偷兒王愛生張阿狗串竊各贜被包探拘　解案大令著各責四 
[美租界捕房紀事]  
　　昨日顧阿三汪阿大曳一載貨車爲　　　送肥皂　某處中途竊取若十行主查悉投報捕房捕頭令包探朱桂生拘入捕房　候解送公堂禀請讞員孫建臣直刺　辦○　　甲乙二扛夫在公和祥碼頭互　爭端某號巡街華捕喝阻不依一併帶入捕房捕頭詢得事起細微令押乞丐牢半天以儆 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
順體幹結實之文武生童貢監職員共二百名入堂肄業卽以此爲常年定額又副取二百名以備日後按名補充缺額此外另取各營將弁十餘名成都駐防旗生二十名堂中功課等分三科一曰速成科以一年卒業一曰本課科以三年卒業一曰次課科以兩年卒業聘請日本總教習一員副教習三員漢文教習二員繙譯並助教四員初派四川試用道馬汝驥爲學堂總辦旋馬汝驥改充警察局總辦復委分省補用道羅崇齡接允總辦其餘監督提調文案稽查收支管堂醫官等項亦均逐一派委妥員各專責成計自前年十二月該學堂開工以來迄上年十二月落成共需地價工料及購置一切器具並教習川資監工薪水先後用銀四萬八千八百餘兩又修築操塲圍墻曁購置戰馬槍械書籍儀　應需銀一萬六千餘兩由司庫暫行挪欵墊給此後常年經費卽分爲額支活支兩欵現據該總辦羅崇齡切實估計通年人需銀四萬兩卽由司連同前此墊用之欵一併籌措的欵俾資經久伏查學堂功課分内堂外塲爲兩事内堂講習以明其理外塲操練以盡其用二者相資不可偏廢現規模粗定亟需開學先擬試辦章程於三月十七日開辦儻有思慮未周事宜未盡者仍當隨時改良以期仰副朝廷整軍經武儲備將才之至意除將現訂章程咨明政務處查核外所有川省武備學堂遵旨開辦緣由謹茶摺具陳伏乞皇太后皇上聖鑒訓示謹奏奉硃批政務處議奏欽此 
[署川督岑奏爲裁兵節餉辦理警察摺初四日]  
　　頭品頂戴署理四川總督調署兩廣總督臣岑春煊跪奏爲川省制兵疲弱現擬遵旨酌裁三成將每年節省餉乾儘數開辦警察恭摺具陳仰祈聖鑒事竊查川省緣營額設馬戰守兵三萬三千零八十一名自光緒十一二十一二十四等先後共裁减三成又二十三年停募兵六百四十三名現實存營馬戰守兵二萬三千五百一十三名統計每年需用薪餉馬乾等項約共銀五十萬兩司庫出欵此爲大宗而該制兵等積習相沿有老弱及游手好閒充數者有一兵而冒得兩兵之餉者並有不肖員弁侵呑餉乾空額不補者種種弊端久已窮於整頓茶讀光緒二十七年七月三十日上諭前因各省制兵積弊甚　業經通諭各督撫認眞裁節另練有用之兵等因欽此仰見朝廷整飭戎行實事求是之至意查川省幅員　闊人心浮動近年以來匪黨之兇　民教之交涉尤非有得力營伍無以收綏靖地方之效現該制兵等旣如此疲廢無用勢不得不改强而　張臣前欽遵諭旨　辦警察並奏明先設警務學堂業經政務處核准咨復在案現擬在省城先行試辦約計通年需用經費銀十五萬餘兩而將來推行省外需費若干尙未計及川省庫儲奇絀久無他欵可籌再四思維止有將通省制兵酌量裁减惟内有駐防台　之兵一千六百二十名向由内地各營接班調換其疲玩不力本不能勝戍守邉陸之任顧藏地距省　遠應否裁　　　臣實無從遥度俟新任駐藏大臣有泰等到川再行會同籌商奏明辦理其餘標鎮協營均一律裁去三成從前設立塘站之處亦由臬司查明如非偏僻地方卽歸併有驛州縣代爲遞送統計每年應節省餉銀一十萬八千二百九十四兩馬乾銀七千五百五十一兩米折銀三萬三千五百三十三兩零内除應扣服銀三千七百五十三兩零截曠銀一千九百二十九兩零又兵餉搭錢扣銀一萬五千五十七兩零又减扣六分銀七千七百一十八兩零外實節存銀一十二萬九百一十九兩零　請全數充作警察之用其不敷之欵及將來推行省外　需經費再由臣查明防練各軍之不得力者酌量裁併庶幾化無用爲有用不　　糜餉項無益地方所有現擬裁撤之三成制兵業已令將省標各營於二月底截止餉乾省外各營於伍月底截止餉乾並各給恩餉一月以示體恤據布政使陳　會同署按察使趙藩及營務處籌餉司道具詳請奏前來除將警察　辦日期及詳細章程再行專摺具奏並將現存各制兵如何分布由提督臣馬維騏移行各鎭協營查照造册另行咨部外謹會同兼署成都將軍臣蘇　岱四川提督臣馬雜騏恭摺具陳伏乞皇太后皇上聖鑒訓示謹奏奉硃批政務處議奏片二件併發欽此 
[署川督岑奏請續募巡警兵片初四日]  
　　岑春煊片再警察巡兵雖經教練而後派出然值巡曰久事繁無間教練本義必有荒　擬别募巡警豫備兵隊三百人平時教練兼爲補助巡兵開革換補之用每及二月則大更番一次以在營之兵派出而抽選值巡　　警察法　法之兵三百人入營補行教練設有要事仍可兼任防剿該營薪餉並在裁省緑營三成項下開支卽委警察局提辦　隸州知州王瑚統帶所有擬定該　餉制另摺繕呈至警察局用及巡警豫備營餉一律以銀元支發以便流通而免侵扣合併附片具奏伏乞聖鑒謹奏奉硃批覽欽此 
[署川督岑奏籌練勁旅以備緩急片初四日]  
　　岑春煊片再目前兵之大患有二一曰無遊擊之師以備緩急一曰無一定之饟以供軍實各省防營皆有守禦之責一遇戎事期慮及空虚不得已另行招募豈知用兵之道必訓練於平日乃能收效於臨時前者臣用兵三晉以及移師四川私心惴惴　　履藏仰頼朝廷威福得以轉危爲安然僥倖之事豈能至再至三蓋兵非素練則帥不知將將不習兵斷不能倚以制敵臣　觀時勢统籌全局擬到粤後就奏明隨帶之一隊四旗募足三千人之數成爲一軍專歸臣統帶選將督率朂以忠義　眞菟討無　　操演行軍周歴要隘有事則踔厲奮發調遺出征明戚繼光練兵三千人馳驅東南沿海有所倚頼是其明騐方今鐵軌四通之　更得常備活動之師無事則聚練一　有事則遊擊四應思　預防此實至計至應需的餉擬即以臣所請川省新辦官運所得之欵移濟此軍臣不敢以練之粤者但爲兩廣之謀似可以籌之蜀者公諸天下之用旣爲統籌全局當必無分區域而臣受恩深　願馳　如所部饟實兵精無論何處一有警報奉命卽行赴敵更不必靳臣自謀之食也今者内患迭起外侮頻仍卽使粤西芟夷　清萬不能不練勁旅作緩急之備否則兵非素練饟無專欵一旦事機猝發臣雖致身自效恐於事仍屬無益惟聖明垂察而深許之大局幸甚微臣幸甚所有一切營制饟章俟到粤成軍再行奏呈御覽謹先附片陳請伏乞聖鑒訓示謹奏奉硃批 
 
 

Page 14

 
 
覽欽此 
[署川督岑奏開辦警察擬定用人立法籌欵大概緣由摺初四日]  
　　頭品頂戴署理四川總督調署兩廣總督臣岑春煊跪奏爲教練警務官兵卒業先就省會創辦警察擬定章程恭摺仰祈聖鑒事竊查前奉上諭飭令各直省開辦警務以衛閭閻當田臣先行創立警務學堂教練官兵於上年專摺奏明旋准政務處核准咨覆在第一次員弁於去年冬月開教今年二月卒業人若不敷復行　集二班員弁接續教授三月間亦經卒業均分别一二三等給予憑照一面招募近省州縣士著壯丁並挑選緑營兵丁得識字合格者一千八百人警務學堂編定歌語教以警蔡巡兵當知之法兩月以來察看該兵等尙能領悟警務當卽督同警察局擬定章程於四月初一日先在省城開辦惟事屬創舉官習旣深民智復錮搆始非易圖終尤難而用人立法籌欵三端則爲警察實行之基礎謹就憑慮所及爲我皇太后皇上分别縷　陳之竊維用人之道百　約之不過二義非其所知良法祗爲虚具聽其自便美材亦歸下流故必先之教練以補其知能繼之奬罰以勵其志節今日中國差局如林歳糜不計而功績鮮聞人材目替者皆　始以差局爲位置閒散不問其短長終視功過爲不足重輕不加之奬罰因循敷衍通弊旣然至於警察雖當今之急　靖國之要圖而無大小幽顯必待夫查則其例至繁無晝夜雨晴必勤於巡則其職至苦苟非深明其法又力耐乎勞者小則溺職大則殃民臣前奏立學堂即欲於補其智能之中陰以考識材質之堅脆現擬章程亦定以後不惟警察局員不得濫入學堂領憑卒業之人一巡兵之缺亦不得輙召輙補必先在營教練而後補額並擬奬罰　則如違溺職者輕則撤差停委重則奏革咨叅遵盡職者三年之後澤尤爲出力之員照軍營異常勞績保以四人爲限出力稍次之員卽照尋常勞績保奬以六人爲限如不足限寗闕毋濫巡兵之出力者亦必予以出身蓋非範圍之於學則一轉移而警察乃爲冗沓僥倖之歸非奬罰以有恒則一因循而警察遂爲數衍腐敗之政應請飭下政務處核定以立四川警察永遠用人之法卽以立四川警察永遠行政之基此臣所擬警察用人之一也若夫立法蓋不貴其能立美備之章程而貴有實行此美備章程之人不貴侈陳其可行而貴無一字之不行警察雖爲一局而其條教所及實以上輔庶政下範羣倫若改革無常增損任意其弊所及有不僅破壞一局之章程者臣此次擬定章程慄慄懼其不行皆就成都情形博稽衆議折衷而定而首嚴本局任事之人次約一切奉法之衆特於章首標明不行者不立立者必行然以今日官習之深督之盡職或以爲太刻民德之降導之循禮則以爲不情應請飭下政務處就臣擬上章程嚴加檢定不可行者更而正之奉旨之後勿論任事之員奉法之衆敢違章者以違旨論蓋以今曰亂機之衆非急行警察不以爲功而於今日創辦之初非實行章程則無益此臣所擬警察立法之一也警察旣以保民民間卽有代任警察經費之責比東西各國之通例亦官民相助之公理惟在創辦之始民力旣絀警利未彰苟責其資沮必烈而以四川省會家户十萬街巷五百需兵至千八百人之多需官至百餘員之衆歳計至省亦需十七萬金比之東西各國之費固相形見少而屬財政奇窘之頃等搜剔無方現經督同司道反覆籌畫除舊有保甲經費歳銀二萬五千兩街團經費歳銀三萬八千兩及現在藩庫籌撥一萬四千兩鹽庫籌撥一萬兩共銀八萬七千兩應歸警察局作爲常年經費外其餘不足之數遵旨酌裁緑營老弱之兵三成歳節省銀十二萬兩卽以補助警察經費非籌之於不可籌乃化無用無有用旣有的欵非利益旣著不必强取之民非民欵有資不得更次裁汰緣營節省之欵挪爲他用是否之處請旨遵行此臣所擬警察籌欵之一也所用不濫則稱職者多奬罰務明則中材可勉而又繩之以定法濟之以定欵則四川警察或持久而不隳卽四川盗源或稍弭於不覺俟省會辦理就緒衆志已孚然後推　道府州縣自近而遠自大而小另籌經費以圖擴充則警察之行始於省會而必終於各屬　所有四川開辦警察擬定用人立法籌欵大概緣由理合繕具詳細章程專摺奏聞伏乞皇太后皇上聖鑒謹奏奉硃批政務處議奏單併發欽此 
[雲南臬司劉奏報接印視事日期摺初四日]  
　　品銜雲南按察使逹春巴圖魯臣劉春霖跪奏爲恭報微臣到任接篆日期叩謝天恩仰祈聖鑒事竊臣於光緒二十九年二月二十九日恭奉恩　補授雲南按察使當經具摺籲請陛見兹奉督撫臣會檄飭赴新任三月二十二日准現任雲南按察使新調貴州按察使全楙績將臬司印信文卷移交前來遵卽恭設香案望闕叩頭謝恩祇領任事伏念臣自維譾陋無補涓埃歴任邉隅吃緊之區今居總匯刑名之地外鄰缅越内雜漢夷詰奸乃禁暴之原察吏實安民之本如臣駑鈍深懼弗勝惟有隨時隨事禀商督撫臣實心經理以冀仰答高厚鴻慈於萬一仍俟前摺奉旨允准覲見再行起程入都泥首宫門面聆聖訓所有微臣到任接篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
[盛京將軍增奏請旨飭催各省的餉摺初四日]  
　　奴才增祺等跪奏爲時局多艱待餉孔亟請旨飭部嚴催各省應解奉天省癸卯辛丑壬寅等年的餉曁歴年欠餉迅速籌解以濟急需恭摺仰祈聖鑒事竊查奉省部庫歴徵之欵惟餘租地丁糧貨各稅並燒鍋參票等項銀錢備充俸餉從來歳入不敷發放全頼各省協餉藉資挹注奴才等前經奏蒙飭撥奉天癸卯年的餉並辛丑壬寅等年的餉於山東兩淮江蘇臨　闗等處地丁鹽課釐金堂稅項下每年撥銀二十六萬兩計三年共奉撥銀七十八萬兩僅據山東兩淮臨清闗等處陸續解到銀十五萬兩尙欠銀六十三萬均未批解又各省由光緒四年起至光緒二十六年止積欠奉省歴年俸餉銀共十萬七千三百一十兩屢經奏明分催亦未批解當此　燹之後地方凋敝本省之徵欵旣遠遜於從前各項之要需復逼迫以相待而指撥各省闗應行解奉之欵新陳併欠勢不能不倍形拈据日夜焦思籌措無策惟有仰懇天恩飭部嚴催各省務當共體時　力維根本將應解奉省癸 
 
