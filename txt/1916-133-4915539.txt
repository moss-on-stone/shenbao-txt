# 1916 - 133 - 4915539

 

Page 1

 
 
   
 
 

Page 2

 
 
時評 
[有限（冷）]  
　　或有問於余曰世事紛紛國亂無極如今情狀長此不巳我中國之禍患不知其若何底止矣 
　　余曰不然凡人爲善而其能力有限者則其爲惡而能力亦有限試問民國政府五年以來曾有建一勳樹一業否其爲善之能力可知矣由爲善以測爲惡其能力亦可知矣 
　　是故昏昏沉沉蒙蒙昧昧中國今日之現狀也亦中國有力者之本相也欲求一旦豁然開朗進於淸明之難無異施其辣手破壞消滅至於盡淨之難也 
　　是故由今以往過於樂觀者非過於悲觀者亦未是也何也以其能力有限也 
[命令]  
　　五月十五日大總統策令　商震給予三等文虎章此令 
　　又令國務卿呈據統計局局長吳廷爕詳請任命劉保廷吳興讓曾文玉周英杰屈蟠何家鯉楊寳梁呂式斌楊葆益潘宗瑞爲僉事應照准此令 
　　又令參謀本部呈鎭安右將軍行署參謀長姜登選回籍候墓應請辭職姜登選准免本職此令 
　　又令陸軍部呈請將索滙東授爲陸軍工兵中校邵汝興授爲陸軍步兵中校應照准此令 
　　又令陸軍部呈請將丁致中授爲陸軍步兵少校應照准此令 
[專電]  
　　北京電　院令裁禮制館 
　　北京電　潘復擬在蘇魯創水利公司兩省同鄉開會反對甚力　 
　　北京電　准載瀛運載瀾柩回京 
治喪交部轉飭沿途照料 
　　北京電　咸日長沙黨人起事巷 
戰十二小時官軍自稱已將黨人擊散 
[譯電]  
　　濟南電　十五日夜間革命軍由商埠攻擊將軍府砲火頗烈戰至　間不支而退（十六日） 
　　北京電　華字報所載黎元洪致電南方領袖不願受大總統任之說純屬字虚黎氏目下絶不預聞國事　（十七日） 
　　北京電　國權報載稱袁總統命勿以要求退位之電進呈因此項電文乃出私見並非民意也　　　　（十七日） 
　　北京電　第十二師之兵一旅奉命開往濟南新練之兵三千五百人將赴南亦（十七日） 
　　河内電　政府公報宣布安南王德維丹被廢王於一九○七年繼父位時纔入齡近者避匿外國之黨人潛回廣南等處作亂王亦豫聞發覺後乃被廢已由前同光王之子繼位廢王現監禁順化亂事即平大局甚安　　　　（十五日）　路透電 
[特約路透電]  
　　倫敦電　據有責任方面消息中國所宣布之停付現金令僅施於中國銀行與交通銀行之鈔票及存欵並未施於中政府對於外債之義務　　　（十六日） 
[東方通信社電（日本人組織）]  
　　漢口電　此間中國銀行分行之兌換至本日（十七日）止兌出現銀十八萬元該銀行並分存各國銀行每行現銀一萬元託其隨意收兌該行鈔票　　　　（十七日） 
　　北京電　中國交通兩銀行禁止兌換之後關稅鹽稅必徵現銀及可兌現之紙幣其結果遂使金融上更覺困難　　　（十七日） 
　　北京電　某國公使館接到西安電云目下陜西各地擾亂巳極陸將軍現有之實力有不能鎭撫之勢陜北鎭守使陳樹藩宣言獨立之後自稱陜西都督與各在之亂黨連絡其勢極盛西安亦瀕於危 
　　又陳樹藩有與本月十三日宣言獨立之晉北鎭守使（駐大同）孔庚聯絡已成之說如果事實則與西北之形勢影響甚大　　（十七日） 
　　濟南電　十五日午後十一時有革命軍一大部隊突現於商埠西端强襲第五師兵營之一部他之部隊則迂廻東南奪取三里廠之兵營開始攻擊約數小時激烈銃戰之後革命軍終以衆寡不敵且預定之後援隊不到遂不成功革命軍雖死傷十餘人然亦捕虜巡警十數名而去革軍一時退至山東鐵道日本守備地域之内日本官憲迫令解除武裝後將革軍百數十名護送靑島核辦　　（十七日） 
　　北京電　北京政府意欲乘南方之圑結未固提出於己有利條件與其妥協南方若不遂其要求即不辭以武力解决南方護國軍接到此報遂决對付之策由岑春煊氏將兩廣及李烈鈞之軍合併决行北伐將數軍圑分作三部以其主力直趨江西各以一部分向湖南福建前進　　　（十七日） 
　　北京電　駐張家口第一師之全部巳到北京其兵數計步兵四圑騎兵一圑砲兵三營　　　（十七日）　 
　　漢口電　王將軍近募新兵六營合諸前月新募之兵六營共十二營現正極力訓練　（十七日） 
　　東京電　北京政府濫向美國商事會社借欵旣受比金遜二百萬元之先付又有以淮河治水借欵之名目訂借三百萬元之事官場接到此項内報惟以何爲擔保則無所傅按諸今日北京政府之信用程度必有重大之擔保若其内情發表勿論南方必惹起更國間問題云　（十七日） 
　　東京電　英國海軍省以德國巡洋艦表面上裝作中立國或英國並聯合國之商船接近英艦因爲豫防特定臨檢手續如左於昨通告日本海軍省 
　　一.臨檢搜索實施之際英國軍艦卽揭特大赤色之長旗次復發一火箭此信號係令商船駛近軍艦所放舢板之旁不問軍艦在該舢板之旁與否商船受該信號後即當徐駛傍於舢板 
　　二.夜間之手續與白晝同燃點維利式赤色烟火卽係示商船駛近舢板之信號因本艦之事情許可爲限可以探照燈探照舢板之所在倘天候不良不能臨檢之際軍艦即點維利式靑色烟火此信號係示商船須停船至天明 
　　三.此手續發布後卽實施但此信號欲使周知自需相當時日故英艦認爲商船不解信號法時可以萬國信號通其意義　　（十七日） 
[戰電（英人路透電）]  
　　巴黎電　今日下午公報云凡爾登境轟擊三○四山之舉仍在進行此外無重要戰事香巴業之砲隊大爲活動法軍在松末河南面以短兵力戰之後奪獲敵軍第一道戰壕今晚公報云法軍在末斯河高原雖小勝淸除敵軍戰壕二百邁當俘敵若干人香巴業德砲隊轟擊後屢以步軍進攻未獲效果　（十五日） 
巴黎電　今日下午公報云凡爾登境僅有活動之砲戰德軍小攻一次爲法軍所敗　（十六日） 
　　倫敦電　今晚公報云昨晚及昨夜魯斯與拉巴塞運河間英軍陣線戰事大爲活動敵軍猛轟英軍戰壕一小段而攻入之但數分鐘後即被逐出英軍猛轟化漢索倫北面德軍陣地頗獲效果拉巴塞運河北面及正南面之敵軍在英軍戰壕前二十五碼轟發地雷佔據炸陷之地英軍轟擊片時奪回陷穴之邊雙方各在胡魯區西北轟發地雷惟無步軍戰事英軍轟擊福基薩對面之敵軍陣地及將聖台洛瓦附近之敵軍日砲擊至無聲　（十五日） 
　　羅馬電　意公報云意軍亞爾泊兵在亞達美洛戰地佔據一重要之山地並奪獲高一萬尺之峯又在拉特洛山谷續得進步奥軍在拉加里那山谷發炮猛擊而意軍亦回擊之伊森沙戰區由尼洛山至海岸一带亦有劇烈之砲戰　　　（十五日） 
　　彼得格勒電　公報云高加索瑪瑪哈登方面有偵察隊戰事俄軍在狄亞比克方面擊敗古爾兵又在摩蘇爾方面衝擊里凡杜士鎭獲軍火庫數所敵軍委棄戰品忽遽退走俄馬軍正在追擊　　（十五日） 
　　彼得格勒電　美索波台米亞之土軍共有六七師之多近今極關重要之地一部分巳與亞米尼亞隔絶該處土軍現爲俄軍牽制故正力圖設法策應美索波台米亞之軍（十六日） 
　　倫敦電　法國名將瑪香陣亡　（十六日） 
　　倫敦電　被俘英將湯興特已抵君士坦丁　　　　（十六日） 
　　倫敦電　午後愛士葵與愛爾蘭之倍爾伐斯市長及該處領袖商人十餘人作私人之會議曆三小時之久始散公報云愛士葵出於自願會晤少數公民暢談時局散會後愛士葵離倍爾伐斯而往杜白林出發時數千公民歡呼送行　　　（十五日） 
　　倫敦電（開斯蒙案續昨）　巡警作證後偵探長證明開斯蒙與裴立同被控告開斯蒙指裴立而言日此人無罪余願渠與余同得相當之辨護皇家救傷隊伍　羅平森氏亦偕林堡俘虜上堂作證謂開斯蒙曾在林堡向四千英俘演說四次其中爲開斯蒙所惑而加入愛士蘭軍者僅五十人裴立亦在其内當時開斯蒙曾謂德國將獲勝戰故欲恢復愛爾蘭之自由第二孟斯特步軍聯隊之一兵亦來作證謂開斯蒙在林堡向俘兵演說愛爾蘭軍之計畫德人自此遂優待俘兵嗣因俘兵不允附合德人又減去其麵包云云又有其他俘兵亦謂德人懲責英俘因英俘斥開斯蒙爲叛徒又有一愛爾蘭兵曾毆擊之故也訊至此堂上宣告展期續審察開斯蒙由德回國之情形似德潛艇Ｕ字二十號中途遇意外事折回希里戈偷開斯蒙等在該處改乘Ｕ字十九號繞歇特倫之北而至特拉里　（十五日） 
要聞一 
[西報論停兌令之裏面]  
　　非僅財政問題　　另有政治關係 
　　文滙云金錢吾知之矣政治吾知之矣無政府之影響吾亦屢見之矣惟在今日之中國金錢政治無政府三者混而爲一以致時局愈覺糾紛難以了解語云知之愈詳迷惑愈甚此說雖奇實爲眞確夫停付現金之院令事極淺顯雖三尺童子亦能知其意義稍讀世界歷史者類能言其原委使國家遇不得巳之情勢時純爲財政起見而不雜以政治與個人之關係頒布停付現 
 
 

Page 3

 
 
命令則國人當不至有所抗議也今中國之情勢爲何如乎國人倐聞此令恍若晴天之霹靂中國政府不良致使國内不靖然以嚴格繩之中國非眞有戰事也中國財政固日見支絀無論贊成或反對袁氏者皆承認之稅項中止外債無着政府費用浩大而國庫空虚苟延殘喘不易支持然此非中國第一次之遭遇也六十年前中國亦曾有此經驗矣其時中國財政之困難遠甚於今日尙能渡過危局則今日更無禁止付現之必要矣然中國之行此令實含他種原因苟僅爲財政問題則不難爲吾人所共曉惟以其涉及政治故事勢趨於複雜試以中國銀行而言其地位可謂殊特失中國銀行之爲政府機關其應服從北京命令也幾人人云然但在今日吾人始知其不然何則中央命令竟爲中國銀行所不遵矣中國銀行殆如英倫銀行絶非政府之銀行其經理行務者有若干自由行事之權今之抗令或係其權力中所應有之事但據東方通信社電傅東京消息此令乃段祺瑞所主張非爲財政困難實爲段祺瑞與梁士詒之暗鬭果爾則此非政治也實無政府主義耳中國銀行之不遵命令殆經理者知此爲叚梁個人間暗鬭中之亂命乎今外人銀行出而扶助金融恐慌當可速止憶若干年前英國某大銀行暫時被擠旋經他銀行維持始得無事故銀行被擠乃歷史中常有之事也所可注意者此次恐慌出於政治而非出於財政今北京廣州兩政府遙遙對峙已不利於國若北京叚梁兩派猶不能各明責任以致全國經濟全行破壞則更大可哀矣若袁政府存立而用此種官僚則直無政府而已是宜亟亟去之吾人於是而有所望於南京會議矣 
東報對於南方新政府之觀察（飄） 
　　承認問題之將起 
　　南方新政府組織之議旣見之於事實東京各報皆對之爲穏重之批評而於承認交戰圑體問題尤加以注意茲綜合日人諸重要報紙所載爲略述之以供國人參考 
　　東京時事新報載曰曩廣東廣西兩省以岑春暄爲中心之人物旣組織新政府矣但此不過一時的組織以後更有雲貴兩廣四省爲一以組織新政府之計畫焉即以軍務院直屬於大總統代行軍民兩政以各省都督及有相當之資格者爲撫軍各撫軍互選撫軍長及副撫軍長以唐繼堯都督爲撫軍長岑春暄爲副撫軍長以言資格岑屬前輩而岑則以唐爲首義之人物互相謙讓且以岑政敵較多恐有礙於進行唐遂居撫軍長之任（或曰仍在相讓之中）其組織人物唐岑以外梁啟超爲撫軍領政務委員長撫軍則陸榮廷留顯世龍濟光蔡鍔李烈鈞陳炳焜等（依他報則尙有呂公望）是爲新政府組織之大槪而龍濟光之出征亦皆認之爲事實焉 
　　東京朝日新聞載曰討袁軍組織政府爲有系統有秩序之行動此事將惹起承認交戰圑體問題可無疑義雲貴兩廣其面積有三十九萬方英里以上其人口達四千六百萬境内如廣東北海梧州等之商場計十四處外國人之居住貿易者多彼等之生命財產除託庇於南方新政府以外無他道焉各國政府事實上不得不認爲交戰圑體蓋以此也况浙江已舉獨立之旗龍濟光陸榮廷等又進軍於長江流域承認交戰圑體問題將隨南方政府之成立而發生所不待論云云 
[粤東設立軍務院問題（特約員平生）]  
　　獨立省分之滇黔桂粤四省中財力以粤爲饒裕交通以粤爲利便此梁任公所以謂將以粤策源地也梁任公之主張議設軍務院爲四省統一機關即一臨時政府之雛形前會特遣專員黄羣至滇與滇督唐繼堯等商榷月之六號梁任公偕張堅白李根源程子楷抵省此行實專爲組織軍務院而來故對各　體演說曾聲明一二日當有都司令部都督府會銜告示宣布軍務院辦法其設立軍務院之通電業於七號拍發軍務院之組織條例及公文程式令亦已頒布各報登載八號各報館以是日爲軍務院成立之期於是一律用紅墨印刷與元旦出版一式以表示祝頌軍務院成立之意故粤人喁喁嚮望皆欲一瞻軍務院成立後有若何設施矣乃忽忽數日正式告示尙未宣布而梁任公竟由粤返肇矣省報載梁任公與龍都督磋商大計解决辦法連日巳經籌有善策甚得要領現梁任公因會師北伐事關重要必須回肇覆命佈置機宜故於九號早八時偕張堅白等由都督府坐肩輿出城落輪駛至石圍塘轉乘尃車返肇而外間傅說則謂梁任公議組織軍事會事未諧已連夜馳至沙面某領事署棲止隨即去粤傅說不一總之梁任公抵省其籌畫事項斷非旦夕間所能就緒乃匆促而去其中必有多少原因茲從各方面探問聞軍務院之職權非常重大統合軍權政權皆隸於其中軍務院之駐在地設於廣東凡北伐事宜以此爲總機關而對於滇桂諸省凡軍餉之籌畫軍械之運輸皆須接濟但廣東内部目前尙未盡接洽就緒財力幾何能否擔此責任尙　疑問器械一層粤省雖有石井兵工廠然能製鎗而不能製砲原有之巨砲僅足維持廣東之防務若移往他省則本省之防務在在可虞故當道對此兩層尙須從長計議不能徒騖虚名而不譸實際此則未能速於宣布軍務院成立之原因也又軍權貴乎統一廣東目前現狀都督統握全省軍權故省會秩序得以保全今旣有都司令部設於肇慶軍權已爲一分復設一軍務院依此條例都督僅爲撫軍之一此後庶政皆用合議制行之軍權政權皆須推出其權限上須從長釐定在龍督爲岑雲帥舊部固甚贊成故對於軍務院之條例皆爲認可伹粤省軍隊複雜與他省不同而濟軍爲黨人所仇視從前一切痕迹亦未能盡化以此重大事件不能不集軍界會議傅聞軍人中駁論甚多有但知不龍都督不知其他之語依此情形則軍人意見尙須疏通權限尙須區别此又未能速於宣布軍務院成立之原因也然自此事發生粤中謠言不少在龍與岑方面向有交情或不至過於决裂然從中離間者實多至於民軍一方面則徐勤陳炯明朱執信三派方作大聯合連日在澳門開大會議專以對待龍氏爲旨故此方面之疏 
通亦尙須費許多時日方能成功也 
[舊議員職權與粤内部調處]  
　　舊參議院議員彭建標在港致函兩院同人勸其赴滬討議大討其函云兩院同人公鑒滇黔　義純係扶國法以保障共和無論何人不能藉口時勢置國法於腦後倘有不依國法而組織機關及舍國法而好作調人者吾輩皆當一致否認之據臨時約法所規定大總統有謀叛行爲應受衆議院彈劾參議院裁判又據大總統選舉法所規定副總統缺位時應補選之國會議員須自行集會組織總統選舉會建標於讀法之餘揆時度勢以爲副總統一經選出則元首職務代理有人不特可杜絶袁氏竊據又可減輕黎大總統之危險且依國法造成之政府未獨立各省亦苦無正當理由以資抗拒則戰期因而縮短爲理勢所宜然至於彈劾裁判繼續舉行是兩院同人應盡之職權凡此種種自當持國法以解决不容有法外之周旋然必足法定人數始能發生效力建標心有所見日夕難安故敢敬請各報代告仍在各屬及居留省港澳各同人迅速赴滬報行自己重大職務若地方各事兩粤不乏才智之士無須吾輩代庖建標接滬上通告後本擬早日啓行因交通梗阻措資維艱昨始籌得旅費茲决定於數日内離港尤望同人等　臨賜教俾便偕行倚裝待發臨頴神馳敬此寄　　安參議院議員彭建標頓 
　　粤中内部調處刻尙在多方進行中聞梁任公至省之行其主因亦爲此事茲又聞有汪希文者到於此事甚熱心研究其近來所主張者乃欲請岑西林到省一行以期早日就緒特錄其致各圑體函如下汪希文函云報界公會并轉各大報館總商會七十二行自治研究社教育會九善堂院光華醫社商圑公所維持公安會公鑒吾粤自有海珠之變民軍日與官軍衝突不論何方勝敗地方經此兵燹玉帛子女遭刦無遺若再不設法調停烽火無時止熄西林岑公威望素著於粤邦人士莫不欽崇龍督原其舊部願迎恩帥黨人奉爲首領當願歸依調停於官民兩軍之間悉歸就範捨西林岑公外主持莫屬矣我粤父老昆弟如望大局早日安寧宜一面由各圑體分電西林籲請來省一面聯請龍督派艦候駕東臨得此羣雄之領袖蒞省一言何難合爐而冶官民意見當可解釋粤局之安指日可定盼速分頭籲請云云 
[日人之觀察南京會議（萍）]  
　　馮將軍等發起南京會議問題頗惹起中外之注意日本大阪每日新聞十四日社論略云此會議也徒多疑問其效果殆不可期（其一）則此會議非有何等之權威者僅馮等二三人之意見耳其統一力　安在其實行力安在惟可視爲試驗馮氏勢力之程度之一種會合而已（其二）參列於會議之代表皆各省都督等有力者之代表耳非所以代表民意也派代有者除獨立之五省以各省中之幾省及北京代表爲主要之以中立省分爲多而十七省中僅有九省或十省其性質旣失妥協會議之實（其三）代表者非必皆與馮等政策相同有繆爲同意之態度更觀望形勢之孰利者有欲利用此會議以行自己之政策者有將以此示馮之無勢力者由是觀之馮等所定之議案全部否决乎大加修正乎成立與否未可知也（其四）議案决矣而以 
無眞誠之同意非全會一致之結果則成案之執行終不可期决議雖成各代表歸省則立消耳各省依然分立以相睥睨意中事也（其五）議决以後袁氏不滿其意不肯退位惟爲蟠據之計將若之何故此種會議終歸於無意義此吾人所以不重視之故也 
南京會議前之觀測 
　　南京特約員 
　　今日之南京會議與辛亥之參議院同其表而異其實會議結果至難預料馮將軍所提之八條件中立省巳有不贊成者湯電僅其公布之一且會議之由來曾傅爲北方秘密作用者而段内閣忽不滿意亦召集北京會議以爲抵制是此次會議之原因解决時局乃其輔助目的發展一部分勢力藉爲上舞台之預備乃其主要目的也各省所派代表是否有全權代表其本省意志周屬疑問而以已發表之各省代表資歷觀之大都爲敷衍起見有派顧問者有派在寗供職兼任者故會議成績頗難望圓滿之結果 
　　代表巳到寗者不足八省内有在寗人員兼任者二三省故十五日不能開會張倪届期果否躬親議事尙在未定蓋馮張倪之接近甫告成功而播弄其間者復施種種手段以阳撓之現在國内勢力已失其重心護國軍據其一部袁努力保持一部北洋派乃竭力破壞兩方勢力以爲己有其中又分系别南京與北京兩會議即其系别之表現故前之希望南京會議爲解决時局之捷徑者近方知徒增加時局之紛擾而已 
[朱趙赴寗會議]  
　　連日蘇鄉各處盜匪充斥水陸軍警疲於奔命兵去匪來兵來匪去騷擾鄉鎭勒索人民詳情已迭記報端惟近日軍政各界除保護繭商剿防梟匪外最近所可記述者爲朱代使趙道尹先後應召赴省一節茲特就見聞所及爰誌短簡如下 
　　蘇州係直接受治於寗垣者此次馮將軍召開各省代表大會於南京凡屬鎭守使師長亦能參與會議當十四號朱琛甫接奉將軍召集赴省電文後朱以師長與代表鎭守使資格自應應召與議各表意見爰於是日上午十一時電話通知軍警政法商學各界定下午四時在使署開臨時會議討論大局意見諮詢衆志取决一定之主張爲赴寗參議之代表時正大雨如注各領袖冒雨而至先經朱代表述明會議宗旨除軍警兩界應具服從性質聽憑將軍指示遵辦外至商學各界代表到會者僉云將軍旣任調和之責苟能地方安靜秩序不驚商民自無不樂爲贊成均無異議至七點鐘散會 
　　馮氏通電到蘇之時代表道尹水警第二廳長趙雲生因欲報告梟匪滋擾各鄉奪械燬舟水警力薄受挫情事實屬一舉兩得乃首先奉召晉省至道尹任務暫行令警察廳長崔鳳舞會同本署第一科長代攝道篆至二廳廳長職務係就近令第三專署署長仉志鵬權行督率辦理誠以四郊多警近日大股盜匪雖退而餘孽猶未肅淸也 
　　朱代使於邀集各界會議後因趙道尹又先赴省未便遽行離蘇須將防務籌布妥協方得起節爰商之禁衛軍劉夢九圑長暫請調甯車隊暫行留蘇俟其返蘇再行開拔南京一面請馬聯甲統領吳士芬圑長權負蘇防責任所有使署之應行職務則令副官長吳文燦參謀長王占六兩君代拆代行如遇重大事件即行電報省垣親自核辦其餘巡防軍警一切佈置就緒遂於十五號夜車赴省矣 
　　朱趙兩氏先後赴省參與各省聯合大會議一時尙難返蘇惟　門主客各軍林立雖各軍隊領袖均能約束管理斷不致於使道晋省期内發生衝突事情然爲愼重預防起見憲兵營長王少珍君特下命令通飭各連凡茲數日各須多派官兵盡力維持如遇發生上項情事立即和平排解務期消弭於無形而王君督率稽查隊亦較前日爲愼密云 
　　二師參謀長彭丙一君昨因聞土匪勒索蘇鄉車坊太平橋後現向常熟方面而去朱代使特派彭君赴海虞與駐防蘇軍接洽商議截堵辦法頃因朱趙兩氏均巳晋省會議今日乃趕返蘇州主持本師軍務 
[南京快信]  
　　馮將軍昨接山東靳將軍來電略云魯省現狀朝不保暮恐不及睹諸公之偉略而先已淪胥矣臨電涕泣不知所云 
　　各省代表大會陜西尙無復電來寗聞該省有不靖消息 
　　馮將軍設各省代表臨時招待所於城内大行宮華洋旅館而張勳又派人包定下關春臺旅館爲招待所茲聞山西河南奉天山東等省代表現住下關張之招待所江西湖北福建等省代表則住城内馮之招待所 
　　軍署昨日（十六）午後三時開會懽讌各省代表下關江面現停泊有江貞建康辰字豫章南琛湖鷹等艦六艘　 
　　馮將軍張勳均有電致京痛駁中交兩銀行停止兌現之院令言此種自殺政策亦竟驟然行之誠百索而不得其解云 
　　此間中交兩銀行紙幣除他處發行者外均照常兌現市面略定 
　　長江巡閱使駐滬調查長林世豐徐州探訪營管带傅民傑昨均由徐來甯住下關中西旅館 
　　徐州鎭守使兼定武軍總司令張文生徐海道尹李慶璋長江巡閱使軍事顧問（現代行安徽軍務參謀長）萬繩栻前晚由徐乘專車於昨（十六）午抵寗現住下關春臺旅館聞三人均係張勳代表 
　　聞倪嗣冲又加派黄家驥（贛人）來寗代表海軍第二艦隊司令饒懷文前日由上游乘南琛軍艦夾寗 
　　昨由淸江捕來十人聞均係有黨人嫌疑 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南方政府與南京會議]  
　　十三日上午九鐘公府召集段内閣及各國務員與非國務員等約有十七八人特開密會議經二十分鐘始行閉議據聞是日所議者係爲南軍組織新政府問題今已成立近日中央巳接各密要之調查報告經項城親爲裁定對付辦法提出徵集意見聞最後决議之節略則取放任主義其原因蓋以中央政權對於獨立省已難生有效力或即阻止亦不過徒費唇舌於實際固無補益也又聞是凡段内閣曾親書說帖一件分至國務各員分别傅觀據聞其内容係對於各該員作種種之勉諭并勸其當此時局務各持正當意見不得妄起爭端置圑事於不顧貽人笑柄等語聞此番勸勉緣日前國務院召集會議時某某總長對於南北和局解决因意見不洽曾起衝突之故 
　　南軍近於廣州組織政府聲勢旣覺統一而態度尤爲强硬據公府傅出消息段芝泉迭向南軍電商種種和議辦法迄無效果即張馮倪提議之十七省會議南軍亦未能認可前晚（十二日）六時項城曾於抱膝軒召集徐菊人叚芝泉孫慕韓王聘卿諸要人開秘密談話至三時之久内容僅知係籌備戰事方略談畢即電致熱河都統姜翰卿令其趕速來京擬派往川南督理戰事湘西一带則責成倪丹忱湯鑄新長江下游由張少軒一力支持如十七省代有會議不能達到保留之目的即决計以武力爲後盾寗爲玉碎不作瓦全云 
　　近日馮華甫張紹軒倪丹忱三將軍突在寗垣組織協議外問多言已與政府預有成約並有謂係由政府秘密授意者昨據密息尙不甚然政府各要人曾運有密電質詢内幕仍頗有不能滿意之處其中密要原因則爲此次協議係擬以各省多數意見爲時局上之裁决並不容中央參預蓋因前電内曾有中央已無解决之權一語前途如何歸宿雖尙難逆料大致係亦不出馮將軍東電之八欵而八欵中之第一欵實已承認民國四年以後大總統即失其固有地位並謂目下中國爲一無政府無法律之國等語將來結果恐與現政府必無裨益近政府密議有擬預行聲明此項協議無效之耗但表面上或不必有若何形迹耳 
[北京停兌後之政情與商况]  
　　公府會議　昨得公府秘息項城於十四日上午傅諭段國務卿於十五日上午七時在懷仁堂召諸國務員會議要政據聞確爲財政問題再行設法緃持軍餉及社會金融使其不生恐慌之計盡或謂内有運動借債之兩事所議者僅防止某國從中阻撓之問題又有謂國務院是晨有密呈文一件即係借欵合同草案並密議維持金融疏通紙幣之政策說帖各一件 
　　各省反對　中央自院令通電各省後迄十四日已接到各省商會及各圑體各長官之電報多件僉以此事影響甚大若不速籌救濟方法常此施行雖用政令之强制亦難保不生他虞恐金融滞塞必致國本動搖較之戰事延長其禍更烈並有謂恐不出一個月外交方面亦必緣此發生某種問題於是段國務卿特於昨星期日召諸國務員及梁士詒並財政次長趙椿年等在院署崇雅館特開臨時財政會議討論籌維政策議經三小時尙無要領聞翌日仍須會議 
　　陸氏質問　政府此次發令禁止兌現付現此事係於十一晚在段國務卿宅會議至二鐘時議决即時頒布院令實有迅雷不及掩耳之觀當時財政内務交通各總長及其外與財政有關係之各當道一律蒞會與議惟外交總長陸徵祥氏因政躬有恙於初十日提出辭職書故不與此議至院令發布後始知此事陸君深恐此事與通商上有至大之關係必有外國之責問發生向段國務卿特致一函質問對付外交之方針但未悉段氏如何答覆 
　　金店歇業　各金店自聞停止兌現之命令相率停止交易惟某金店以爲抬高價目當無危險殊不知以廢紙而易黄金孰不爭趨故該店雖將金價抬至八十餘元（按平時爲五十元左右）往購者仍絡繹不絶聞該店亦於日昨停止交易矣 
　　軍人痛哭　日昨有人偶過交通銀行門首見一軍人持十元紙幣哀求該行兌換並謂離家數千里家中老幼恃此生活而紙幣之行使不能出都門一步若將此票寄回實無異廢紙望格外變通兌給現欵以全闔家之命該行揮之不肯 
去後經彈壓官長欲扭解懲辦該軍人始痛哭而去 
　　送喝汽水　又在某銜見一人在汽水攤飲汽水一瓶飲畢掏出紙幣一元令賣汽水者找給銅元賣汽水者蹙額良久日我實在没有錢找這瓶汽水就算送給先生喝了吧小本營生旣無力收此紙幣又迫於政府淫威不敢公然拒絶亦可憐矣 
　　商人自危　自禁止兌現後紙幣價格頗形低落而人民持一元票兌換銅元者其普通兌換所皆以銅元告罄爲詞拒而不換甚至銅元票亦稱缺乏而特别兌換所内外城僅設有四處然自晨至暮換錢者擁擠不斷若再不多設兌換所恐市面由恐慌而成擾亂之象矣此其一端次即各雜糧商販因在京外購買糧穀所出皆係現欵及運至京内所入又皆紙幣於是該商等不願以眞易假遂竟停止販運其餘各行商販因此情形 
亦皆裹足一致觀望所有貨品旣皆停止輸送而百貨勢必缺乏由缺乏而漲價其結果必至斷絶交易而後已且聞各商店中有將貨物預行藏匿者有　募勇夫爲之戒嚴者總之皆存岌岌自危之心矣 
[天津金融恐慌猶未已]  
　　天津中交兩銀行於前有十一十二兩日間持票兌現提現者合計約達百五十萬元迄十二日午後奉政府禁止兌現命令翌朝十三日惟准持一元紙票兌取銅子然每張僅給銅子七枚其餘均發銅子票因此兩日來小民蟻聚於該兩行門首乞兌銅子者非當艱難而又擁擠不堪官場見此情形深恐羣情惶惑或致釀生他種事端警察廳長楊敬林君特爲頒布演說以安衆心其辭云中交銀行紙幣紳商學各界向皆歡迎通行使用活動方便如此流通實可推廣生意發達市面周轉借用可以得長期利息若必兌現收存使用不便安能得利如前淸時大淸銀行並無受損失者若中華民國國與民一體更無失信之理况共和國家人人皆有維持責任保護國家信用即所以保全自已之生命財產近日天津地方平安他處避亂來津者甚多带來巨欵交與外人前來兌取現欵皆外省之票每一日共有數十萬圓勢難應付因此專付本省乃人民誤會無愛國思想者即借此煽惑無知愚民亦隨衆附和當知國家銀行非私家設立者可比焉有荒閉之理現皆醒悟照常使用並議定存欵者加息一釐借欵者減息一釐零標兌銅子加一枚現洋錢少換一二枚以資提倡聞近日以紙幣買債票者頗多凡有愛國熱心者此時正好將所存現洋換回國家鈔票旣好收存又免危險家中收存多數現洋有何益處鄙人所存現欵均出情願用以維持市面提倡紙幣運日與紳商等會議數次所擬辦法均皆贊成無反對者官民如此同心商業何難發達想不難回復庚子以前豐富之景象對内用紙幣以維持金融對外用現欵以保國家信用抱定政見官民一致今日官民同志必有良好之結果由此研究實業活動金融風土人情取法文明各國有不合於中國者再加改良通行國家紙幣實屬利國福民之善法况銀行爲共和國家之銀行國民欵項存放國家銀行有國卽有此款可保萬年無失乃不顧公益者無故自起恐慌紛紛取存欵殊屬可笑又有一般不知大局者信口開河不顧利害此等人之結果不問可知安望其有維持之心盡維持之責現在如此提倡維持押欵存欵均皆不難實一絶好之機會也云云此篇演說再三以保護國家信用責國民而握政柄者之自不顧惜信用使全國人一時同罹金融倒亂之痛苦乃絶不道及一字結語且言此爲押欵存欵之絶好機會一似政府之故行此倒亂政策以惠利吾民者誠可謂妙於辭令者矣 
　　又十四日天津日報云自淸南發生炸彈事件以來由津浦路而到津避難者日衆以致惹起居民赴天津交通銀行領回存欵及兌換紙幣之近因在濟南之官吏近來津領回十五萬元之存欵而由濟南來津之避難人民赴交通銀行將紙幣請求兌換現銀更有謂由滬來津之革黨携多數交通紙幣請求兌現故天津交通銀行之凖備金現甚屬缺乏云 
[美國借欵之兩項消息]  
　　據某方消息前與美國簽字之借欵其金額係美金五百萬元合華銀一千零五十萬元已於簽字之日交付美金一百萬元日前又交美金五十萬元其餘全部歸淸之日刻經雙方議定在本月二十五以前再交一百五十萬元所欠二百萬元於下月十五日以前交淸又英文京報云聞本月十三日全國水利局總裁與美國維脫公司簽定開濬淮河合同該公司業已允許先交三百萬美金故可開工大約不久可以興工云云或云中國當此窮兵黷武自相殘殺之時美國毅然投資殊屬令人可疑有謂該欵係中國某公之私欵者則非吾人之所敢知也惟又據一說謂北京自停兌之閣令發布後一般社會之人心非常恐慌政府慮其釀生他項危險事故特於官場中散布傅說謂美國某項借欵已議妥美國某項借欵巳交若干云云其意蓋欲示外國尙有人借欵即中央尙未至於破產而間接以安慰一般人心也兩說未知孰是姑並存之 
[濟南政界之惶恐]  
　　濟南自三號炸彈發現後政界巳露恐慌之狀近自濰縣被佔黨軍逼近濟南政界竟大起惶恐計自蔡巡按楊道尹高等審檢廳長等之官眷首先逃避往津而中國銀行行長白廷　巡署内務科長姚明圖財政廳員鹽運使署員等大半捲盜公欵挾之而逃現中國銀行行長白某已由靳將軍電津扣獲而省城警察廳廳長宮毅則因事前涉有私通革黨嫌疑臨事則又潛行避匿昨日己經軍署查實宮廳長實因恐罹之故先送眷屬往津己則至今尙匿跡於某處不敢回廳靳將軍乃命楊道尹暫兼警廳長亦政界之怪現狀也現在魯省軍民政權全歸靳將軍一人掌握各縣均歸軍　接洽卽蔡巡按欲有自由發電之權亦已不能云 
[兩粤會師之凖備]  
　　近日有桂軍陸續由南寗下梧州故梧州刻下駐有桂軍三千餘名聞此等兵士係預備將來改編北伐隊者暫紥梧州聽候調遣並聞陸督係四月二十九夜八時乘第二號巡輪由梧抵邕邕垣文武均往水閘門外列隊迎迓陸督不旦仍率師出發會師湖南昨晨七時節返武鳴至廣西護國軍第三軍總司令沈鴻英昨將統轄之勇士在撫河調遣下船日間啓行往征湖南當陸督抵南寗時聞整調兩日即督師取道桂林北伐譚師長亦带軍隊在梧聽候指調或將先行出發而莫梁所率七八千人即在肇聽候岑都司令調遣聞陳師長告奮勇出征而陸督以事關重大非親征不可且陳師長須兼理民事故留在南寗保持一切 
　　岑都司令分别編散各路民軍辦法已略見報端現聞此項民軍定名爲廣東護國軍其編刻與陸軍略同惟全部暫編六十營以六營爲一支隊共編十支隊設支司令長十員而以軍司令長一員統制之已委定盧某爲軍司令長由各支司令長分投各路巳組織支司令部從事編遣俟一律編定後再行指分地點駐紥聽候調遣出發又聞革命軍首領朱執信允受岑都司令改編調和刻朱已通飭各路革命司令趕造册籍塡報鎗數送請岑都司令察核以憑編配尅日成軍聽候調遣北伐 
　　滇省護國軍司令李烈鈞以黔滇桂粤四省旣經聯爲一氣則討袁計盡亟應共策進行現定統率健兒由滇繞桂來粤會師攻贛蓋以贛省山川險夷情形彼爲江西都督時所熟悉則大軍到境無難一鼓盪平因特阖知岑都司令請予察核外昨據情致電粤政府知照矣 
　　兩粤討袁軍隊不日會師出發當經龍陸兩都督商定先由湘贛兩省進攻龍延督以粤省乳源縣地境毗連湘省武陽南雄縣地境毗連贛省南安電飭南韶連鎭守使朱福全趕速派員將武陽界湘及南安界贛最險道之區詳細測繪造具精細輿圖表說呈府參考以便行軍刻朱鎭守使已遵將湘贛界粤險道地圖繪就連同簡明圖表註說呈繳都督參考矣 
[浙江中交兩行亦兌現]  
　　抗垣紙幣暫緩兌換商會之會議官廳之文告均誌昨報茲悉暫停兌現之辦法終有未便十四日續經商會開臨時緊急會共籌妥善維持之法乃由前議之反面着手磋商不停兌換當經總理顧竹溪君婉勸各銀行錢莊借欵扶助即承應諾合之中行原存現欵巳達百有餘萬元照常兌換已足有餘於是將變更前議情形晉商都督亦以爲然乃取消紙幣暫緩兌換之辦法自十五日起中交兩行之紙幣有浙江字樣者一律兌換並由各錢莊就近代收聞代收之錢莊有三十六號故持紙幣兌現者尙不十分多經此轉移浙省金融已可漸復原狀 
　　杭州中國銀行爲維持紙幣信用雖準備金業巳充足猶恐或有不敷特向錢業同行磋議借欵辦法以期格外穏固當由錢業董事倪幼亭宓庭芳召集大錢莊源大昇昌裕怡源泰生維康等十七家經理在本公所開會議决承認二十五萬元並由浙江地方實業銀行暫墊二十萬元即日撥付中國銀行以爲兌現之凖備金俟莫財政廳長向滬上籌撥鉅欵即行分别償還 
[湖北現狀之不靖]  
　　漢口十一日夜之炸彈案炸死太白酒樓學徒胡大生之外聞尙炸傷一擺錢攤之婦及一賣熟食小販其傷皆不甚重不致殘廢當時所捕擲放之人係在英租界後花樓口被巡捕拿獲確屬正犯巳由捕房訊明立即移交會審公所引渡王子春將軍於十二日派副官仇俊　軍法處長程漢卿來漢會同周警廳長吳會審委員等在警廳中提訊該犯供名李春生係直隸人當兵被革投入革黨本囑其伺於華洋交界地方圖炸警廳長因時已夜深恐租界關閉戰門故棄彈於途至詢其指使之人現住何則處云在某國程界依供往查其人巳遷避十二夜警廳已電禀將軍核准飭令將李春生就地處决已於十三日淸晨提出鎗斃現漢口商民因黨人兩次擲彈於途非常危懼無事皆不敢外出閑游恐遭横禍並有人投函某報略謂被炸死之胡大生家庭困苦不問可知倘施放炸彈者果有天良當體念該小倌無辜慘死暗從郵局匯錢若干交太白樓館主撫卹其家族以麦白心跡於天下方不失罪己之道云云至官場方面現深懼炸彈　擊各機關不獨門前加兵守衛即周圍附近地方亦派兵巡護各警署俱知照該區商圑救火會每夜整備救火器具以防縱火省垣各官署警備尤嚴關於軍事各重要機關附近所住人家經軍警調查認爲可疑者皆勒令遷徙如軍儲局側西街有十二家居民　飭限三日搬遷然又不給予遷費該民等現正禀求嗚呼共和國民亦大可憐也 
　　鄂省南湖陸軍部製革廠乃部立製造軍用皮件之專廠前日忽傅廠中發生慘劇炸死三人傷七八人未知究因何故致於死傷官場謂係廠中鍋鑪炸裂由於工人不愼所致并無别情確否未敢臆斷昨王將軍據該廠長李箎報告已派副官鄒某前往切實調查 
　　省外各縣近日盜匪蠭起焚燒搶掠擄人勒贖之案層見迭出不可縷數縣知事記過者多至十數人昨聞漢川縣西荆河水警舢板亦有被刦案發生該虜有警船兩隻快槍十六桿砲兩尊均被刧去水警二十餘人其力不能謂弱聞竟被傷數人軍服亦被刦一空其猖獗可見又鄂岸榷運局在新堤所設第二十五段緝私分卡前日突有多人擁至將卡長周玉成殺死衣物銀錢搶刦一空卡中鎗二十桿及河下砲船上之鎗槪被奪去或謂係黨人欲在外縣起事故搜羅銀錢軍械以爲預備聞沔沔陽縣湖口弦地方距城不過兩里許本月六日之夜曾有黨人數百人在該處集合擬翻城入刦縣署起事經該縣知事偵知飛請駐縣軍警馳往該軍警行至横堤地方與黨人遇兩相鏖戰黨人被擊斃者二十餘人衆遂四散遺棄軍械甚夥現王將軍以沔漢各縣地當襄河下游本爲盜匪淵藪亟應力加搜緝已飭駐紥沔陽仙桃鎭鄂軍第一旅米兆熊旅長會同水警第二專署長認眞巡緝水陸各地派隊四出搜捕并諭如再有大股竊發定惟該旅長等是問云 
[蕪湖快信]  
　　國務院通令中交銀行紙幣暫行停止兌現及禁止提取現欵致金融界大起恐慌此間中國交通兩銀行巳電請倪巡按使核准通融辦理凡屬安徽全省發出之中交兩行紙幣槪行照常兌現以堅信用 
　　前駐防大通定武軍第六路第三十五營管带張盛琳因在通遇敵先濱日前在徐州照軍法執行鎗斃 
 
 

Page 7

 
 
大通變亂後捕獲嫌疑犯七人内有案情稍重者四人　於日前斬决尙有高子元等三人已解往徐州發落新榷運局局長兼定武軍執法營務處孫廷林抵通後有該處商會董事偕同殷實舗商八十餘家呈遞報告與高子元辨誣孫已據情電請張將軍核辦 
　　蕪湖官廳近接倪巡按使飭准統率辦事處電開略謂近日黨人由滬出發紛往各該省密謀運動計六百餘人希即留意偵防云云 
　　蕪湖道尹祝善甫深恐黨人溷跡此間前日派員會同警 
察各署長實行淸查户口 
　　蕪湖警廳劉兆麟刻飭水陸偵探隊長田松齡黄紹白陳春泉等添募得力探士六十餘人分佈江干及各小輪碼頭各旅館 
　　蕪湖水警第三署署長程眇煦一再辭職刻經該廳長程炎勳派委閻廣勝來蕪接辦　 
　　蕪湖皖教育會於十四日開職員會提議維持皖南各屬學校現狀辦法 
　　前皖巡按使李兆珍之眷屬日昨已先行送滬李巡使由省乘利濟艦於十四日上午過蕪 
　　前鄂巡按使叚書雲由漢口乘江裕輪於十五日晨刻過蕪 
　　新皖岸榷運總局局長孫廷林由滬乘江華輪於十三日過蕪赴大通定十五日視事 
　　皖北淮泗道尹黄家傑日前晋省與倪巡按使面陳要公在省小作勾留於十四乘江輪過蕪返皖北 
[川省宜賓之近事]  
　　陰曆三月二十間宜賓六城門完全開放至午後五鐘關城惟檢查嚴密遠來行人必脫衣搜檢本城人民進城攜有物件如軍警疑係外來亦須檢查始得放行某日有楊國珍者遠貿歸來經北軍查過警兵又復故意留難某日有一女轎進城（係城外人）檢查者强令脫衣搜索此婦駭極立命轎夫抬回至於渡口今亦完全開放（如南岸上中下三處）南廣李莊船隻亦巳通行但時有軍警巡邏來城船人必脫衣搜查鄉人見武裝者言語呐呐本是　愚故態而檢查者以其對答不敏動輙擊以鎗筒或以鎗斃等語諕嚇鄉愚每至叩頭求饒舉動甚爲可憐　 
宜賓小門外站房街爲雲南帮商務精華之地自滇軍退後滇商躱避市面蕭條大有路斷人稀之槪現大局漸定已稍稍出而交易矣惟川滇交通不便滇貨如春茶火腿等類皆無新貨運來 
　　宜賓防叙司令部偵探劉玉亭於十八號夜潛入仁德醫院内竊去傷兵銀元八十枚經馮旅長拿獲訊明供認不諱已於二十五號在北門外沙灣頭鎗斃以儆效尤 
　　南北兩軍前在宜賓地方共戰十餘次兩軍死傷不知凡幾本地紅十字會分會救護之傷兵槪係請滇兵退去之時滇兵中傷輕者多隨大隊退去其受傷重者不能行走仍留院中經唐醫生盡心療治刻又全愈内有數人係白沙之戰受傷者馮旅長聞知念其舉目無親每人給以川資並發護照令其返滇各傷兵非常欣悅稱謝而去 
　　宜賓人民需用之食米因縣屬所產向不敷用皆仰李莊沙河驛李天壩各場之米接濟以前每石不過售錢八九千去歲旱勉爲災漲至十千以上自滇軍二次將納溪攻取之後南六李莊被二師劉軍佔據下游一带交通梗塞米船不得來叙加以四鄉棒匪如毛行旅裹足鄉間存積之米亦不敢運至城中售賣刻下米價騰漲每石已售二十千有零人民謀生艱難地方紳商已向知事要求設法平糶一面設施粥廠救濟貧民 
[鄂省新巡按使之舉動]  
　　鄂省新巡按范守佑接篆後政務廳長首即將現在署内供職人員逐一開列職名呈閱其間有無變更尚未發表惟承啓官二員因已辭職他就已委任旗籍之三音阿及原充江漢道署内務科員會毓英充當又加派白華陔朱立生在内務科辦事葛其濬在庶務股辦事以上諸人皆道署舊屬道署之衛隊亦調撥八名隨往聽差均係同鄉中之親信也聞范曾諭政務廳長擬將各科雇員於十日内嚴加甌别查該署雇員約五十人鄂籍者約佔半數多爲前内務教育實業三司之科員降格以從茲雞免不受淘汰也現巡按使署各科案卷因此次新舊移交均已重新編訂分門别類計四科十三股共立案由總簿十三本細目簿九百六十四本條理井然以後調查卷宗可省許多光陰矣 
地方通信 
[蘇州]  
　　六門水警改防　蘇州六門釐捐局原由水警第二廳之第三專署第一分署派巡船九只　承保護巡查之責頃因保護繭商奉飭每專署抽派鎗船十艘開赴無錫業於昨日開往惟此項保護繭商之鎗船仉專署長因駐汛各地者不能抽派故在六門巡船内抽去六艘編入游巡隊開錫保護其所遺任務因各門釐局關係重要經仉翼南君報由趙廳長電商崔警廳長飭派水巡隊暫撥巡船前往接代一俟繭市竣事仍由第三專署一分署回差昨崔廳長飭派前往當卽函知六門釐捐局局長葉曾濤查照矣雜貨店主被捕　金獅巷西三板橋堍小雜貨店主湘人吳某前在江防營充任管带後於光復時在督察府爲執事官于都督移駐南京時辭差在家賦閑無事特在三板橋開一小雜貨店以圖餬口不入軍界已有數年惟平日或有同鄉人往來昨日第二師據某探報告謂該店主有不安分情事當派官兵十名前往該店搜查當場檢獲嫌疑信函數封餘無他物現已呈候師長核示并將該店主一併带至使署詢問 
[常州]  
　　處决帮匪　著名帮匪吳金榮前在安家寨大開香堂廣集徒黨被翁縣長訪悉飭探嚴緝在案日前由圑部拿獲解署訊實罪狀當即押赴府橋下斬决尙有訊明無罪判交保釋之耿炳森李蓮芳朱林根三名現耿李已經鄉佐王志仁具保釋放而朱林根尙未有人爲之擔保故仍覊押未放 
　　四鄉蠶汎　常州四鄉春蠶自收花以來因不時陰雨故頭二兩眠延長日久近日天氣和暖多數已届三眠眠起頗能齊集而桑葉價遂因以昂起近日葉片每擔須四千以外貨尙不多今年春間四鄉人民因聞繭價將爲七十元之風說故育蠶者甚多乃邇來時局不靖銀根緊急一般業繭之人大多縮手將來繭價大約僅在四十之外故育蠶人民莫不深慨時局之不幸云 
[鎭江]  
　　商民兌現之擁擠　鎭郡中國交通兩銀行奉到院令停止兌現提欵後商民大起恐慌故昨今兩日持票向該兩銀行兌現者擁擠異常現駐鎭交通分銀行接馮將軍齊巡按使電飭專兌揚州及本行鈔票其餘各省及本省他處各本分行之票鎭分行暫不照兌而中國分銀行亦只兌鎭江本分行之票他處之票全行停兌駐鎭要塞葛司令警局章局長袁警佐以中交兩銀行奉令停止兌現恐有人揑造謠言希圖滋擾特各派部下軍警前往該兩行巡遲守衛以资鎭壓憲兵營趙連長亦飭警到場保護 
　　學校聯合運動　丹徒縣立各校開聯合運動會一事係由遵教育行政會議議决必須籌備現聞縣立各高等小學校長已會議妥協决定於署假期内舉行並擬商借警察所操場爲會址云 
　　匪盜搜刧孤菴鎭郡對江二橋附近有孤菴一所旁無居民菴尼向以誦經餬口詎於前夜突來口操異音匪徒數人各執器械劈門入内大肆刧掠所有佛殿鐘聲銅器及臥室内袈裟被褥等均被搜括而去 
[揚州]  
　　紙幣依舊流通　揚城中國交通銀行奉令將鈔票停止兌現後各商人頗形恐慌麕聚該兩行門前頗衆縣公署恐激成風潮特加派兵士守衛該經理昨已濳赴省垣行中雖有現銀一槪不發惟聞今接省垣來電令將本省本地鈔票仍舊流通照常兌現大約明日即可回復原狀矣 
　　濟良所定期開辦　揚城前由紳士陳延武等禀請設立濟良所當經縣知事周芷貞批准立案刻已擇定所址在左衛街地點訂於十七日開辦業已柬邀紳商各界届期前往觀禮矣 
[嘉興]  
　　張使蒞善情形　嘉湖鎭守使兼戒嚴司令官張載揚氏於前日（十二）由嘉乘車赴善殷縣知事曁分司令官傅右泉各軍官軍士均到站歡迎縣立第一第三兩高小校及農業魏塘等校教職員亦率領全體學生蒞站迎迓張使下車後即與各校長略談片刻並慰勞各軍士後至分司令部（在東門外第一高小校）接見各軍官籌商防衛之法下午卽乘車返禾聞不日將往湖屬巡視軍務 
　　紙幣驟形阻滞　嘉興獨立以來曾由縣商會通知各商家將市上所有紙幣照常流通以期周轉故匝月以來金融不致恐慌茲因滬上殖邊銀行頓起擠兌風潮交通銀行又停止兌現致禾地於前日起對於殖邊交通兩銀行之紙幣難以流通惟中國銀行鈔票照常收用以故金融界大起恐慌各商業因之大受影響而人民之對於各種紙幣亦均不敢收受嗣聞杭垣已於十五日始交通中國鈔票巳一律兌現則禾地流通之期亦必不遠矣 
　　丁銀定期開徵　嘉興民國五年份上忙丁銀經縣知事飭令各經造人將四柱科則各册限期造送蓋印並通告定於六月一日起開始徵收至八月末日止以三月爲限並規定每兩正銀二元四角五分二釐另加徵收費一角六分二釐其下忙銀丁欲與上忙一併完納者悉歸民便 
[濟南]  
　　典當難支　金融阻滞已非一日現時無論何人悉以典當爲挪移之處質當者居十之八九取贖者則百無一二該行營業上之損失固不足道若長此以往倘藉口停閉而貧民一方面困難殊甚矣 
　　展緩閉城　聞馬司令於昨頒布通告謂東西南三城圩門除照舊每日早五鐘開啓外復將各門關閉時間重行規定一律展至下午五點關閉云 
雜評一 
[大丈夫（步陶）]  
　　大丈夫作事當如大刀濶斧爽快快與羣衆一見分曉不當如村婦見客吞吞吐吐心口之間大費躊躇 
　　今日中國之時局北方日日言調和日日言改革而霹靂一聲乃首爲中交停兌之自殺政策南方日日言聯軍日日言北伐而川中眞相至今無眞確表示湘省運動獨立亦未成熟其他南北軍接近之地點均無若何戰事發生至介於南北間之未獨立各省對北則作如此言論對南則用如彼面具而悶葫蘆中所貯之藥且省各不同要之互爲需延互爲窺伺而中國大事乃眞淪胥於渺茫不可知之天地矣 
　　我瞻四方蹙蹙　騁大丈夫其人而不速現身於當路吾儕小民其將死無葬身之地也乎嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五誌中交兩行之强弱]  
　　上海中國銀行不遵院令照常兌付而交通銀行則因事前未有凖備暫照院令辦理詳情已送紀前報茲將昨日所悉種種續錄於後 
　　持票兌現之寥落　中國銀行兌換紙幣一事自經股東聯合會出而維持後風潮漸就平息持票赴行兌現者日見減少昨爲風潮起後之第六日各商民之執有該行紙幣爲因該行旣照常兌現行用巿面亦不致 
再有折扣故赴行兌票者益形寥落計昨日一天該行自行收兌者僅二萬元各銀行之代收者亦不過七萬元共計之不及十萬之數捕房亦以秩序巳復停止派捕彈壓 
　　維持信用之同意　中國銀行正副行長宋漢章張公權二君昨又接到九江濟南太原三分行來電亦均照舊營業茲將電文錄下（九江來電）上海中國銀行轉股東聯合會鑒敝號自奉停止兌付令後卽會商軍政警各長官及商會開會議决暫行維持現狀兌現付欵一律照舊辦理以維信用而安人心特此奉聞中國銀行九江分號叩十六（濟南來電）上海中國銀行股東聯合會鑒電悉維持兌現一節足徵識見遠大保存我行元氣欽佩無已敝行已　軍巡電國務院反對不兌現之舉現正設法活動金融以紙信用謹復魯十七（太原來電）上海中國銀行轉股東聯合會敝處仍照常兌現付存晋十七 
　　晉巡按使之覆電　中國銀行股東聯合會昨接山西巡按使來電内開鹽電悉停止兌現事晉省亦不能遵行除商明兩行本省票額仍照常辦理外並力電中央痛陳利害矣特復山西巡按使金永銑印 
　　安徽擬訂之辦法　中交兩銀行停止兌現提存一事蘇鄂兩省對於國務院令均不贊同已决定撥欵維持照常營業茲悉安徽巡按使倪丹忱氏亦以刻下金融信滞謠言繁興人心惶恐於中交兩行停止兌現提存亦不表同情特擬維持辦法兩種自蚌埠行轅電致安慶兩行查照辦理以救目前之急（一）本省中交兩行兌換劵照常兌現他省票一律停兌（一）所有大宗存欵暫時停付如在五千元以下者酌量支付鹽關存欵關係外人不在此内云安慶行昨已通電上海等處各行查照矣 
　　張巡閱使之贊助　此次金融風潮大都歸咎於國務院之一紙電令長江巡閱使駐　調查長林蔚生曾於十四日將滬地金融恐慌情形電陳張巡閱使請電中央力爲維持刻已接到回電謂已逕電總統贊成 
中國滬行之辦法請飭國務院即日取消前令以維金融而保信用刻已允准大約不日將見明文云云　 
　　挽救交通之電稿　北京國務院財政部外交部交通部農商部中國交通兩銀行總管理處隴海施督辦鈞鑒十二日滬海道尹轉奉電令中國交通兩行停止兌現付現等因奉聆之下不特中交兩行手足無措商會亦異常驚愕蓋中交兩行爲全國金融樞紐無論中外商人咸信其有國家性質今忽以院令停止兌現晴空霹靂闔市震動幸中國銀行經股東聯合會議决在先照常兌付而交通未曾豫備祇得暫時遵令止兌然因此惹起風潮中外各銀行紛紛擠現恐慌情形難以備述中外商人向商會責問辦法窮於對付尤苦者小本經營之商店及食力小民每天以周轉爲生活經此阻攔即無生理咸向商會紛擾逼迫非趕緊籌有辦法不能鎭定秩序本日向交通查閱賬目欠數以大部爲最巨倘先時稍有凖備不使抽提空虚如此之甚能與中國銀行一樣辦法則兩行之信用不致全失其他中外各銀行亦不遭波累即使商民稍有疑慮本會可以出而開導强使行用現僅一行兌付信用萬不能復且擾及市面恐外人藉口别起交涉地處租界與内地情形不同洋商及本國軍警執有交通紙 
萬分局促之境不能不思絶處逢生之路已會商闔埠商業設法先將交通鈔票定期兌付以保國家信用而杜外人口實藉安地方秩序查交通滬行庫存外存產業併計約可凑集七十萬元其上海分行發出之鈔票共計一百四十八萬餘元尙短七十八萬餘元擬以收進鈔票五成抵押查中國銀行向麥加利等銀行借洋二百萬元已議决電致公使赴外部接洽茲中交兩行事同一律請速會商公使轉懇上海麥加利等添借七十萬元指撥交通滬行專發紙幣以救危局又查交通存欵約銀九十萬兩祇須交　通部撥還欠欵之半即足以資應付特詳電奉陳伏候迅賜核辦電復無任迫切上海總商會銑 
　　抵押現欵之計畫　本埠交通銀行自奉國務院令停止紙幣兌現提取存欵以來因關係國家有財政信用擬設法維持恢復原狀惟查該行在上海發行紙幣計有一百四十萬元現行中雖存有現銀三十萬元並受抵押欵六十萬元以之抵收紙幣尙不敷五十萬元且受抵之六十萬均係抵押物品一時亦不能作現欵之用現經官商籌劃擬將各項抵押品由商會擔任設法轉抵所缺五十萬元則以該行紙幣一百萬元向南洋兄弟烟草公司抵借五十萬現正三面磋商一俟决定卽可訂期照兌 
　　倪前行長之主張　交通銀行趙行長以該行前經理倪錫疇向在南方社會上頗著信用連日迭電敦請出在而支撑聞倪以事有專職平日本稍稍贊襄如必欲相强必須依其計畫（一）仿照中國銀行辦法取同一之態度（一）滬行鈔票一律照常收兌現欵（一）暫時帮助俟風潮平靜仍舊休息 
[七誌殖邊銀行之風潮]  
　　本埠殖邊銀行暫停兌現十天以便籌備一切准定本月二十六號照常兌付已誌前報茲悉該銀行自兌現風潮發生後爲維持信用計原擬竭力應付奈中交兩行同時適奉國務院令停止兌現市面動搖滙兌阻滞故勉支五日不得不暫行停兌以便吸收巨欵繼續進行該行總理徐固卿以該行係民立銀行尤宜顧全信用以免於國民生計前途稍生障礙逐日奔走經營將以全力維持現在更得楊交涉員伍秩庸諸公扶助業經籌有鉅欵徐總理并分遣行員戴吉堦　星夜馳赴各處分行調取欵項寛爲凖備一俟各處欵到即行依期照常兌現俾完全商業機關不致因此潮流受其影響云 
　　殖邊銀行經理徐幾亭致函商會略云賜書具見熱 
心維持挽狂瀾於旣倒作砥柱於中流社會現狀人民生計關係非輕披覽之餘莫名敬佩查日前兌現風潮發生頗劇其時謠風甚熾復以交通驟停兌現影響所及市面金融益形恐慌本行當此潮流力持鎭靜一面籌備現金照常應付前數日以來計收回鈔票照原額巳有十成之八現因奉管理處電飭暫停十日至期實足照常收兌因 
欲於最短時間内切實通籌措辦現欵必期與需要之數有盈無絀維固有之信用力顧全局似此當不致再有風波也云云 
[四明銀行信用益堅]  
　　本埠　　銀行對於此次風潮因平時庫儲充足故發出現欵數十萬其信用反益堅固聞前昨等日有多數存欵之人知該行財力雄厚紛紛將其他存欵撥存該行爲數頗鉅該行以存欵充足近來市面不易放出祇得酌量收拒以免劃兌之勞亦可見該行之實事求是矣 
[水警保護繭商之復電]  
　　前晚絲繭業領袖沈聯芳接水警第二廳長趟雲生君電云上海絲繭總公所沈總理覽奉使署郵代元電開據上海絲繭總公所總理沈鏞灰電稱湖滬商輪向蒙飭派兵輪自閔行至格堰護送嗣後忽撤兵輪改換砲舢現并砲舢撤去致肇佳日吳興商輪在吳江縣境尤家港被刦共來盜船三十餘號均携快鎗損失甚巨現屈繭市運赴湖州繭銀繁重求電飭兵輪仍由閔行送至梅堰周復循環往來保護惟指派該路兵輪是否二艘抑係一艘求電示祇遵等情仰該廳長查明前案酌量派艦照常保護以維繭市並仰轉行該公所知照等因查尤家港商輪於佳日被刧業經分飭嚴緝並於灰日起照常派船掛護茲又派艦一艘巡弋航路藉 
衛商民希　查照趙曾鵬删印 
[福安艦運兵赴閩]  
　　昨日報紀福安兵輪奉飭預備運送北洋鹽巡隊士兵三營開差赴閩一節茲悉此項軍隊均由製造局碼頭登輪業於十六號午前由福安軍艦裝載出口矣 
[恐嚇知事之郵信]  
　　聞上海縣沈知事近接郵信一封上書大中華革命護國軍第六支部第五隊陳聯奎陳聯第陳龍生等同啟警告爾知事尅日預備宣告獨立不得聽信袁口縱禍殃民本軍准於三日内限爾答復如不遵令先將爾以軍法從事再籌最後相當辦法等語沈 
知事接信後除飭袁　佐派員分投調查外並面謁揚護軍使呈閱原信轉飭軍警一體防範 
[强盜抛擲石灰包]  
　　前晚十點半時有盜匪汪裕芝糾黨各持器械至法馬路五百二十三號門牌湶源押店内以質特爲由突出 
石灰包向店夥抛擲乘𨻶躍入店堂强搶藏表之玻璃匣一只携贓而逸該店夥幸未受傷出外喊捕適探目黄錦榮包探李祥卿徐新發及二百零九號華捕馬家良查夜經過聞聲到來四面兜拿當場將汪擒獲解入捕房在汪身畔抄出原贓銀表七只捕頭論令管押候解法公堂請究 
[省釋盜案嫌疑人]  
　　虹口崇明路五十四號門牌粤人丁蓮生家於五月一號夜被盜持械登樓恐赫刦去值洋八百元之金珠飾物現洋由捕將嫌欵人賴瑞林封家五何耀輝三人拘解公共公廨迭經訊供管押候查在案昨晨由廨復訊據賴等供稱與原告同居是晚伊等均在賭博並不知情中西官以被告堅不承認且無證據遂判將案註銷被告開釋 
[復訊形似匪類之小商人]  
　　戈登路捕房於六號夜在卡德路五百二十號門牌某飯店内查獲形似匪類之徐三顧福根顧鴻章錢江郎李小紅張阿毛等六人並搜出假手鎗一把劣刀四把一併解至公共公廨訊供收押在案昨晨復訊先由中西包探上堂訴明前情訊之徐三供前在城内某茶館爲夥與顧福根李小紅等相識是日在該飯店門前遇見伊等邀我入店見顧鴻章錢江郎張阿毛已在其内均是同業是以相識並無犯法行爲乞鑒顧福根供向在崇明保安鎭擺設肉攤於三月二十三日來滬所有呈案之殺猪刀係在城隍廟前買來顧鴻章供向在老虎灶内倒開水與徐三素不相識質之李小紅供伊父現居厦門路源昌里爲地皮掮客隨父度日不敢爲非會審員王肇　君商之英康副領事判被告仍均带回捕房候再訊核 
[禁遏私土彚誌]  
　　本埠洋藥公所與禁烟督銷局以近來有等奸商私運禁止進口之波斯土紅土來滬消售而上海所存印土恐難如期售罄且又揑造土商助餉三百萬元請展長期限九月之說此事有關土商名譽且礙烟禁進行故該公所除登報聲明外前日特開會提議早將印土售罄以重烟禁 
　　公共租界福州路二十二號門牌裕泰祥福建路七百四十四號門牌廣乾元公興三烟膏店又東棋盤街順義十棧北四川路一千八百二十七號門牌天吉堂廣東藥材店天潼路四百零八號門牌鄭恆記號均因私售禁止進口之波斯土紅土並將　土煎膏被禁烟督銷局查悉協同捕房分往搜獲前項烟土存候化驗並以該號等違背禁烟條約已於前日禀請公共公廨給諭捕房飭傅各該店主到廨訊核 
　　虹口漢碧禮路同興押店股東翁雲喬因與寓居福建路鼎陞旅館内之周菊年販賣私土被禁烟督銷局查悉同捕房前往搜獲私土十包將翁周二人一併拘解公共公廨迭經訊供判均交保候會商堂諭宣佈在案昨晨復訊原告代表穆安素律師與被告代表禮明律師相繼投案候示會審員王肇之君與英領康君會同簽判云着被告各罰洋一百元與起案烟土一併充公惟此項烟土其中並無波斯土城内公堂未能臆斷應請工部局設法化驗以免寃抑而昭公允此判 
　　虹口百老滙路三百零八九號門牌餘和牛肉莊主陳阿堂因販賣私土被禁烟督銷局查悉協同捕房前往搜獲波斯土紅十六十磅將𨻶拘解公共公廨訊供候化驗土質再核在案昨晨復訊先由化學家西人杜潑利上堂譯稱驗得該土内並無嗎啡繼由原告代表穆安素律師聲稱敝律師按照化學專家馬愛司驗法驗得其中實有烟土如法國所出一種之土百分中含有十七分嗎啡惟埃及國所產之土百分中祇有嗎啡二分又據海關西　勞勃斯投稱用六種化驗法驗得祇有二成烟土並將化驗烟土之玻璃管呈案請察訊之被告延律師到堂辯護王襄讞商之英卓副領以被告不應販賣僞土判罰洋一百元充公僞土銷燬 
　　百老匯路三百十四五號門牌順和外國雜貨店主童阿二因販賣大宗波斯土紅土被禁烟督銷局查悉協同捕房抄獲前項烟土一百二十六磅　童拘解公共公廨業經中西官訊實判將私土燬去童罰銀一萬兩充公再押西牢三月在案茲悉被告不服判決昨由其子延哈華托律師投廨聲明不服理由要求復訊王襄讞商之英領卓君判准禮拜五復訊 
　　靖遠街晋昌土棧因有販賣私土情事經禁烟督銷局查悉禀廨出單將該棧主周子英傅至公廨諭交人洋並保候訊在案昨晨由廨將周傅案研訊之下以所售並非私土遂判將案註銷被告開釋 
[黄豆與花生仁之市面]  
　　雜糧一項名目繁多近來該業市面尙屬平穏惟黄豆花生仁兩種存貨異常擁擠銷路疲滞價亦低落調查現市存貨黄豆　貨存於滬寗車棧者計有二萬餘包各洋棧亦有二萬餘包花生仁之在各洋棧者達四萬包查其囤積之故緣黄豆產自河南及徐淮等處向由浦口漢口兩埠交由滬　火車長江輪船裝運來滬者爲多天津牛莊大連次之現因各處地方不靖銀根緊急各產地販客受此影響多欲脫貨冀得現欵故源源運來以最近一星期計之由大通豐泰永泰會通悅來協茂協豐運繭　等轉運公司代交滬寗火車裝來者已達五萬　包之多其由漢口天津等商輪裝來者數亦不少無如滬市因浙江等處銷路不暢遂成供過於求之勢以致價格不得不跌計浦口貨現已減售規銀二兩六錢天津貨三兩大連貨二兩九錢半比諸上月市價每擔約減少銀一錢之譜至花生仁多來自豫省爲打油之原料常年銷　 
 
 

Page 11

 
 
素恃粤省爲尾閶現因該省獨立交通阻滞滙兌不通駐滬莊客停止不辦迄已累月而豫客復與黄豆　一性質源源運滬以致發生此等現象查近一星期由滬甯火車運來二百五十車計六萬餘包日來本埠經售各行家因豫客需銀孔亟函電馳催祇得將各貨轉存洋棧冀做押欵因此該貨市價益難支持現市每擔僅聞價銀火車貨四兩八錢輪船貨五兩零八分尙無受主業此者無不憂形於色云 
[嘉定人爲陸世章鳴寃]  
　　聞嘉定縣張知事近　住居該縣城内之陸世章拘捕到案指爲民黨酷　研鞫陸堅不供招該縣某紳見其被寃已於昨日聯合紳商各界公呈巡按使請飭釋放矣 
[喬家浜污穢不堪]  
　　本城喬家浜淤塞已久前經各紳董籌議集捐禀請工巡捐局潑欵　工塡塞改築馬路以興市面而重衛生曾誌前報茲悉工巡捐局自據各紳董具禀後雖已核准照辦惟以市面衰頽銀根奇緊乏資興工以是擱置迄今尙未塡築不意近日城内淸道夫又將城内　叚所掃之垃圾傾棄凝河路口喬家浜内日曬夜露穢氣四布行人爲之掩鼻值此黄梅時節穢氣董蒸易生疫癘主其事者如能從速整理則造福地方實匪淺鮮也 
[崗警截留制錢]  
　　前日有小車一輛推運銅錢三十八千及小錢一袋由北市往南經過十六舗甯紹碼頭被崗警查見向之詰問詎押運之某甲即行避去遂將證物連同小車解至第一區署董警正以事關私毀制錢有干例禁飭將制錢留候核辦旋有董濟咸周順靑揑名冒領當即連同在途圖竊制錢之施土根等移解警廳司法科訊究 
[照料電車材料]  
　　高昌廟地方鋪築之　車軌道將次峻工茲因華商電車公司擬於售曆端午以前通車故由總理陸伯鴻君督飭工匠加緊趕築所有軌道兩旁之電柱及電線已於昨日爲始飭匠堅插惟恐沿途所儲之材料或有失竊情事特函致高昌廟警區派令巡士隨時照料 
[水警照常操練]  
　　江蘇水警第三分署長通飭各巡官云此次調滬各師船雖負有特别責任勤務較繁而巡駐原有一定範圍仍屬在汛性質所有巡士之教練當然不能偏廢應自下星期一日爲始一體繼續進行暫從步操一門各就駐防地點集合由各該巡官酌定時間每日兩操除當時服勤務者毌庸到操及夜班服勤務之末次者免其早操外其除均應列操不得藉詞規避惟星期六日下午及星期日准其停操任船休息至應如何督率訓勉行之不懈以增進巡士之技能而發楊水警之精神是在各巡官愼加注意其禮節如何而使　合度服裝如何而使之整潔風紀攸關尤宜加意考察糾正以重資格云云 
[漆匠店屢被索詐]  
　　本埠漆業公所各董事前投上海縣公署禀控陳金龍等在外設立漆藝公所糾黨迭向同業勒索詐擾等情當由沈知事批飭陳金龍等迅速　漆藝公所解散如違提究在案茲悉陳金龍等連日仍集衆屢向同業籍端索詐前日有勞合路永順漆店學徒張和尙至滬城銀弄底漆業公所報告被私立漆藝公所中之陳金龍糾同自稱該所調查員綽號動不怕無錫阿榮即張阿榮並小鬼阿楨鐵臂膊阿玉小覇王振榮等藉端詐去洋二十元又山海關路奚永興漆匠店陳圓圓亦到該公所報告被詐去洋十二元又安南路袁祥秦漆匠店汪福壽等京報告被詐去洋四十二元該公所董事以陳金龍等仍結黨横行實與漆匠　業前途大有妨害即起上海縣署禀控昨奉諭飭候派警查拿並着先赴該管各捕房禀訴 
[木作夥發瘋自戕續誌]  
　　滬減　家浜十四號門牌顧金林木作夥姜錫春用鐵　自向　　　傷由一區三分駐所巡警查見將　途至上　醫院醫治並將　　學徒係金　王金香澄人陸王氏等函送　　廳訊　　　各情已紀昨報昨午由林檢察長委派宗檢察官　　驗員等同蒞上海醫院驗視當據醫生述明姜錫春傷勢頗劇實難施治目下僅存一息不久斃命等語當經宗君等至病房驗得姜錫春咽喉傷痕闊約寸許深淺難定因傷口已經封固實係傷及氣管波及食管以致不能言語難以取供宗君驗畢即返廳禀復林廳長核示辦理 
[電車賣票人跌傷]  
　　昨晚九時一刻行駛民國路之華商電車有一百一號賣票人由車跳下跌傷頭面腿際經一百三十九號華捕舁入捕房飭送醫院醫治 
[馬夫疏忽受罰]  
　　木匠王根生乘脚踏車行經霞飛路爲某號馬車碰撞將王之脚車輪損壞昨經法公堂提訊以該馬夫張阿榮漫不經心判罰洋一元並償王根生修車費洋一元以儆 
[塡塞小河之興訟]  
　　前淸文生孫步雲係浦東塘橋人因被倪炳華（即倪阿四）倪阿土倪林海等將伊田旁之小河塡塞妨礙水利向論不睬至地方廳禀控林檢察長以所禀並無證據斥不准理孫心不甘服復繪國貼說投廳繼續請求林君始准派警下鄉調查核奪昨又飭警將炳華阿土林海等三人分别傅案並傅同原告質訊辦理 
[仍照原斷繳洋]  
　　張毛氏在公共公廨控鄉董王秋屏騙取轉換道契費洋一百元一案昨日上午由關讞員會同美郭副領事復訊原告投訴前情訊之被告延羅傑律師到堂譯稱此案奉斷被告繳洋被告不服請爲復訊中西官以被告律師所請復訊並無理由判照原斷限一禮拜繳洋 
[祇可强制執行]  
　　住居　袋角通裕里之王錫章前被木作頭王士佳在地方審判廳訴追造價洋一千餘元經該廳判决追繳了案是案訟費計洋三十五元　由被告擔負詎王錫章抗不遵繳復由原告具呈到廳請求執行昨經袁廳長派承發吏協同十一圖地保將被告房屋器物發封備抵 
[匪徒揩油之惡習]  
　　匪徒王根林施順發等共有十餘人專在虹橋港内遇有貨船經 
過彼黨卽登船勒索貨物或銀洋否則與之爲難彼黨名之曰揩油昨晨復有王炳林王文卿等撑駕竹排道經該處爲若輩攔阻勒索不遂將兩王軋住竟用鋸子將竹排鋸斷兩王情急喊救由水巡到來拘獲王根林施順登二名餘皆逃逸連同王炳林王文卿等送入捕房轉送地方檢察廳訊辦 
[查究私造車照]  
　　工巡捐局稽查員陳玉麟至四區警署報告楊家石橋某黄包車公司朱鑫甫私造捐照請爲提究當經姚警正派警傅到該公司夥朱鳳保臧紉三殷維揚三人惟朱金甫已經逃逸諭令暫押候訊 
[誘匿婦人之嫌疑]  
　　住在虬江橋相近爲小工之王彩根其妻某氏忽於前日走失王疑在某藥房爲生之陳金山誘匿姦佔禀控警廳將陳拘案昨午傅同原告函送地方檢察廳訊究 
[英署檢察員回滬]  
　　本埠英領事署檢察員經奇君前請假數星期赴日本游歷現巳回滬入署辦公 
[房客負債而逃]  
　　楊德林至法公堂控稱前有盛阿淸轉租房屋虧欠房租洋一百二十元又被陸續借去洋一百六十元立有借據爲憑詎盛於日前棄店脫逃遺下生財什物報明捕房檢點祇值數十元惟大房東是否肯　生財收管尙　商酌請求核示又欠韓長林偕洋四十元張小牛借洋三大　張阿金借洋二十元韓等亦各持借據投廨同求提追聶讞員諭楊自向大房東商明限七天禀覆核辦並候補緝盛阿淸到案訊追 
[仍須帮冋理楚]  
　　某土行主陳德凱前至法公堂控稱朱其章前來交易大土由伊胞弟朱其昌擔保今被欠洋六百元請向保人訊追判其章管押其昌交保帮理後因分文　繳諭候查產備抵現接海門縣移覆查明朱祇有房屋五間價值無多故又提訊其昌　今向親友處借洋四十四元先行繳案餘欠俟胞兄出外淸理判其章還押其昌交人銀並保限十四天帮同理楚 
[保人追索賠欵]  
　　錢旺慶等前承包製革公司牛皮由王秋江擔保後因延不交貨褫該公司具控法公堂由王賠洋一千八百元判着錢等交還土之賠欵現其餘各人已將洋繳淸惟錢旺慶除繳過洋三百元尙少一千一百七十元押追不理昨王又請求訊追錢求保出淸理判准予交保出外限一個月理還 
[學徒謊騙白鐵]  
　　蓬路六百二十七號門牌新順昌洋鐵店已歇學徒王金瑞因向北京路晉益鐵行騙得值洋四元之白鐵二張消贓於同業黄和尙被該號察悉報告捕房昨派包探將王黄二人拘解公共公廨經中西官訊明判王押改良所半年資從寛斥釋 
[收買打字機器之查究]  
　　毛祖芳因收買怡和洋行失竊之打字機器被捕房查悉昨派包探將毛傅至公共公廨請究中西官判交二百元人洋並保候訊 
[竊賊禁錮半年]  
　　鎭江人王龍順前日串竊平橋路二百五十七號門牌陳桂生家衣箱等物被捕查獲昨解公共公廨經中西官訊供屬實判王押西牢半年期滿带堂再核 
[教會紀事兩則]  
　　本埠基督教各公會大佈道三期各情屢紀前報茲悉本禮拜一即十五號至（明日）十九號爲末期在天安思婁懷恩三堂由李恒春獻思才余士廉柯駿行龐子賢王樹聲王志仁沈嗣恩周梅村俞宗周等演講救世要道並有仁濟醫院三育進步會音樂班在天安堂聨唱聖時明或學堂絲竹班在懷恩堂奏詩歌佐以泰西名人傅片電光影戲以證眞道而助興趣連日聽者甚衆咸嘖嘖稱頌 
　　美國青年會佈道家薄克明君來滬奮興教務邀同上海華教士於前日（十六）起在靑年會便廳開會五天每日午前十時至十一時半互談個人傅道問題是日有誠敬式鄔采芹張葆初袁恕庵陳繼鐸葛丕六朱巽元孫錫三柯骏行等牧師二十餘人薄君操英語由王君志仁傅譯 
[誌謝]  
　　河南路十六號發行之浙江廣濟醫報係杭州廣濟醫科大學同學會所組織兩月出版一次其内容資料悉採中西名醫理解譯著均富自本年起印刷紙張又加改良昨承　贈本年第一期一册特此誌謝 
雜評二 
[貧民之苦（宇）]  
　　吾國之貧民以一日之所入供一日之所出尙時慮不足無絲毫之積蓄也故對於銀行之止兌鈔票停付存欵無直接之關係而其間接所受之痛苦則較之有銀行存欵與鈔票者爲尤甚蓋有銀行存欵與鈔票者雖被阻擱未必絶無周轉之餘地面　此食力小民則因停止兌付而工商阻滞其所賴以生活者即失其所恃當此人心浮動之時　而走險固不可不慮也總商會謂非趕緊籌有辦法不能鎭定秩序詎得罪之危言聳聽哉 
氣候報告 
[上海徐家滙天文臺于氣測候報告]  
　　已過者之報告　五月十六日日本氣壓達最高之度中國氣壓在中部者升在北方者降早晨大雨之後天氣漸霽沿海一带涼風無定向且亦甚微十七日上海雲蔽而晴涼風退向東南東氣壓復升十七日下午四時前二十四小時内上海氣候温度至高八一.二至低六三.二去年同日至高八一.六至低五五.四 
　　未來者之推測　十七日下午四時三十分預測天晴而暖氣壓平匀海濱有無定向適和之涼風 
專件 
[中華民國四年通商各關華洋貿易情形總論（續）（錄海關貿易册）]  
　　本溪湖煤鐵礦本年一月十六日第一次鑄出生鐵以一年計之約可得三萬噸值日本金元一百萬除生鐵冬令由大連出口外餘仍由牛莊運往日本南滿鐵路新設油廠係用化學取油成效旣見因此售與日商急速擴充出油諒得加倍就以上情形觀之如　平時本所貿易之旺可操左劵天津海河工程總局上年新設破冰之船開通北河人力竟能勝天使往來船隻便於行駛直至本年一月十五日成效猶著不料彼時非凡嚴塞冰涷堅結破氷之船力不能施氷凍水道距攔江沙約一百八十里若在尋常年分得此破冰新法冬季船隻必可通行無阻惜乎有船行家不敢深信船到不多以致出口貨物屯積不少及至開河時進口洋貨市面甚缺極欲購辦除布疋外雖因船少費重貨價加昂然而不能阻其貿易棉貨價值逐漸加高奈花色不全不敷買主之所需　人預定洋貨旣不知歐戰時代價不會落外國商家又不能先定價值限期運到烟台八月二日海牆開工絲及草帽辮本由膠州報運出口本年則改道烟台現在膠關復設商人素悉關章之便　項貿易每日諒仍　膠州必無疑矣膠州銀元全係日本但現銀市面不見無論大小數目均是鈔票中外商家因膠州將來不知誰　不肯放本交易所以反讓日人操縱其間揚　江一带生意年初氣象本不見妙嗣因五穀豐收漸入佳境惟内有幾口因中日交涉不願用日船　貨不　有關貿易漢口則官廳勸解尤力幾無此風除四川外各口内地運貨出入甚爲安靖毫無意外之驚擾如不因船隻缺乏進口貨貴出口貨難本年貿易自當首屈一指茶葉及各種土產無一不異常獲利爲歷年所僅見米則農歌大有豆子豆餅花生各色子各色油採辦者接踵而至惟四川土匪不靖現銀不能往來本年又旱米價漲至二倍自六月起鹽運使禁止鹽稅不收軍用紙幣以致價格日低迨至九月以半價收回五元鈔票十一月以半價收回一元鈔票宜成鐵路自宜昌至夔州一段業經勘定奈欵無可籌不能開工宜昌至重慶來往輪船頗能獲利現已添造銻銷路甚廣歷年價值海關每噸按估本八十兩征舉百抽五之稅本年長沙每噸按八百兩或九百兩征值百抽五之稅水銀因此亦多出口芝蔴一項在三月十日之前倫敦極願採辦英國政府因該貨不能復運他口又因裝運船費百分中漲　七十五有此阻碍中國存積太多幸至秋令始得船隻運往義國將所存之貨全數銷去貨主又急求脫手以致價值反較減於春令進口貿易其受歐洲之累亦與北方相等日貨抵制時商人多半改辦英美棉貨並購仿製布疋可見此項貿易必能日見推廣南方各口白色布原色布不甚易銷其故旣因缺　染料又因不能尅期運到絨貨時價過貴爲歐洲難得是以少到凡有　貨逐漸銷罄五金價亦甚貴麵粉少到亦因運價而增其值澳大利亞本年並　進口機製麵粉適逢其會頗能暢銷大宗棉紗印度與日本爭相出售竟讓日紗獨占優勝中日交涉不用日貨之風南　於　所幸官爲勸導不久照舊懋遷粤東西江盜匪　　現經嚴厲防範或設水巡或紥要隘較昔安靖惟北江一　民船仿　爲　途商貨改由鐵　如　民解　　　并　兵　議不可七月間該省西北忽發大水　　　　來所未見傷人損物不計其數早稻被水淹没並有數縣晚稻亦遭損壞西江隄岸全塌北江亦傷修築工程約須七百萬元距省約七十里北江之隄坍塌一叚損壞民居二千餘痱奈刧運未終水災之後火患又來延燒四百餘間誠非常之難也　（未完） 
來函 
[上海中國銀行維持商界之感言]  
　　逕啓者近日閣令中交兩行停止兌現并止付存欵强牽各國有此條例殊不知有毫釐千里之謬他國政府得人民之信仰設遇萬難之際行此政策必由議會通過執有兌換劵者一時雖不能兌現仍可行用於市面我國威信全失之中央尙復行此自戕政策頓生絶大恐慌影響及於全球能不爲之怨乎蓋金融似人身之血脉全體賴以活動銀行執金融之綜樞忽然停順如絕商界之命脉受害曷可言宣况滬上乃中外商賈薈萃之區蒙害尤甚外交之如何失信不敢預議惟有等小本商販苦力工作之輩或儲有鈔票數元作升斗之資一旦不能行用必致仰屋興嗟枵腹待　矣幸得上海中國銀行行長　漢章先生及諸執事識膽俱優主持　方通告股東阰合會議决鈔票存項一律照發並登報宣布星期日特别收兌保全該行之信用尙小維持商界之現狀其惠實大縱然逆於中央而愜於民意即對之該行股東並各存户是亦皆可無憾洵足稱商界之偉人不啻萬家之生佛他日鑄銅像於市廛　後輩崇拜當之而亦無愧僕等得受斯惠難忍緘默用特具書以揚仁德而誌不朽素知貴報主持公道敢請登入來函欄内爲荷　旋滬商人潘大受嚴正高崇禮陳襄秦石　陳鑑朱浩嚴鈞等共一百八十八人同叩 
[補錄命令]  
　　四月二十三日政事堂奉策令　特授趙亦文以勳五位此令 
　　又令馬保琛給予二等文虎章秦國鏞劉鳳　王紹曾余念慈劉濬橋均給予三等文虎章此令 
　　又令陶延齡陶　民劉宗儀李瓣蔣益元朱叔朋關鶴書彭煥彩趙雲鵬張殿元王士曲均給予四等文虎章劉玉欽魏振標劉景雙趙德增徐忠慶均給予五等文虎章此令 
　　又令宋大霈黄家楷均給予三等嘉禾章此令 
　　又令余口陳國華匀給予三等嘉禾章此令 
　　又令駐津奥國領署總書記官葛　爾給予六等嘉禾章工部官康福雷巡捕官鮑樂給予七等嘉禾章此令 
　　又令達木柴達木朴扎卜給予輔國公銜耿介純給予副都統銜此令 
　　又令任命噶勒　羅勒瑪旺扎勒扎木蘇帮辦伊克昭盟盟務此令 
　　又令馬保琛宋大霈授爲陸軍中將秦國鏞劉鳳國王紹曾余念慈陶延齡石錦川黄家楷授爲陸軍少將陶治民劉宗儀瓣龔保田陳淸源張殿元授爲陸軍步兵上校趙雲鵬授爲陸軍砲兵上校此令 
　　又令王都慶授爲陸軍少將此令 
　　四月二十四日政事堂奉策令　内務部呈准江蘇巡按使齊　琳咨請任命余家　爲江蘇省會警察廳警正應照准此令 
　　又令内務部呈准江蘇巡按使齊耀琳咨江蘇省會警察廳警正劉永盛調京任用請免本職劉永盛准免本職此令 
　　又令財政部呈署賦稅司司長金兆蕃詳請辭職金兆蕃准免本職此令 
　　又令財政總長兼鹽務署督辦周學熙呈請將鹽務署秘書吳逎翼柳汝礪　叙列四等應照准此令 
　　又令平政院呈　將書記官姚大榮進叙四等應照准此令 
　　又令財政總長兼鹽務署督辦周學熙呈將鹽務署僉　吳季徴叙列五等應照准此令 
　　又令何豐林授　陸　中將龔聲揚授爲陸軍少將此令 
　　又令特授管雲口　勳已位此令 
　　又令任國棟　予三等文虎章此令 
　　又令張鼎勳給予三等文虎章盧鴻鈞給予四等文虎章此令 
　　又令夏兆　給予四等文虎章江保泰給予五等文虎章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬滑頭銀行發兌鈔票章程] [  雙剪]  
　　本銀行爲烏有國官商合辦性質集資無量數萬元發行鈔票三種計一萬元十萬元百萬元專以接濟市面恐慌金融緊急爲事無論滑頭公司吹牛洋行及一切大小店舗均可將不值一文錢之道契棧單抵押利錢格外克己如有存欵月結二釐六個月四釐一年六釐常存八釐本銀行經部註册資本充足辦事謹愼永無坍閉之期謹訂細章登報佈告 
　　一本銀行所發鈔票三種計百萬元黄色粗紙細花十萬元老夾紙邊花一萬元粗高紙角花均印滑頭銀行鈐記爲憑 
　　一本銀行設立分行於全球商業繁盛之區專發行收兌三種鈔票如欲電滙天上兜率宮地下森羅殿者補償電費 
　　一本銀行發兌鈔票如遇朝風夕雨夏熱冬寒隣家老母鷄生蛋等事一例止兌 
　　一本銀行發行鈔票由部通飭一例通行無論何時均可納稅完增如有抑勒等情惟該管地方官是問 
　　一本銀行鈔票紙張特别花紋精緻如有折皺破壞及污痕墨跡等情一例止兌以儆輕視 
　　一本銀行持保守主議存無量數萬冥鏹以備兌現如遇周轉不靈萬分爲難時尙不敷用惟有以閉門羹待客 
海外摭奇 
[人體充無線電桿之試驗] [  雲鶴]  
　　美國沃馬哈鐵路近曾舉行無線電話之奇試驗即使人手執洋傘立於相距極遠之二列車上以代電桿然後便無線電話往來傅遞及其結果知人體亦爲一種高抵抗體故能通電無阻云 
[樹上之逆旅]  
　　美國南加州之山中有逆旅築於樹巓者其形雖小若鴿棚而構造精緻裝設美備上下有梯蟠　螺絲顧客升降便利異常其中可容牀及桌椅以充臥室極爲適當入夏以後避暑者趨之若鶩云 
[美人張必翁之宏量]  
　　近有美國馬撒鳩省洛能史氏報告其地有名張必翁者食量之宏世上罕匹其食也一小時中能盡甜瓜四十磅或進蛋餅七十八個每餐可盡鷄卵一百三十二個頃方徵集同好以爲比賽茫茫大地詢無奇蔑有矣 
自由譚屑[  鵷雛]  
　　寒燠相繼而化以成文武相資而治以成今日者警之蒸食一器其一方爛熟已極而他一方則尙如生也此之謂不調和 
言治者曰若人在位國必　治可也何　劣馬固足以害羣也若曰非若人在位國必不治不可也何也以天下之大也 
小說一 
[言情小說古井波瀾（續）] [  泗濱野鶴]  
　　洛西哥匆匆行將至勞而脫街斗有一少年呼曰密斯脫洛西哥若洛時方沉思未之聞少年迭呼之洛乃見亟握手道歡並語曰脫萊斯君乎若昨語我事今更有所得否脫萊斯曰我有所得正欲以告君顧道周良不便曷一駕舍乎洛曰謝君厚我乃相偕行百數十武而脫萊斯家抵矣崇樓傑閣丹堊煥然雅不類商人居旣入脫乃坐洛於書室此書室中實無有書祇陳設足觀等於市儈籌畫之賬室耳而脫則欲美其名命曰書室故吾亦不妨書室之坐旣定脫乃語曰弟昨告君以搿利公爵眷泊落藍㾗事良有故洛聞語點頭作應脫乃復語曰洛君首君不憶我家有女傭名勃南昨歲自辭而去者乎彼雖去我而必實惓惓　能忘今已入搿利邸矣洛曰然則君所得消息蓋由勃南來者乎脫曰君母譟容告君以詳昨日之日渠來弟許出一函並告弟云得此實萬難惟平居聞主人頌洛君賢茲函似不爲無干於洛君故取以出云云弟本疏於詞藝 ...洛不待詞畢亟曰然則此函存乎君厚我能眎我否脫曰正欲眎君言時發其篋取以致洛洛一見卽大駴蓋藍㾗致搿利之書也書曰 
　　儂最親之搿利鑒儂作此書不啻字字從肺腑中出不若相見時轉因羞澀尙滋矯飾今實告君儂已將與彼傖絶欵愫惟儂與之相契實已載餘栩栩情天中自春徂冬第訝其速種之旣深曷克立斷乎矧人之情發於言語酬酢者不及十之一果情之在焉亦不能衡以形跡而非然者縱日與周旋莫能深也儂深幸君之有以恕之汝心目中最温黁之泊落藍㾗上 
　　洛讀竟審視字跡乃絶額藍㾗自信决非贋鼎則重讀之繼乃大聲曰彼所謂彼傖者非我而誰我誓絶此女其心蓋變幻如影片者嚮日我誤以人視之實則獸耳言次乃自忘其爲客竭力擊桌意者其心以桌爲藍㾗之同類故亦讐視之耶 
小說二 
[俠情小說紅蘩蕗别傅] [  天虚我生]  
　　第三十八章（續） 
　　亞猛聞舒勿林竟行此毒計大怒乃不可遏目光如電直注舒勿林之面自念此人其毒實勝於蛇蝎其初己之屢遭禍患莫非由其主謀而今則并將害及白拉根内馬克格尼爾二人則其罪惡又豈勝擢髮而數念屋此怒乃益熾眼前盡幻爲金光其中似有無數麽鬼向亞猛張吻而呼曰殺此惡奴殺此惡奴使此時而舒勿林果向作一譏嘲之語者則亞猛直可立前扼而殺之如扼一毒蟲亦爲天下除一大害信也舒勿林如果爲亞猛所扼死者則天下實且少一大害特是不幸紅蘩蕗乃方在若輩掌握之中舒勿林果死紅蘩蕗亦不能倖免唯此一着亞猛乃不敢逞歛怒言曰舒勿林今汝事已畢可以行矣舒勿林曰行矣行矣六時之約願汝勿爽言次退去而門亦遂闔亞猛見舒勿林去氣乃一舒隠約之間猶聞舒勿林縱聲作長笑也 
 
 

Page 15

 
 
   
 
 

Page 16

 
 
   
 
