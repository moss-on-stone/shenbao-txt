# 1910 - 272 - 4913531

 

Page 1

 
 
   
 
 

Page 2

 
 
上諭 
　　監國攝政王鈐章九月初五日内閣奉 
　　上諭督辦墾務署綏遠城將軍信勤奏因病懇請開去差缺回旗調理　　一摺信勤着准其開去差缺欽此軍機大臣署名奕劻毓朗　　那桐徐世昌 
交旨 
　　八月二十八日軍機大世欽奉 
　　諭旨出使大臣劉玉麟沈瑞麟均著賞給二等第一寶星欽此又奉諭旨壽勲鳳山奏近畿陸軍第一鎮校閱著有成效出力各員照章擬獎繕單呈覽一　摺着該衙門議奏又奉署統制官提督銜甘肅河州鎮總兵何宗蓮等請從優鼓勵一片何
宗蓮容賢　著交部議叙又奏現署第三鎮統制官前第一鎮協統領官儘先補用副將　
錕請免補副將以總兵記名一片　錕　免補副將以總兵記名簡放又奏二品銜陸軍正
參領盧静還請賞換副都統銜一片盧静遠着賞换副都統銜單併發欽此 
　　二十九日軍機大臣欽奉 
　　諭旨資政院奏酌擬資政院議員公費旅費規則並别訂旅費數目　單呈覽一摺着　　依議又奏咨調續調各員銜名分繕清單奏明立案一摺又奏續調人員候選知府俞朝棨
前奏俞字誤作余字更正立案一片均知道了欽此又奉諭旨順天府奏查明州縣被叅各欵據實覆陳一摺知道了欽此論說 
[論今日之諮議局]  
　　未有諮議局。則一省之事。督撫可任意爲之。或當爲而不爲。或不當爲而爲。或朝令而暮改。或昨是而今非。一切任督撫之自由。而莫或顧問。自有。諮。議局而督撫之地位。乃與局相對待一切行政。方將經局中之議决。於是乎有公布施行之法。有交令覆議之法。有咨送資政院核議之法手續。詳明。規。律周密。當爲者不得不。爲不當爲。者不得一爲。更改不能自由是非必經公議。宜乎各省之政治。日就整齊。施行之効力。次第昭著矣。乃何。以成立一年。成效未彰風潮迭起議員全體辭職者有之。議員與督撫衝。突者有之。而其安静不譁。並無風潮者於所議决事件。亦且徒託空言。並無實效。本欲興利除弊。籌計治安。今乃至於紛争糾結。而無利益之可言。是不亦違背宗旨。而廢棄章程乎。一爲彚列而觀之。不禁爲各省之政治。與諮議局之前途慮矣。　　一爲桂省之諮議局。桂省諮議局。以與桂撫争禁烟展限事。至於解散。按桂省禁運辦法在去年諮議局常年會時早已議决。其法係分區分期施禁。業經張撫公布施行。且已奏咨有案迨至今年。臨桂等十一廳州縣土膏店。爲其營業計。禀請張撫展限張撫内動於稅源外惕於市面。遂批准 
 
 
 

Page 3

 
 
　　展限劄交常駐議員協議局中奉到劄文則以案經公布不應再議駁復洎乎張撫趨朝魏公護理仍執張撫之說。以徇士膏店之請。於是官紳惡感寖以益深及至開會仍不和解。而解散之變作矣局章第二十二條諮議局議定可行事件。呈候督撫公布施行。案語云。諮議局議定可行事件。督撫若無異議有公布施行之責今分期施禁之法不特公布而且奏咨。則在督撫一方面。惟當盡其施行之責無復可有他議矣。乃不惟不施行。又復從而變更之。是對於諮議局。則爲取消其議决事件。對於自己之責。任則爲違反定欵之規定。諮議局議决事件。可以取消。則諮議之効力。早已全師消滅其解散也宜矣定。欵之規定可以違反。則其鹵莾滅裂又豈。能膺疆寄之重任者。然則此次之衝突張撫發難於前魏護撫執抝於後。張魏二人皆有摧折諮議局之咎而皆有應得之處分也今聞資政院對。於此事。業已奏請裁處珷正不知此事之結。果究將何若。倘使朝廷於張魏。仍復使之各還舊任。臨蒞。桂人無論非桂人所樂受。即爲張魏計。叢怨至。此。亦恐棘地荆天。而無復。趣味矣。是故張魏二公。已處於不。能安其故位。之地特。不識朝廷之所以處置些二。人與二公之所以自處將何如耳。一爲浙江之諮議局。浙江諮議局。自湯壽潛不准干預路事後。日日奔走相告。要求浙撫允開臨時會。并乞代逹民意請朝廷收回成命。再四要求俱無効力。本月初三日開會時議員以代奏之文。并預算交議事。要求浙撫浙撫難之。卽遂停議。旋紛紛散會而出。此其情形。雖不至於解散。要其去解散也幾希矣政府惡湯且或别有深意故有不准干預路。事之旨。朝旨旣下。民執商律以争之。欲其收回成命。政府。諸公。不肯自易故見以順。民情民。則援據法理。侃侃力争之不已上下相違莫能融。洽而爲浙。撫者。又無法以和解之。即此一事。已足使官民水火。而不能謀議公益。况乎預。。算交議案。尚未允議員之請也哉。故浙江之諮。議局果能消弭風潮。安然。議事否。今尚未可知也。　　桂浙兩省之諮。議局。旣已。若是。而其他之安平而無事者。則於議决事件。大都雖經公布。而不見施行試以江蘇言之。其應行而不行者。蓋已多矣。若整頓征收丁漕。積弊案。若實行禁烟案。若永遠禁止彩票案。皆去年所。議决。而今猶未能實行也。江蘇若此。他省亦未必不然。議員有言之。。權而無行之權。乃言者自言。而行者。不行也。則雖日日。言之。又何益乎。嗟嗟今。之諮議局。其官紳交惡者。旣已齕　而不安。其安者。又率委靡而不振。新法若此。可慮。孰甚。有施行之責者。奈何不善爲之法也。專電 
[電一（北京）]  
　　代表圑係洪伊等今日（初五日）上書監國請速開國會由學生趙振清牛廣生割股肱潑血染書 
[電二（北京）]  
　　滇督李經羲電致樞府請代奏速開國會 
[電三（北京）]  
　　資政院昨日（初四）選舉專任股員預算股長劉澤熙副股長許鼎霖稅法公債股長李榘副股長閔荷生法典股長潤貝勒副股長汪榮寶陳請股長趙炳麟副股長陳寶琛懲戒股長睿親王副股長順承郡王今日（初五）休議 
[電四（北京）]  
　　某御史奏參豫撫寶棻任用私人廣納賄賂監國擬派員查辦經樞臣緩頰改爲嚴旨申斥 
[電五（北京）]  
　　京報公會今日（初五）宴美國實業圑於六國飯店美圑定於明日（初六日）入覲 
[電六（北京）]  
　　樞府電致浙撫增韞浙路事希妥籌維持湯壽潛萬難挽留以後不得再行　請 
[電七（杭州）]  
浙諮議局停議要求代奏路事增撫駁回不允並勒令開議全體愈憤 
[電八（杭州）]  
　　預算案今奉部電已由增撫交局緊要新聞一 
[各省諮議局聨合請交預算案杭州]  
　　浙省諮議 
局以官廳不交預算案顯違定章致國家稅與地方稅混淆不分人民担負日重脂膏將絶諮議局代表輿論决議聨合各省諮議局力争争而不獲各省同時停議業於初一晚分電各省兹將閩湘兩省覆電錄下　　閩省覆電杭州諮議局鑒預算閩已質問請電各局約初五日電院力争并覆閩諮議局江印　　湘省覆電杭州諮議局豫算不交是否照聨合會原議乞復湘諮議局冬印　　閩省第二電杭諮議局鑒敝局質問閩督提出预算確期决議未得確答停議他案事關重要請恊力堅持電復閩局江 
[豫算案提交資政院問題北京]  
　　度支部財政處上　　月將豫算表册分給各司謄寫時故意聲稱此係呈進御覽轉交資政院者書法宜求端正嗣見各司極力認眞又恐有誤二十五日告竣之期始 
 
 

Page 4

 
 
密告各司在事人員謂此係提交資政院之件然各司人員已將豫算填寫將竣矣度支部赶辦此事如此艱苦乃今聞政務處不欲將豫算提出故度支部人員亦極不满意謂掩没其功績云 
　　度支部預算全國嵗出入表册原擬二十七日出奏現因各堂尚未核對又聞稍延日期聞澤公於二十八日起入手覆核一切有本月初二日加班入奏之說惟是否提交資政院以樞臣反對者多此時尚難預料另一訪函云上月二十八日樞臣與各部尚書齊集政務處會議度支部預算表册應否移交資政院各人主張紛紛不一惟濤朗澤肅四邸及廕唐兩尚書均極力主張提交故此事或可望議决 
[全國嵗出入分類表北京]  
　　度支部奏報全國預算嵗 
出入總數已載前報專電兹探得出入各欵均係分部列表内容錄下嵗入項下田賦四千八百一十萬一千三百四十六兩鹽茶課稅四千六百三十一萬二千三百五十五兩關稅四千二百一十三萬九千二百八十七兩正雜各稅二千六百一十六萬三千八百四十二兩釐捐四千三百一十八萬七千九百零七兩官業收入四千六百六十萬零八百九十九兩捐輸各欵五百六十五萬二千三百三十三兩雜收入三千五百二十四萬四千七百五十兩公債三百五十六萬兩統計二萬萬九千六百九十六萬二千七百念二兩但此項係合臨時收入在内 
　　嵗出項下行政總費二千六百九十二萬一千二百七十四兩（並包）括皇室經費在内）交涉費四百萬一千三百零八兩民政費二千二百四十六萬零七百六十一兩財政費二千五百一十六萬一千八百五十五兩典禮費七十九萬九千七百九十七兩敎育費一千六百一十四萬九千五百四十兩司法費六百八十三萬五千三百二十五兩軍政費九千七百四十九萬八千六百五十七兩交通費五千六百七十萬三千二百六十四兩工程費五百零八萬七千三百九十四兩官業支出七百六十九萬六千三百六十一兩償還外債五千一百六十四萬零九百六十二兩邊防費一百二十三萬九千九百零八兩公債費四百四十七萬二千六百一十三兩統計三萬萬三千三百零五萬八千三百六十四兩 
[資政院開院後種種北京]  
　　初一日資政院開院後聞各議員豫備請求之第一事即爲組織負擔責任之新内閣此事前此袁海帥李仲帥均經奏請並聞目前張堅帥所遞之封奏亦即爲此而錫清帥瑞莘帥到京時亦曾面奏及此且上摺力言之山西丁衡帥亦以爲言蓋以近來新政百端待舉欵項又復奇絀凡事之應行應緩無可取决故皆企望責任總理庶諸事有歸宿之地云　　各衙門派出之政府委員其中有專司法律者有專司財政者現聞九月初二日各衙門特派員之屬於財政股者先與度支部會議初三日各衙門特派員之屬於法律股者先與憲政編查館會議以爲在資政院預備答問之地步 
　　初四日資政院開分股會分派專任之股員與特任之股員蓋日前曾分爲六股今又分爲專任特任旣分股又分科也分股之後先與政府委員接洽然後開議憲政編查館上月二十八日會議議决資政院開院時在監國攝政王未臨以前由軍機處及憲政編查館之特派員將各部行政大臣所備交院協議之議案綱領先向總裁及各議員聲明以備隨時顧問　　民政部肅邸先期諭飭内外兩廳傳諭各區紳商居民人等九月初一日爲資政院開幕之期即中國實行立憲之始凡舗住各户皆須於門前高懸龍旗以表慶祝立憲之意故是日市塲兩旁莫不龍旗招展云 
　　東督錫清帥現派奉天鹽運使熊希齡充東三省地方政府委員聞昨已電咨資政院矣 
[閩省請禁土藥入境仍未邀准北京]  
　　閩省官紳請禁鄰省土藥入境一事屢次電請度支部均未議准七月間閭督松制軍又有電奏到京謂閩省請禁鄰省士藥入境准度支部電暫准放行自應聽候通籌辦理但閩省目前禁烟情形實有稍縱即逝之勢蓋自禁烟令下閩省禁種一事官紳合辦不遺餘力得以全省浄絶現届秋令烟苗下種之時正在嚴禁搜查不准再行偷種若任鄰土入境是同一禁種此省遵禁頓失厚利而他省轉得暢銷小民重利必生覬觎之心其難者一閩省禁止鄰土入境係奏明奉旨在前閩人固習聞之今忽放行必疑長官禁令兩歧將來或犯種烟懲勸幾窮於術其難者二近日閩中各地方籌議抵制鄰土衆情固結福州土商公帮聨具禀結自願永遠不販鄰省土藥以息浮言若一旦復予放行民心浮動隠患何窮其難者三惟有再行籲請俯念閩省禁烟正在吃緊准將鄰省十藥暫禁入境俟過此種烟時令度支部調查人員回京再候奏明辦理以維煙禁等語此奏當日奉旨交度支部議復刻經該部各堂會議以閩省禁止各省土藥入境一案經於七月初七日奏明請旨飭下該督遵照土藥統稅章程將已完統稅土藥暫准放行俟派往各省調查土藥人員查竣回京後體察情形再將停征統稅禁止販運各事宜通盤籌畫奏明辦理奉旨依議在案今該督復以禁烟吃緊電請將鄰省土藥暫禁入境查征收土藥統稅本係各省通行定章此時烟禁加嚴即欲停收統稅禁止販運亦廳體察各省禁種情形通盤籌畫一律辦理現在派往各省調查土藥人員均已先後查覆 
 
 

Page 5

 
 
業將各省禁種土藥未能浄絶情形另摺具奏在該督兩次請禁鄰土入 
境無非以本省土藥禁種浄絶爲詞今查得該省興化府屬栽種土藥尚未浄盡並聞福州一處本年春間每月僅銷洋藥七十餘箱入夏以來頓加至一百七十餘箱是該省於禁種禁吸並未實力奉行專欲先禁鄰土徒累商户於禁烟亦未必實有裨益且國家旣收統稅斷無各省自分畛域之理應請旨飭下閩浙總督遵照奏定土藥統稅章程將已完統稅之商土准其放行倘該省地方滋生事端該督亦不能辭其咎也業於上月二十三日奏奉諭旨依議矣 
[甘肅財政官倖而獲免北京]  
　　御史胡思敬奏參甘肅監理財政官劉次源詐財通匪素行無賴一摺兹由湘撫岑春蓂遵旨查明奏覆略云原參劉次源平日倚勢魚肉鄕民肆行不法一節查劉次源係郴州永興縣人鄕舉後遊學日本講求新政回國之後議論縱横好爲大言該縣地方僻陋風氣未開聞者不無訾議謂其魚肉鄕里肆行不法則尚無劣跡可指又原參藉學營利禀請學務處派令會同郴州知州籌辦中學堂該員甫至州城即以大言欺壓州官令措欵五萬串拓地數十畝期十日事成並冒稱監督假寓州書劉亮臣私宅與之勾結爲奸倡辦各捐推舉劉亮臣爲辦理員一節查劉次源先充南路師範學堂監學其時該學堂監督係紳士曾熙因劉次源面請回郴開辦中學堂當經曾熙咨由學務處照准札委並無監督名目抵郴後與前署郴州知州金蓉鏡商議辦法確有籌欵五萬串拓地數十畝期十日辦成之說金署牧以郴州地瘠民貧籌欵匪易議遂中止劉次源到郴寓居州城左都試館與劉亮臣同庽劉亮臣之父兄曾充州書其時因學堂需欵議辦屠捐金署牧擬派紳士潘仁瑶經理劉次源則舉劉亮臣承辦金署牧因劉素無資望未經允許屠捐亦未開辦此外並無派令劉亮臣經辦各捐情事又原參該員以本州部民公然三次函致知州金蓉鏡敲詐錢財行同匪類一節查劉次源奉委赴郴實曾三次致書金署牧函内條陳籌欵之事並以旅况蕭條向之借貸等語金署牧則並未借給原參敲詐殆即指此又原參揑造州紳陳善坡潘仁瑶公函逼令州官創辦杯卜一節杯卜即係彩票劉次源於第三次致金署牧函内曾言試辦杯卜並附州紳陳善坡潘仁瑶公函贊成斯舉金署牧以事近賭博未經准行又原參復竊附生陳駿等名誣告金蓉鏡廢弛學務玩忽新政冀圖報復一節查劉次源與金署牧因商辦籌欵意見鑿柄適有附生陳駿等聨名上控經前撫臣龐鴻書以金署牧於興學一事頗能留心恐係挾嫌傾軋從嚴駁斥批行到州金署牧疑係劉次源所爲兹經調查尚無竊名確証又原叅該員與叛黨禹之模通禹之模旣誅南省大吏主名捕治該員見事急乃向南　學堂曾熙處騙取數千金遁入京師一節查禹之模係屬　黨於光緒三十二年經前撫臣岑春蓂拿獲正法並未供有劉次源同黨亦無　名捕拿之案至謂騙取曾熙銀兩查訪均無確據以上各節臣逐如考核劉次源通匪詐財查無其事惟該員平日恃才傲物意氣用事未能恪守準繩其與署郴州知州金蓉鏡彼此齟　雖係銳志興學而舉動失宜不知檢束以致鄕評未治予人指摘應否量予儆戒之處出自聖裁八月二十六日奉硃批劉次源著交部議處 
[葡萄牙革命風潮三誌]  
　　字林報載初四日倫敦電　　云據傳葡君曼洛爾已赴新屈拉或謂逃往魚雷艇避匿於巴西國某軍艦内聞有農民八千人携帶軍械已入里斯本京城里斯本與特梅里特（西班牙京城）之鐡路已在離里斯本四十英里之桑太萊姆地方拆斷里斯本下鎮巷戰之際有觀客多人爲鎗砲所中悉遭非命是役之戰死者共約數百人據初三日下午四點鐘里斯本發來電信報稱共和黨之旗已飛揚各處兵工廠及市政廳竪旗之際各軍艦咸同時升砲致敬臨時政府現已成立以白萊格君爲總統先是星期二日晨間一點三十分鐘忽聞砲聲隆隆共二十一響卽爲起事之信號是時喇叭均吹召集之號並有大呼取兵器之聲當時地方官急如警察出市鎮壓旋爲革黨所攻並擲炸彈警察見勢不敵遂召大軍出援而軍人附從革黨者甚多兵心已離迨與革黨接戰死傷遍地鎗砲之聲徹夜不絶延至黎明益漸緊急街中電燈均暗惟在黑處接戰保王黨從戰異常勇猛葡君曼洛爾於夜間率從者四人倉皇出宫避到安静之處王太后亞米麗太王太后瑪利亞璧亞現仍在新屈拉共各黨領袖遼君於開載之後在市政廳廊下演說以巡邏城市之責委諸國民並勸諭尊重性命財産據傳自起事以來尚未出一掠搶之案各銀行現皆由水師保護文滙報載初四日柏靈電云葡萄牙臨時政府總統白萊格照會各國謂葡萄牙已宣布共和政體維持治安由臨時政府擔保各省咸已宣布與京城聨合辦事英政府竭意助保王族之安寕其餘諸事悉守中立德政府亦嚴守中立惟保護本國人民之生命財産或謂德皇之公主維多利亞路易斯曾議與葡君曼洛爾結婚德葡之交際必非尋常可比此說殊未可信蓋德廷從未與葡國議婚即偶經提及亦爲葡君私願而已西班牙政府已派軍艦赴吕曼西亞里斯本政府已在邊界屯駐防軍西班牙共黨和現均安静葡君之蹤跡外間仍無所知旣未爲共和黨所獲亦未從事指揮王黨以與民黨戰争大約已逃往中立之地又刻下葡國軍隊之大多 
 
 

Page 6

 
 
數已與共和黨聨合砲隊及海軍均升砲致敬共和黨之旗號又初五日倫敦電云據葡京電稱新總統白萊格組織之政府刻已頒發告示宣布柏勒干沙朝殘虐不道之罪狀謂此次革命實爲萬不能免之舉且正所以拯救吾刚勇不屈之種人使創成莊嚴道德純粹公道之世界各省現並無擾亂之舉動據西班牙官電聲稱各省之軍已向里斯本進發協助勤王黨葡萄牙王室游艇現已駛出海外聞王族中人均在披里區及伊里西納兩處分登該船英國外務部並未續接消息惟謂葡君已登英國軍艦之說殊不可信與里斯本相通陸地之電綫業已割斷惟海電凡與共和黨無礙者仍准照發 
[京師近事]  
　　皇室經費業經决議提前辦理此事聞係出自監國之意以現在内務府積弊甚深非詳細規定不足以擴清一切隆裕皇太后素著儉德此次内廷修建工程决非慈聖本意故决將皇室經費提前規定云　　明年陽歷六月爲英皇加冕大典業由駐京英使報告政府聞政府擬届時派振貝子前往英倫致賀即以李經芳充叅贊　　此次劉星使玉麟使英英人以星使曾留學美國宿嫻外交駐京及旅津英國著名紳商准於九月初四日在六國飯店公宴以表歡迎已預調天津英國軍樂隊到京　　張文襄所訂礦律爲外人駁詰不留餘地農工商部復加修訂章法視前益紊當咨請外部核正前後延擱四年迭經各國使臣嚴催外部知不能再緩始派定司員數人簽復農部内中紙繆之點不一而足前日農部呈遞封摺一件聞即係奏明此種礦律　　日前督辦津浦鐡路大臣徐相國與會辦沈雲沛會商擬將津浦鐡路總公所總辦孟錫珏南北兩叚總辦朱桂莘劉樹屏按照異常勞績請獎以下各員均按尋常列保聞各員業經選定擬俟年内工程過半即專摺奏請　　豫撫寶中丞奏派翰林院侍讀學士楊捷三充洛潼路總稽查差務因侍讀係本省祥符縣人在籍民望素孚故行請派刻已交郵傳部議奏想能邀准　　陸軍部蔭尚書因外省武職人員晋謁本部堂官禮式例行請安而所服軍裝制度不同應將舊式禮節更定現擬定嗣後無論京内外武職人員凡服軍裝者均行舉手加額禮不得仍用作揖請安禮式　　學部七品小京官錢文選日前由學部奏派爲英國留學生監督該員年前纔由譯學館畢業現尚在大學堂商科肄　毫無資望忽膺是選留英學生皆頗自負或謂至英時恐未必能承認云時評 
[其一]  
　　上海近來市面日非銀根日絀。顧初時雖甚緊急。滬道力任維　　持外國各銀行。亦互相扶助。是以尚得流通近者滬道落職。有
旨勒令清釐。外人惴惴恐懼杯弓蛇影謡啄紛紜聞有二十餘　　家莊票某銀行已戒不收用。　　夫滬上市面。從前不過恐慌。今銀行中有此舉動。不將成爲絶。　　症耶。萬丈。風濤。我不知其起落之所在矣。 
[其二]  
　　日日言捕盜而盜益多日日言勦匪而匪益盛。日日言消弭亂　　事。而各地亂事益蠭起。　　是豈治之不得。其道。歟竊鈎者誅竊國者。侯母亦上之人有以。　　啓其。漸也 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[東省防軍分路勦匪辦法奉天]  
云東省馬賊剽悍自昔已然近年兵燹迭經盜風因之益熾臣到任一年有餘曾經飭派陸防各軍分路巡防嚴密搜捕計先後拿獲擊斃盜匪約五百餘名傷亡弁兵四十六名辦盜未嘗不力其未能浄絶根株者良以邊境遼廓烟户稀疎官軍旣遍紥爲難匪徒即乘隙思逞自非聨合陸防各軍劃分區域選派知兵大員分路督率會剿不足以清伏莾兹擬分省城東西之撫順本溪興京長白臨江曁鳳凰廳所屬等處爲一路省西之盤山廳曁新民錦州所屬各州縣等處爲一路省南之遼陽遼中海城蓋平復州營口各廳州縣等處爲一路省北之遼源康平洮南所屬等處爲一路又彰武鎮安等處爲一路省東北之鐡嶺開原曁昌圖府所屬之奉化懷德法庫海龍府所屬之西豐東平長春府以南等處爲一路併省城附近地方分别派員會督陸防各軍認眞勦辦仍於陸防營内酌調軍隊以爲游擊之師一面咨行吉林黑龍江直隷𤍽河等處派兵協同防堵俾匪徒無容息之地庶可聚而殲旃惟查東省匪患甚劇若專恃軍隊縱能暫戢賊蹤積久仍爲民患前經奏請就各村屯挑練壯丁編設預備巡警現已由民政使妥定章程通飭遵辦擬仍選派妥員分路稽查以整飭額設巡警爲主推廣預備巡警爲輔官民聨絡一氣清查户口嚴治盜窩期於有匪必懲以爲防患未然之計八月二十四日奉硃批著即認眞勦辦以靖地方餘照所請該部知道 
[皖北鳳台縣蒙匪竄擾始未紀安慶]  
　　皖北渦蒙鳳台一帶本年夏季大水爲災匪徒煽惑饑民作亂皖撫朱中丞除派防營前往捕勦外又派新軍出巡等情屢紀前報兹又得皖北來函詳述此事始末云八月初二日蒙城縣匪首李大志張學謙等紏集黨羽裹脅饑民在蒙城之羅家集起事旋即竄入鳳台縣北鄕留家集武家寨一帶滋擾民心惶惶不定適值該縣鄭仲常大令會同步隊管帶王宏鈺水師管帶王焕成在鄕巡緝至叚家岡一帶緝獲盜匪二十餘名初四日晚帶回縣署隨請水師王管帶堵截水路一面齊集圑練即令在城文武督率梭巡以資守禦並禀請鎮台借撥鋼砲兩尊添派馬隊於初五日會同巡防營王管帶率隊迎勦行抵留家寨適值圑練與匪開仗李大志已受傷被擒直認爲首旋即斃命並格殺餘匪多名鄭大令會同王管帶趕到後親到前敵派令眼線認明實係李大志屍身因聞餘匪分作兩股一股竄回蒙境一股分竄平阿山鄭大令當即函知蒙城會同堵截並會同王管帶親追至平阿山餘匪四散其在各集格斃者甚多生擒亦有數十人並獲鎗械三十餘件馬十餘頭鄭大令又往西北鄕之　　集會同蒙城于大令商辦巡緝事宜十五丑刻始行回署日夜提訊各匪供詞分别定罪此次李大志起事由蒙城之羅家集竄入鳳台縣境裹脅至三四千人之衆馬五六百匹之多幸當地文武尚能辦理迅速不至渡淮南竄亦云幸矣 
[湘撫奏呈流民圖湖南]  
　　湘撫楊文鼎奏稱湖南常德府屬於五月間霖雨爲災彌月不止隄垸衝决民物流離仰荷特恩頒發鉅帑復經各省督撫之恊賑與本省士紳之勸捐源源接濟雖未能防患於機先猶得補救於事後兹據辦賑印委各員先後將常德府屬城鄕市鎮曁各隄障被災形狀攝印圖片呈齎前來臣逐加視察或城市傾圯或隄垸潰塌田苗淹没廬舍蕩析情狀至爲慘惻而留養飢民與養病所各圖尤爲憂心怵目一物失所彌有勞乎厪慮萬姓饑溺未敢壅於上聞謹裝潢成册進呈御覽昔唐臣陸贄具狀請遣使臣宜撫諸道遭水州縣宋臣鄭俠繪進東北流民圖載諸書史蓋可稱述臣竊本斯意冒瀆奏陳災黎疾苦情形定邀聖明矜憫八月二十五日奉硃批皉覽殊深惻憫所有善後事宜該撫卽妥速辦理圖留中 
[廷試孝廉方正錄取名單]  
　　八月二十五日一等二十四名朱炳靈陳垿魏炳文陶峻晏祖樹葛潮孫嘉錫盧慶家王進賢王泰階項鼎韾黃澤深羅萬藻沈樹枿譚灜周鳳璋朱鳳霄曹徵藩張樹鼎鄭德佳蘇鍾正薜懋官孴辛錬陳光榮二等三十七名王調元王世清王興仁吳琨安于恒梅寶瑗曾韻松孟熒高培英張業燿陳公宜邱昆玉羅錫華王錫圭　錫蕃朱炳華羅紹文屈開坊劉震喻明德殷銘湛李錦心鄧振鼇劉慶鴻饒應銘劉昶育洪紹慶翟相臣石鳳翥司春華賈善政游昞錕王培基焦懷炳劉澍杜毓清劉鑑古 
八月二十六日一等二十六名周纮順劉汝巖舒家駿　邱日華黃鴻澄韓志璟張道灜曹尊禮朱家訓徐淮生藍晋琦王永晋湯松年徐讓劉振鏞單金銘曹汝驤李敬珍燕詒孟振先黃經閣古肇文夏文彬李士選杜履賢温鳳翔二等三十九名林挺芝王亮臣許珪封張青選凌鴻鼎閻士相劉樹聲祝宗灃張錫鞶楊廷俊張牧韓高祖謩魏夢雲鄭敬濤房步瀛臺世楨趙麟臺鄒開俊裘章淦劉子鎮方道南王緒昌李學宗蘇鵬賡梁文禮蔡以時尚桂文陳鸞諤張永源王任陳涵章王海山陳仰辰余師端黃漢章趙澤春潘文江景藝林高世傑 
[分類新聞]  
 
 

Page 11

 
 
政界 
[調查局詳定法制調查規則蘇州]  
　　江蘇調查局日前詳呈撫院 
以本局第一股調查類例業已編定各表詳准照式印制頒發各屬查報在案第二股調查事項遵照憲政館定章係屬於督撫權限内之一切單行法及行政規章是範圍旣廣關係尤大舉凡統計科所屬之外交民政財政敎育軍政司法實業交通諸大端無一非據單行法以挈其綱亦無一非藉行政規章以提其要按部頒解釋所謂單行法者指對於一事或一時一地單獨施行之法制也如刑律會典及各部則例中有無規定凡督撫權限内因事釐定曾經奏准之各項法制皆屬之所謂行政規章者係指督撫於行政上以其權限對於各官吏及人民因事制定准行之各項規則章程皆屬之但解釋雖精詳明瞭而一省政治之繁沿習之久勢難驟爲分晰司道等再四籌計擬請憲台通飭各衙署局所學堂軍營及地方自治圑體將所有現行法制及章程規則等類凡禀准立案之件無論刋本鈔本均須檢查齊全尅日移送到局俾得分類編纂男詳核咨以後凡遇各署局改訂新章及規則等件均乞照通飭例行知職局以憑考核等因當奉批云察核所擬法制第二股調查數目尚屬詳備希卽分别刷印並將應行頒發各處開列一表連同應發調查數目若干分一併呈院以便札飭各署局處所學堂軍營及各地方自治圑體按照類目一體遵辦 
[贛撫派定資政院代表南昌]  
　　贛撫馮中丞現因資政院開議在卽所有贛省現行各項新政亟應派員赴京到院代表與各議員討論一切以利推行昨已派定財政總局總辦曹觀察樹藩爲資政院代表當於上月念八日乘輪起行北上矣 
[派員署理常鎮道篆鎮江]  
　　江督張制軍以新簡常鎮道林觀察景賢出京需時特檄委候補道陳桂森觀察來鎮署理至正任常鎮道調補蘇松太道劉襄孫觀察現已趕將經手一切公牘料理清楚於初十左可交缷鎮篆赴滬履新 
[自治公所舉定議長漢口]  
　　漢口自治公所正副議長尚未舉定上月二十九日用投票法公舉前次當選人六十名互相投票計汪志菴君得九票定爲議長馮兆剛君得七票定爲副議長其餘得四五票二三票者尚居多數定爲會計庶務等職軍界 
[贛撫遴員復估營房工程江西]  
　　江西兵備處以委員試用知縣鮑惟鐈禀估造九江陸軍一標營房工料價值並陳明種種爲難情形乞遴員覆估一案請示到院現奉馮中丞批云查核呈到鮑令勘估陸軍一標營房估册共需銀六萬九千六百餘兩雖經一再磋减惟核計爲數甚鉅籌措匪易究竟能否再减應候札委馬令獻廷前往照册詳細覆估禀復核辦以昭核實至此項地基前經委令吉令覆勘價與鄭令原估無可再减亦應由藩司赶緊籌欵責成鄭令會同德化縣高令從速立契訂購以免臨時貽誤仰即分别核飭遵照再鮑令所稱營房地基　　不齊平土需費不資應如何變通辦理已飭馬令勘明酌核矣 
[軍學總辦誥誡鄰近居民湖北]  
　　鄂省陸軍第三中學堂校舍設在鄕村鄰近各居户雖祗數十家而開烟館與爲私娼者竟居其半致導引各生於不正當行爲志氣精力日就衰頽該堂總辦李鐘岳部郎訪聞其事特常着便衣在堂外密查果於日前在彭丫湖民家查獲甲級某生在内吸食洋烟當將該生開除並將該居户騙逐出境一面自出示諭誥誡鄰近該堂各居民所有本堂學生一概不准來往若有私自勾引者一經查覺無論是吸烟是嫖博定請地方官將屋發封茅蓬小户即行拆毁並將其人嚴加處辦以肅學風 
[陳得龍獲匪獻功湖北]  
　　前蘇省已革陸軍協統陳得龍現在鄂統領荆襄小師兼沿江巡緝隊本祇有水面捕拿盜匪之權近陳因瑞制軍執除惡務盡政策欲將徐升黨羽湔除净盡爰擬藉此邀功特派員弁在武漢陸路偵緝拿獲李洪勝鄔鴻成方啓福等三痞棍指爲徐黨正擬解至督轅獻功而地方巡警見該弁等係水師中人于陸路緝捕德會同警局辦理當將該三匪截住解至警務公所陳統領知不可争遂補具移文送巡警道轉發首縣審辦經李振卿大令研鞫再三屢動大刑該三犯堅不認爲徐黨而陳禀報卾督則云訪確係屬徐黨要人首縣因無確實憑證不能定讞昨已出示招告如有受該犯等之害者准其據實呈控以便從嚴究辦學務 
[敎民争産毁學之報告蕪湖]  
　　蕪湖皖南敎育總會刻接繁昌縣峨溪公學報告云敝校操塲基地本年四月由高志逵志遠等串中盜賣與天主堂蒙縣憲照章辦理將高等管押追價在案竟有原中程寶箴之子廣初代筆强世銀等唆令逵遠二妻在敝校管理員蔡保靈家盤踞滋擾復蒙飭提唆使來城被敎堂内李成美帶去抗不到衆乃爲時未久又至學堂拚閙蒙自治會總董章君冠賢禀縣飭差彈壓該氏不但不遵刁潑更甚而李成美又於二十六日下午四句鐘帶領敎友數十人將操塲圍墻打倒硬埋界石敝校與之理論答言無理可講旋於界石埋畢後隨帶敎友頭目鍾朝有潘家貴程湧祥等擁入學堂搗毁一空堂内管理敎員均皆走避求免兇鋒人人寒心全堂解散伏思貴會爲敎育總機關學務一切全賴維持今若輩蹂躙學堂如是激烈務懇大力主持照章通報望切施行 
[農業講習所大風潮詳情杭州]  
　　浙省農業敎員講習所糜費公帑内容腐敗已逹極點而監學稽某對於校長一味逢迎對待學員尤肆壓制各學員銜之已非一日念九日星期放假各學員擬在吳山某公祠决議陳請校長乞另换監學以維學務不意尚未集議已爲稽某偵悉上山阻止喝令解散各學員不服遂相偕至所聽候校長處分其時學員有六十餘人之多乃該校長並不在所著人招請據云已於昨日因事往拱北各學員候至傍晚未見歸所稽某復倚勢恫嚇衆情大譁即公推十餘人求見學司禀陳其事次日（即初一日）袁提學派員蒞所查察適校長已回猶復偏護稽某衆情愈憤卽由某委員電禀學司當蒙袁提學親蒞該所向各學員勸勉並允令校長將稽某撤换衆意始平遂即照常上課詎校長陸家鼎大不爲然特謁撫學各憲爲稽某辯誣竟欲加罪於學員幸增撫袁提學洞燭隐情校長大碰釘子懊喪而返初二日各學員上課如常下午不知如何陸校長電禀各憲謂日敎員木村他三郎有被學員悔辱情事霎時即有警員到所保護並請日敎員至交涉使署住歇云 
 
 

Page 12

 
 
[實業]  
[自治局籌辦墾務之近狀鎮江]  
　　鎮紳陶賓南君前次與南洋勸業會華僑代表梁君等籌議振興祖國農業當經各華僑認可籌欵五百萬收買江寗鎮江兩府荒地從事墾務嗣因鄕民梗頑難化購地不易乃即中止兹復由陶君提議歸鎮郡自治局將各屬荒地收買資本全由華僑擔任日昨自治局總董吳澤民君特函請陶君由寗回鎮籌議一切聞已略有端倪矣 
[推廣電燈公司之計畫揚州]  
　　江寗勸業道李子川觀察昨以江督張制軍據虞道和德禀稱會塲光華益利兩公司電燈全廠共一萬三千餘蓋售與官廠飭即核議等因查省垣官廠經費奇絀未能籌撥購辦惟電燈一項爲民間日用所需凡通商大埠及人烟稠密之區均應安設上年揚州職商魏謙等曾議籌設揚州電燈公司迄今尚未實行如能籌措的欵就此舉辦官廠推廣用途民間不無裨益但揚州市面若何約需安置電燈若干即可敷用將來實行能否不致虧拆必須預先估計分設區域及一切因地制宜詳細辦法亦應籌措札委勸業公所調查員陳葆廉赴揚會同江甘兩縣切實查報矣雜記 
[小湖灘因拆埂激變蕪湖]  
　　蕪湖武舉胡彩廷今春在小湖灘攔河築埂妨碍南陵繁昌蕪湖三縣水利業經三縣紳民公舉代表迭次禀請各大憲交諮議局議决拆毁在案本月初一日南路巡防營統領李葆林參戎及薙湖何敬敷大令奉上憲札飭率領防軍二百人及小工數十人乘元利小輪前往該處拆毁正在鍬鋤齊施時該處鄕民忽鳴鑼聚集老幼數百人多持噐具魚又蜂擁而來磗石如雨勢極洶湧李統領何大令恐釀鉅禍遂率兵退歸再行電禀大憲請示辦法 
[無爲州因剷苗激變安徽]  
　　無爲州南鄕有悶湖洲地曾經居民王祖培將全洲報買禀遵清丈局章程呈繳第一期價洋二千元給領開墾執照旋奉朱中丞派員履勘議令沿江一帶與壩脚相近應留若干丈俾便養壩蓄蘆此外聽王執業王卽遵議招佃興墾並築攔水堤壩藉以障護聞有江防廳署與壩董等向來收受官荒陋規經王購置該洲後權刋喪失遂挾私負氣聳動岑州牧擅違憲論突出剷苗蓄蘆之示並籤差下鄕實行剷苗逐佃之舉該差役即率同無賴多人各携器械到境佃民無知以秋收在即卒遭剷逐何以資生乃糾集全體抵死抗拒雨造私戰一時若臨大敵者然差夥馬三子夙係帮匪稍具勇力因衝鋒破敵致遭斃命該差役遂擁入王之住宅大肆搜擄搗毁一空幸王在蕪未返未攖其禍奈已家亡人散矣現在各佃户紛紛晋省赴院鳴冤而王無辜受累亦具呈上訴究未知岑州牧又如何揑報也 
[尹革道末路之窘狀漢口]  
　　已革道員尹湘琳係前漢口信義銀行經理當信義未倒時尹即因虧空辭退乃重與漢上巨騙黃幼軒等另組大信銀行資本不過數千私印鈔票鉅萬被漢關道查知當將行屋封禁具詳督院將尹職銜參革發押夏口廳訊追不料一波未平一波復起信義銀行旋即倒塌控尹湘琳私虧鉅欵以致押卡日久不能釋出兹尹革道以伊經手信義之欵祇三萬上下業經傳梅恨從中調處將産業交出賠抵此項産業約略估計以之抵償經手虧欵實屬有盈無絀惟因信義漢行總理李褆與滬行總理尹克昌兩人互相推諉以故案懸未結日昨特具禀督藩各轅自謂待罪押所已一年有餘家計窘迫事畜無資勢將束手餓斃懇恩准予取保出外藉謀生計如有事傳訊當隨傳隨到未知當道能批允否 
[劉典史一命之價值湖北]  
　　前署房縣典史劉樹楨被該縣反獄監犯何良成等拒傷身死一案前由法司派員馳赴該縣勘騐並提已獲各犯訊明從重擬辦業將爲首之何良臣等三犯分别斬絞處决兹法司馬廉訪以該故典史劉樹楨平日經理監獄尚屬認眞此次被獄犯戕害因公殞命殊堪憫惻特具詳督院懇請撥銀五百兩卹其家屬以示矜卹 
[自治職員竟有揑名具禀者揚州]  
　　揚州府嵩太守前奉上憲札據揚州自治參事施鴻恩等禀報地方自治情形批飭查辦等因行縣照會自治公所查復後詳細調查並無施鴻恩其人亦無參事名目由江甘兩縣據情轉禀奉撫憲批云該二縣自治公所旣經查明並無參事名目亦無施鴻恩其人則施鴻恩等前禀顯係奸徒揑造自應澈底查明從嚴懲辦以儆刁風仰揚州府轉飾遵照 
[在逃徵兵竟有咨部監禁者江西]  
　　江西陸軍五十四標二營副兵許國於八月初一日潛逃携去服裝追尋無蹤現經該標統帶齊寶善派兵在湖口拿獲送協訊辦由協統吳復初觀察面禀馮中丞以此等逃兵若不嚴行懲辦不足以示炯戒馮撫當允給咨送部監收禁以昭炯戒清談 
[吾國之立憲觀]  
　　向日望諮議局。而諮議局則開辦第二届矣。向日望資政院。而資政院則於本年告成立。矣。然其所謂效果者何如。所謂手。續者何如。試按之於東西洋各立憲國。果有一二端吻。合者否。　　今日一般熱心時局之君子。又復請願早開。國會。又復建議設立責任内閣。然設使朝廷。果允許早開國會。果即日建立責任内閣。試問他日國會之成蹟。内閣之擔負。果足與東。西各立憲國相頡頏否。此亦今日不可不研。究之問題也。敢以質之熱心改革者。　　記者曰。吾東鄰日本國之立憲也。步武泰西。百度維新。嘖嘖焉推爲東洋望國。然彼中一。般識微之士。猶兢兢焉以謂與西洋各國。條敎號令。貎似而神離也。審若是。學於人而欲。同化於人國也難矣。雜著 
[優語錄（九）]  
　　崇寗二年。鑄大錢蔡元長建議。俾爲折十一。民間。不便優人因内宴爲賣漿者。或投一大錢。飲一杯而索償其餘賣漿者對以方出市未有錢。可更飲漿。乃連飲至于五六。其人鼓腹曰使相公改作折百錢。奈何。上爲之動法由是改。又大農告乏時。有獻廪俸减半之議。優人乃爲衣冠之士。自束　衣裾被身之物。輒除其半。衆怪而問之則曰减半。已而兩足共穿半袴。　而來前。復問之。則又曰减半。乃長嘆曰但知减半。豈料難。行語　禁中。亦遂罷議（曾敏行獨醒雜志）　　僞齊劉像旣僣位大饗羣臣。敎坊進　劇有處士問星翁曰。自古帝王之興。必有受命之符。今新主有天下。抑有嘉祥美瑞以應之乎。星翁曰固有之。新主即位之前一日有一星聚東井。眞所謂符命也。處士以杖擊之。曰五星非一也。乃云衆耳。一星又何　焉星翁曰汝固不知也。新主聖德。比漢高祖。只少四星。兒裏。（張作哲寓簡）　　紹興初。楊存中在建康。諸軍之旗中有雙勝交環。謂之二聖環取兩宫北還之意　得美玉琢成帽環進高廟。日尚御裹。遇有伶者在旁。高廟指環示之。此環楊太尉進來名二聖環雙人接奏曰。可惜二聖環。只放在腦後。高宗亦爲之改色。殆所兩工執藝事以諫者非。歟。（張端義貴耳集） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部議覆駐藏大臣奏解餉委員請獎及酌定運費摺]  
　　奏爲遵旨議奏恭摺仰祈聖鑒事内閣抄出駐藏辦事大臣聨豫奏請給予運餉委員獎叙及酌定運費一片宣統二年五月十六日奉硃批該衙門議奏欽此欽遵到部原奏内稱西藏餉銀向例由四川解至打箭鑪候藏中自覔番商滙兌每一萬兩耗費銀一千兩若銀數稍多卽無滙處前經電商四川督臣趙爾巽嗣後按季委員赴鑪押解來藏惟邊藏地方行役之艱逈異尋常餉銀交清以後似應量予獎勵合無仰懇天恩凡運餉五萬兩以上到藏無誤者准予尋常勞績保獎一次十萬兩以上者准予異常勞績保獎一次每銀一萬兩支給運費銀二百兩作正開銷等語度度支部查四川委解藏餉應給解員各項銀兩均有定例近年西藏衛隊薪餉等項由鑪匯藏耗費較多兹由該大臣委員赴鑪押解邊藏道途險阻運解非易所請運餉到藏每銀一萬兩支給運費銀二百兩之處擬請照准惟旣經給予運費所有自打箭鑪解餉至藏例支各項銀兩應即停支以昭核實至請給運餉委員獎叙一節吏部查定例凡解餉委員管解銀數在五萬兩以上者遠省給予從優議叙十萬兩以上者未補實缺人員以本班儘先補用實實者給予升銜等語此案原奏内稱凡運餉五萬兩以上到藏者請予尋常勞績保獎一次十萬兩以上者請予異常勞績保獎一次核與尋常解餉勞績未免過優惟查藏地道路崎嶇轉運艱險原與内地解餉之案不同自應准如所請嗣後管解藏餉各員經該大臣奏明委係一官管解依限到藏無誤者准其按照所解銀數分别奏獎臣部卽查照各項異常尋常勞績章程核給獎叙如非一官管解或銀數不及五萬兩十萬兩及數在五萬兩十萬兩以上而非一次押解到藏者均不得援案請獎以示限制陸軍部查各省解餉委員按照管解銀數分别勞績給予獎叙臣部向無定例惟查定章有解運軍需一條内載凡解運糧餉軍火馬匹等項員弁迅速無誤准按道路遠近險易酌保升階或升銜議叙等語於管解銀數並無限制此案原奏内稱凡運餉五萬兩以上到藏者請予尋常勞績保獎一次十萬兩以上者請予異常勞績保獎一次等因旣經吏部議准按照所解銀數分别查照各項異常尋常勞績章程該給獎叙嗣後凡川省管解藏餉請獎各員如有應由臣部核議者擬請卽照此次奏案辦理以歸一律所有臣等遵議緣由謹恭摺具陳伏乞皇上聖鑒再此摺係度支部主稿會同吏部陸軍部辦理合併聲明謹奏本埠新聞 
[李春來蔑視法權之駭聞]  
　　奸騙黃朱氏之淫伶李春來聞由中西官商明定於昨晚由廨派差押登輪船逕解天津各節備詳昨報兹悉前日下午廨役張福奉論至總巡捕房詢問購何項船票起解詎該淫伶竟怒謂何人敢來押解定將其抛入海中並由一百五十一號西探接稱李伶自有捕房起解母庸干預否則定行押辦該廨役即據情回禀寶讞員核示讞員大怒以此係向來辦法何稱母庸干預該西探不應藐違定章當即照會英美總巡止羅斯君略謂遞解人犯向由本廨簽差押解捕房祇有護送之責歷來定例遵行已久今遞解李春來該西探竟敢出而抗阻捕房如此舉動回怪外面謡傳李伶有多金運動之說該西探究奉何人命令請爲查核素稔貴總巡辦事公正即希示復以便照章起解云云聞昨日又據廨役禀稱該淫伶竟倩有保鏢多人長途押解諸多危險當奉寶讞員諭候禀請道憲示遵 
[美圑伸謝滬紳優待之函牘]  
　　美國實業圑長布甫君西十月一號由漢口致函本埠通商銀行沈仲禮君云頃抵漢接閣下與周金翁復電知鎮江所發道謝蕪電已逹鈞座敝國商圑此次到華渥承上海商學報界逐日優待有加無已且於起居旅行飲膳舟車無一處不供張周密體貼入微使同人等咸有賓至如歸之樂祇以瀕行匆促不及與優待諸公握手言别至今歉然一路而來回溯前塵益歡欣鼓舞於不自已區區之意殊非前電所能畢宣爲再專函伸謝務乞台端一一代逹是所盻禱同人等回國時必道出上海再圖良晤也先此鳴謝並頌日祉　　按美實業圑約於九月杪過滬僅勾留兩小時即須首途附記於此 
[三誌巡防局移提案犯之紏葛]  
　　梵航渡地保夥馮阿美至租界内扭提案犯沈學安被捕房干涉一案屢誌前報昨由捕房將馮沈二人併解公堂復訊據八十三號西探禀稱查得沈住居义袋解附近租界内前居三百六十六號門牌本年三月間移居四百七十一號門牌實係租界住民馮供沈曾在閘北開設烟間並不住居租界求察寶讞員以查核梵航渡巡防局移文沈在閘北開設豐園烟間且租摺上均有沈之姓名是沈實係住在閘北是否被許陳氏在縣控告後移居租界當訊據沈供閘北豐園烟間實係伊妾開設小的並不住在閘北寶讞員核供會商英康副領事判仍一併押候各邀見証到堂再行質訊核斷 
[公益會又請遷移火藥]  
　　地方公益會日昨函致城自治公所云九畝地火藥局軍械所在萬家烟火之中異常危險前曾函請貴公所禀奉道憲移營飭遷迄未遵辦八月二十六日該處青蓮庵失愼焚燬佛殿三進當時火勢燎原附近居民咸恐火星爆烈延及火藥局衆情惶惶幸其時東南風得保無恙否則不堪設想此項局所在新闢門内實非治安之道昨晚敝會常會之期彼處紳商羣相奔告僉云一朝有事關係闔城生命財産何漠視乃爾爲再據情函懇迅賜再禀道憲移營尅日遷徙所需經費由敝會籌給以保治安而防危險 
[蒲肇河行將大浚]  
　　本邑西門外蒲肇河迤西直至婁邑九里庵爲界相距有四十餘里其中叚係青浦縣轄境故開濬此河時必須會同三邑方得興工去年本城紳士禀准上憲原意三縣同開旋以婁青兩縣鄕民苦於連遭荒歉民力疲敝向章濬河經費按畝抽收是以力有未逮曾由婁青二縣詳准上峯緩至今嵗續開而上邑因淤塞過甚已於去年草草開濬聊通舟楫而已現下因秋收將竣農事告成爰由上臺札飭婁上青三縣先行出示曉諭訂期會同開濬又西鄕九里菴地方有河道三百丈適在婁青交界彼此互　現經松江府戚升淮太守下鄕踏勘之後 
 
 

Page 19

 
 
諭飭婁青二縣名半分濬以成此公共事業云 
[臬委研訊盜案]  
　　西門外皮坊作主丁裕生前偕見證周佐全投縣控蔣雲卿等糾衆夤夜來家强搶衣服銀洋當由縣將蔣及盛榮華陳五陳大李慶雲等六盜提案迭次訊供不認判令收押申詳上台在案兹悉此案延宕迄今已逾二年現蘇臬司查核縣詳以案中贜證全無且衆供不認其中難免冤抑特札委候補知縣陳紀堂明府到滬蒞縣研訊丁裕生偕見證周佐全投稱光緒三十四年五月初一日夜半時突有盜匪蔣雲卿等紏衆來家行刧失去銀洋雜物不少當各匪動手之時將小的之手撳住不釋求追周供畧同蔣供江北人住西門外爲拉車生理所居之屋乃向丁裕生租來前年因虧欠租金數個月丁妻時來索取無著以致懷恨紏衆到家將小的之雜物搬去作抵小的告知友人盛榮華等大爲不服帮同小的趕到丁家將搬去之物一併搬回伊反揑詞朦報被盜此係實情况小的等判押到今受苦不少求鑒盛及李慶雲陳大陳五等供與蔣同明府得供一再駁詰各執如前以丁裕生所報被盜毫無證據擬將案註銷惟蔣雲卿等形跡亦多可疑判仍還押候示　内 
　　悔已太晚○昨報記陳松泉扭謝惠臣等到一路分局奉諭將謝拘留候傳齊人証集訊兹悉昨日午後即經德正　官研訊陳松泉供女子丁心蘭係是内姪女父母早亡由小的撫養成人年已十九嵗不料於上月間逃出當即四處找尋杳無蹤跡以後探悉被邑廟花園内華昌照相店夥謝惠臣誘拐今日在城内四牌樓遇見謝與姪女丁心蘭携手同行因此上前盤問詎謝意欲圖遁幸經兒子友鴻及朋友張遠芳帮同扭住交由巡士解案請爲究辦張遠芳陳友鴻供詞相同女子丁心蘭供上月念六日往華昌照相館拍照被謝勾引成奸且謝亦係滑頭並無家族小女子現已知悔情愿隨姑丈回去　鑒謝惠臣俯首無詞叩頭如搗明府以謝誘拐良家處子有關風化實屬可惡本應重辦姑念哀求着具改過結備查判女子丁心蘭交陳松泉具領如謝再往誘拐定當重究　　造屋紏葛○杜吟香前在縣署禀控劉德釗砌墻佔地前晚奉本縣田大令提訊杜吟香供劉德釗之屋與小的之屋毗連近劉新砌隔墻佔及小的基地求請飭劉拆去詰之劉德釗供稱所砌新墻係在小的自己地上求請丈量勘明乞恩公斷大令得供判兩造退去候飭亭耆丈明禀復核奪 
[縣批兩則]  
　　詹堃禀批該職之弟詹瑞如果現在京師著速催回滬齊赴商會軋算帳目至店業盈虧係屬商務該職立將光緒十九年以後歷年總清流水各帳簿即日呈案以便移送商會查軋不得以家務籍口率請照會以爲飾抵拖宕之計特斥時利和票批查奉發抄數時利和彩票店欠正元莊銀七百四十七兩一錢一分七厘今該號謂欠正元銀七百四十二兩五錢零二厘何以與奉發抄數不符現將正元原掣期票四紙及該號還正元已交豐裕代收銀四百八十三兩之四單一併逕呈道憲姑候奉到行知再行摘除至該號往來存摺旣存正元如果欵已清楚應速同已交未收正元亦未入帳之支票二紙一併自向該莊註銷著即知照　官事○貨捐局會辦知縣張學鴻昨日到道禀知請假赴蘇公趕鹽捕營帮帶知縣張宗良昨日到縣署拜會南市 
限遷　棺○總工程局路政處查得老北門内西馬橋附近荒地並徐姓空地均有暴露屍棺穢抿炠佈有礙衛生前經諭令遷移違抗不遵爰飭八舗地甲傳諭周陳徐三地主限於初十日以前一律遷去埋葬如再違抗定行移至巡　局請善堂代爲埋葬均母違誤拘罰竊水○西門外法租界地方有某日人所開之新本多商店後門適臨　界打鐡浜前日該店夥計沈長春至附近之永慶里總龍頭上汲水被内地自來水公司查見將沈扭送一程局請究奉飭拘留候照章酌罰 
[狂且攫圈]  
　　王家馬頭四十四號門牌某淘蘿店女子瞿阿彩年未及　稍有姿色昨晨被素識之機器店小主向之調笑乘機攫去金線圈一只而逸該女遂具報總工程局請爲究追 
[盜賣划船]  
　　葉榭鎮人江雲生前向松江人張子卿購肩划船一艘不料後又被張將船撑去盜賣避不見面前日江在法租界撞見向追被毆扭至法捕房因事在南市派探送至工程局訊明判張繳還價洋十一元違于嚴究 
[控究奸佔]  
　　船户陳德友之妻王氏與同業倪黑囝私識經陳得悉向論曾央管帮陳阿華勸令倪貼還洋六十元將氏歸還不料陳僅收洋十元餘被霸賴並由倪父福壽將氏誘匿新馬頭茶肆内向領不放遂控工程局提集研訊氏供年二十六嵗夫貧艱以顧家婦人與倪妍已五年刻方懷孕判黑囝戒責二百下押半月氏交本夫領回管束並將縱姦之倪福壽及陳一併申斥而退 
[限期折還]  
　　聚豐米行執事喬如松扭梁克勤沈子山季芳州至工程局控稱今春憑沈季薦保梁來行　賣食米當存洋三百元不料至端節欠洋一百五十七元有奇歇出不理求請究追判季等覔保將梁帶出限至二十日折遠洋八十五元保單暫存閘北 
[是否逼死]  
　　實山鄕民殷海潮前欲變賣寡嫂應侯氏之地産　經巡督總局發交該縣胡大令訊明斷令侯氏執業不准海潮變賣具結在案不料海潮復向侯氏滋　經大令　案收押近海潮之妻姚氏因與其姑沈氏勃谿沈氏遂於前日吞烟斃命胡大令聞報親蒞相驗當由姚氏侯氏叩求免驗大令諭飭具結自行棺殮再行核辦 
[以身殉車]  
　　江北人袁二住楊家石橋親戚陳開桂家上月託陳向揚萬全租得東洋車一輛停歇於法界被城竊去袁即怨忿投浦經人救起歸家後悶悶不樂竟於前日乘間自縊身死由陳投報四路分局旋經屍叔袁嘉　袁阿二投局求免報驗情願自行棺殮黃正　官諭飭取保具結備查 
[小工可惡]  
　　車夫薜得榮前日拖車過新閘橋因橋堍築有竹笆行人甚形擁擠小工吕阿二潘海泉惡其碍路互相衝突潘以所　之槓棒向薛猛擊致傷頭顱血流如注由站橋巡士一併拘入四路一區押候訊辦薛送醫院醫治再核新租界 
[大令驗尸]  
　　小馬夫趙阿毛寗波人年十三嵗前日在派克路愛文義路轉角處溜馬馬忽驚逃被踼傷腎囊倒地斃命由捕歸報捕房捕頭　將屍體車送驗屍所着保報縣請驗　晚時上海縣田大令蒞所相驗旋由屍父趙大興投求免驗大令准飭具結自行棺殮英租界 
[覆訊拐賣]  
　　洪錫堂之女洪三媛　一老婦拐往楓涇爲婦人阿寶姐得悉指使流氓張褀生徐小弟設計將女誘回　賣　探將女與張徐二人一併獲解公堂訊押查辦在案昨由捕房將阿寶姐查獲　　公堂復訊阿寶姐與張徐等俱詞互相推諉奉判洪女仍留本廨餘人分别押侯移提人証再訊 
[查獲騙子]  
　　騙子王月卿陳云卿因串騙南京路怡泰興洋貨號内值洋四十元之洋緞一疋並廣東路吳祥雲鞋店内緞鞋十二雙由探一併查獲昨解公堂訊供狡賴奉判一併押候查明再行訊該 
[不認明孩]  
　　趙李氏控陸廷華王阿二串拐六嵗男孩福寶昨奉公堂復訊陸仍不吐實判仍還押王交保　移提人証到案再訊 
[限繳琴價]  
　　徐穉秋因欠謀得利洋行風琴價洋不還被控公廨昨奉傳案訊明判徐還原告本利洋九十元繳釋 
[毆捕罰鍰]  
　　王連生因在虹口毆打印捕 
被拘捕房昨解公堂訊供屬實官以不　行兇判罰洋五元充公 
[累及出店]  
　　英商老公茂洋行　嚴少萍 
 
 

Page 20

 
 
串同司帳瞿林海竊取值洋二萬八千元之洋紗昨由捕房將該行出店馬世卿解廨訊究判仍還押候下禮拜五再訊　　容留燈吃○虹口西華德路七百五十號居人嚴少泉因私設烟塌容留王金生王德喜陳雪夫俞阿四張阿洪張福泉吃食洋烟違章由捕查獲一併拘入捕房昨解公堂訊明孫襄　會商英潘副領事判嚴押兩禮拜餘人各押七天烟具銷燬　　不追騙欵○婦人朱阿二控楊順齋即著名翻戲李忠華局賭騙吞金飾現洋共七百元等情昨日由探將李獲解公堂訊實判押一月期满逐　租界騙欵不追　　不交田單○英商傳老登控鄕民周毛毛賣地不交方單一案前日午後由廨傳到中証馬良功集訊原告延律師聖文上堂聲稱被告將二畝五分之地皮賣與原告議定價洋五百元其價已付延不交單請追訊據周供原告處尚存遷坟費洋一百元未取此項方單已被叔父向妻子手内取去扣住不放求鑒孫襄　核供會商英康副領事判馬交保周押候補傳人証再訊　　責繳租洋○虹口西華德路二千一百八十九號居婦沈陳氏因欠瑪禮遜洋行租金被控發封在案詎該氏又從旁門入内私取物件致被看門有扭入捕房昨解公堂訊明官以此屋係朱費氏所　判陳氏開釋着速繳租金仍飭將屋發封備抵　　頑孩竊物○頑孩胡福卿因竊姚秀金衣物由探查獲昨解公堂訊實判押改良所半年以儆　　揑報搶刦○胡益愚控陳順子騙吞現洋三十六元並皮統等物由探將陳查獲昨解公堂訊得原被素來交好以陳曾至捕房揑報被搶實有不合判押一月示儆　　事僅口角○新閘成都路三百七十八號居婦韓李氏控同居人顧月庭圖姦行兇昨奉公堂訊係細故口角姑寛判顧押七天並着赶緊遷居　　不該私毆○徐侯卿控吳裘氏竊取木植昨由捕房將私行毆氏之徐焕章與氏併解公堂訊明判氏押女所七天徐違章毆人著罰洋二元充公美租界 
　　亦太認眞○陳阿毛住伯頓路八十九號昨投捕房報稱伊子和尚年八嵗日前被隣居女孩阿娥推跌於地致傷手臂捕頭以陳當時未經報告碍幾准理飭赴公堂控告　　欠租被封○西華得路永吉里居民王阿惠黃小娘沈裁幾等三户匀欠房租三月被房主瑪禮遜控惟公廨昨派差　前往發封　　私與燈吃○華記路七百五十號嚴小泉家私設烟榻售賣洋烟前晚被探資見拘獲王金生等七人解入捕房押候核辦　　無理取閙○宋茂洲昨乘包車過酉華得路橋因該橋現在修理由捕阻止詎宋不服與捕爲難　禀捕頭念係商人從寛斥釋　　扭控淫奔○江北人曹金寶之妻陳氏與余啓發私姘逃來上海匿居武昌路昨被曹尋見扭控捕房捕頭諭曹領回管束法筯界 
　　報緝古碗○謝大銘向在法京開設古董店近日來申借住密采里西旅館日昨忽失去房中古磁　南只值洋四百四十元惟是日别無他人進房祇有楊正雲與周王兩人曾至房内兜售骨董因報由捕房先將揚正雲傳廨審訊據供雖至謝處並未見過此碗亦不知何人所竊司馬得供以人証未齊判交保候傳齊人贜再究　　保人被累○陶義川在法商國恩處經手放租黃包車用虧洋元控經公堂判令折還洋一百十元迄已日久無力遵交昨日捕房將原保人陳松筠傳　訊究陳供原保其有兩人並非商人獨保司馬以陳旣非獨保判交保認償一半洋五十五元限七天交案　　折還房租○陳永孚前　王正三虧欠房租洋一百四十六元經公堂訊判交保料理嗣因　屋已遭回祿王又出門故將其妻傳廨訊追氏稱各物已付焚如兩手空空實無力可交求請核减官有减還一半計洋七十三元原係人旣經　保着另覔　人料理　　封房償債○陸仁發担保朱春江向金寶初借洋二百元不還迭由公堂審訊判朱陸兩人各交洋一百元在案事懸經年仍一味挺押不理前日又解　嚴追堅執不移司馬怒甚判還押着將陸仁發所住之房屋先行發封示核 
　　商量原告○陸永康與長和泰號爲定荳餅不出紏葛涉訟曾經公堂研訊兩次尚未定讞前日又傳兩造審問各執如前司馬命陳自向原告商懇料理若料理不妥再由公堂判斷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部奏報查明各省禁種土藥情形清單]  
　　直隷據調查員會同監理宫報告直隷禁烟極爲嚴厲各屬並無私種查十府十四州五十八縣兩廳本年一無種植之處山東據調查員會同監理官報告東省烟苗去年經地方官搜剗後不敢復種聞濟寗金鄕單縣等處間有禁而未絶者卽分馳履勘沿途所過向來種烟者均改種五穀經歷數十州縣實無一處種烟（以上兩省依限禁種浄盡）　　奉天據調查員會同監理官報告奉省各屬種烟驛道所經皆已禁絶惟山鄕僻壤如虎皮峪茶葉溝等處間有私種均經查拔究辦　　山西據調查員會同監理官報告晋省禁烟極嚴南路惟霍州所屬趙城靈石二縣發見烟苗三五莖或十數莖不等其餘各屬均未見有烟苗北路聞大同各屬有偷種者至口外十二廳詢訪禁種情形皆云私種之處全行剗去 
　　湖北據調查員會同監理官報告鄂省春間已派多員赴各府屬實行拔毁烟苗現經分歷歸州等州縣調查尚無烟苗發見惟隨州棗陽境内間有未浄之處其餘各州縣均無私種　　廣東據監理官報告廣東向惟韶潮高各府及南雄嘉應各州所屬州縣間有種烟自禁烟懸爲功令地方有司實力奉行上年禁烟局派員前往韶潮高南嘉等屬查勘除曲江等縣向不種烟外餘如南雄州海陽澄海饒平等縣均稱一律禁盡惟長樂一縣於委員到境尚見有未經剷盡之烟苗電白縣屬復有發覺違種之報告是廣東種烟應限去年年底一律禁浄不得謂已收全效（以上四省間有烟苗發現禁種尚未浄盡）黑龍江據調查員會同監理官報告江省禁烟業於上年由巡撫通飭各屬一律禁種今年春間復由巡撫電飭各屬親行履勘以期禁絶根株現經親加密訪呼蘭之大荒臺附近居民約種一畝餘經巡警查知拔毁青岡拜泉兩縣間有私種爲數尚微　　江蘇據調查員會同監理官報告蘇省徐州府屬碭山縣有敎民偷種一二畝經該縣查拔罰辦邳州窰灣有種一畝或四五分銅山縣曹村等處有各種四五分不等均經地方官拔去究辦辦理尚屬認眞此外各州縣經過僻壤地方均未見有烟莖寗郡各屬亦一律浄盡　　安徽據調查員會同監理官報告皖省種烟向以皖北鳳陽潁州兩屬爲最鳳郡宿州自去年皖撫查未减種將該州知州參革後認眞禁種本年祗夾溝地方有罌粟遺種潁郡阜陽縣之王家集種有罌粟三四分地皖南一帶向無種者中路一帶惟安慶府屬太湖縣之士嶺有烟地三叚約百餘步又宿松太湖兩縣毗連湖北之界約種一二分地此外僻壤間有零星偷種者本年所種情形不及往年二十分之一　　廣西據監理官電稱廣西産烟不多懸禁甚厲山僻偷種亦少所不敢信者歸順州鎮邊縣兩處均與越南接壤印委曾請兵搜剗終恐操切生事訪諸輿論有謂鎮安府境亦間有偷種之區是廣西禁烟不得遽謂十分浄盡惟風行雷厲確係實情　　福建據調查員報告閩省福州福寗兩府屬私種漸臻净盡惟興化屬之莆田縣鄕間種數畝者尚多仙遊縣較昔年仍留十分之二以上（以上五省均有二三州縣尚未禁盡）　　　（未完） 
小說 
[奇情小說鸚鵡禪（四十三）]  
　　琴宜曰妾待日如年思君若渴。及今之會也可以訂婚約。乎斐德蘭聞之遲遲答曰。卿言良是。僕思之久矣。然早晚之。緣三生當亦前定。鄙意當少緩斯須仍力。守秘寗主義耳曰異哉君前日之夕迫吾已甚今尚須再秘。密耶。妾旣許君。不願學一般齷齼貽人以藏頭露尾之誚君誠無他者此。其時矣斐德蘭曰否。余之心。汝猶未盡知也如僕者。豈與卿無同情耶。顧天下之。事往往以欲速故反不。逹所以尼卿遲遲者。大有深意。異日洞。房剪燭繡幕薰香當爲卿細語一解頣耳　　言時已入園中園中艸木繁盛鳥獸之屬充牣其間入門短籬藻碧曲徑。花紅。于西有。綠菜數畦妍争翡翠青蘿。四合。烟接。桑麻又西則羊牛下來。鷄鴨成羣。葺艸與平疇一色。磬折而東。半池綠水。縐起湘纹。百尺松風。迎來。逸響林鳥自飛濠魚自躍各遂其自然之樂又東則叢篁修竹古木長。揪蔭翳蔽天裦長可數十。武其旁即櫻桃千樹園之最勝處也。　　琴宜坐一引水車側輕雲籠袖淺霞點唇與園林間呈露之狀更掩映作。嫵。媚斐德蘭侍其旁。一心兩繫又思及已在佛蘭登來珠兒處。意大利式之園風景之佳。較此間更勝十倍。好風遠來花香時送正米而頓詩家詩。所。云風過籠櫳香满院也若此則有色無香葱忽鬱鬱皆菜蔬及貿利品。爲多。人力旣富天趣轉失他如笠鷄家豩臥糞搏泥。尤非所樂耳因謂琴宜曰。汝有機會者何不勸人購佛蘭登地。彼豈等閒者耶曰然則。汝亦何欲速若是曰吾將開礦。而點金乏術。得此乃可以作資本矣琴宜。性伉。爽聞之滋不謂然。曰君之遲遲訂約。想即爲此也曰然。破釜沈舟。在兹一舉。若不成者。吾其有致富之日乎即娶君。必累君爲貧家婦矣。吾久。於社會。近世紀之人。不復論是非曲直惟以金錢多寡爲榮辱之權衡苟。而今而後。竟長此寒酸。卿卽能安之。其如社會之白眼何耶。 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
