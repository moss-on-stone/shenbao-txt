# 1890 - 89 - 4906090

 

Page 1

 
 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜疑益廣芸窗雪案拾閱良便而又紙墨精良字蹟頗大不似他本之蠅頭攢聚者閱之目易昏花茲　格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[新印分類尺牘出售] [  申報舘啓]  
　　尺牘雖小道然蓮幕中人爲逹官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生輯有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[妖火說]  
　　夫火爲五行之一其氣行於天藏於地而用於人人之氣目通於天而逹於地天有常度以成四時地有常經以生萬物人有常德以配三才失其常則天爲災地爲妖而人復受其害也然凡五行之變莫不以人之氣感召而致之者也兹以江濵夜分之火聚訟紛紛鮮能解釋竊思五行中惟火有二陰陽各六天之陽火乃太陽眞火星精飛火也陰火乃龍雷之火也地之陽火乃鑽木擊石戞金之火也陰火乃石油水中之火也人之陽火乃丙丁君火也陰火乃命門相火三昧之火也綜之十有二焉此皆常火也又有蕭邱寒火澤中陽焰野外鬼燐金銀精氣雖非常而實不失其常然皆非所論於今之野夜之火盖是火也以斯時天地人無一不失其常相感而於地成者耳余故名之曰妖火試詳說之光緒已丑歲杪陰雨之夜四野有火熒熒鄉村誤以爲燐鳴鉦然爆呐喊驅逐不遑迨庚寅歲首卽月明星爛之夕凡沿江岸無不夜夜見之驅之不力似欲竄入村中袤延百十里遐邇皆然於是鄉民或疑爲盜或以爲教匪之術咸於港口截竹插椿守望相助至二月初澄河之南鄉猶未息焉余詢諸老農有目擊者曰非燐也夫燐之光靑且白忽隱忽見若遠若近或斷或續而今之火明亮光紅與燎相似且始而隱隱有一股黑氣形如船艇從河登岸船中發火一團大如五石瓠猝然迸裂化爲數十數百炬光焰一開則黑氣如船者頓爲消滅人若驅追迫則火必移入江心而去無論晴雨入夜必作先是秋間霪霖四旬有餘田疇淹没幾至遍野汪洋較道光巳酉歲五月間大水僅差尺五許秋水不易消縮交冬方漸退下冬至後天氣猶烜暖異恆偶見雪花一飛卽輟從未凝白郊行每見桃華灼灼豆莢盈盈竹林中龍孫矗矗宛是三春氣象早有識者曰此皆陽不潛藏以地氣鬱勃上蒸天氣不能下降加之人氣狂悖一派混雜之氣充塞乎兩閒有不將否象著之者乎無何各鄉村昏黃後果見火光漸至通宵達旦鄉民無不驚駭奔逸間有刺舟遠颺以避然卒無一處爲患焉當淹没時有最低極窪之區禾梢均且汨没水中無不發芽霉爛卽使撩割亦不能食此等農夫俱係素無葢藏之輩竭蹶半載稻將黃熟衣之食之全賴乎此一旦居室亦浮於水面其苦萬狀言難殫述如此况者就蘇屬而論亦但十分之一二至如高區之禾飜得滋養而成上稔每穗粟有百六七十顆較諸常年幾至倍蓗夫以秕榖全無者反得餬口有資飽食以嬉此乃因禍獲福無如鄉愚罔識旋肇釁端適江浙被水風聞忽達九重皇恩浩蕩立沛賑卹帑銀兩省各十萬兩并蠲免賦稅不期高區佃農反以食賑藉口宰割甡畜結社爲盟誓將租稅抗不復納又假討賑爲名恃具人衆驀地摀毁催租船艦或波及田業房屋甚至毆辱官長藐示王章目無法紀雖得當道略繩以律然不能默化其梗頑導之以愧耻是則人心之變已極而人之氣已大失其常矣安知秋間之霪霖非天早有以鑒觀在上而降爲此災今日田野夜間之火非卽地有以感觸於下而發爲此妖乎蓋人失其常天地亦感之而生災異此火也非妖而何是以被水而有收成之地無一隅不見此妖火耳殆卽傳曰天反時爲災地反物爲妖民反德爲亂亂則妖災生之謂也哉 
此篇乃玉笥生從吳門寄來時鄉里中每至夜間輙有流火熒熒然徧布田畝間聚副成團逐之則散其𦦨作慘碧色鄉人伺其至鳴鑼以警之幾於徹夜不安其實卽燐火之類也俗謂之陰兵火村鄉恒有之不足爲異也惟是人心不靖殊屬殷憂是在當　者以詩書禮樂潛消其悍戾之氣斯則城鄉共成洽比之歡而無猜虞之見豈不善哉妖火又何足云[  天南遯叟王韜附識]  
[弛禁傳聞]  
　　昨得官塲傳聞崔惠人欽使秉節抵美國都城後行文美國外務省反覆辯駁禁止華人至美新例不下數千言刻下聞外務省已將此例除去從此華人赴美不至如前此之不便矣惜崔欽使公文未獲一見要亦一大快人意之事而崔公之折衝樽爼實心辦事於此可見故不可以不書 
[三山春雨]  
　　福州賭塲林立最爲地方之害前經督辦保甲局孫觀察認眞拿辦城内各賭屋稍稍歛跡現因日久玩生離城稍遠之村落仍有痞棍開塲聚賭有摴蒱癖者携羣逐隊而來如蟻附羶如蠅逐臭每日總有數百人閩縣祁大令訪聞此事出票拿人差役等逕至該處出其不意將某甲擒出行至半路賭塲中痞棍霎時紏集數十入從後面追來差役人數旣少又皆老弱吸烟非其敵手被將某甲搶回差役皆狼狽逃命有一差跌落田中奄奄一息脚腿爲利刃所傷血淋淋下痞棍呼嘯而去猖獗如此尙復成何事體吾知祁大令必有以處此○齊安鄉有某甲年已埀暮禾博一衿在鄉間爲猢猻王童蒙三四十人終年聒噪而館榖尙不及大衍之數甲因有别事放假日多生徒之父兄不免嘖有頰言至臘底散學束脩之羊竟不牽來甲不得已登門索取始則飾詞推宕後竟怒駡行兇甲以斯文掃地師道替凌遂具詞呈訴有司衙門但未知准理否也○有蔡林氏者其夫在日開永利猪牙行歴有年所迨夫逝世牙行歸夫兄蔡銓彬管理詎意銓彬欺氏女流擅將牙行盤與他人氏知之邀同公親理論旋經公親斷結氏錢三百千文事已了矣銓彬忽悔　議分文不付遂致涉訟閩縣祁大令訊悉原委着照公親原議令銓彬繳錢三百千爲該氏養贍費具見秉公審斷保衛孤嫠强悍之徒何從施其狡獪耶○福州近日米價異常昻貴上白米每升須錢四十五六文加以連日苦雨米鋪將米價高抬經紀小民咸歎餬口之不易也 
 
 

Page 2

 
 
[閩中大閱紀聞]  
　　閩浙總督卞頌臣制軍定期校閱營伍已錄前報兹悉憲節准於十三日由省起馬前赴福淸閱視吉福營及調到之海壇左右營官兵陸操接閱興化府兩營泉州府陸提標漳城守同安七營并陸提左所轄之永春汛各官兵合操順赴漳州府看漳標中左右城守及調平和龍巖詔安雲霄等營各官兵合操由漳赴厦看水提標五營并調集金門湄州南澳銅山四營合操再於厦港看各官兵水操事畢由厦　省一面牌仰水陸各營轉移遵照預備届期將附近外汛官兵酌量抽調到營配隊操演至偏僻塘汛兵丁難以調離者造册禀示便委員查騐仍查　原届章程造具將領備細考册其馬步戰守各兵丁分别槍箭等技應呈送合營全册同各項軍械册馬匹毛齒册及牌圖陣圖官兵花名手摺开由該管各員於將近按臨之先自行分别呈送至鎗砲箭技中靶數目開摺面呈以便察騐如果係出差防汛曁臨時患病准於册内粘簽候飭調補考倘無黏簽而臨時不到者定干責革此係五年輪値大典營中大小員弁於按臨時均當齊集較塲聽憑考騐優劣倘有年老冐病至披勇平常難期振作藉端規避托故混禀出差防汛該管將備瞻狥袒庇察出定卽分别奏叅云云想見制軍整飭戎行掃除積習八閩將弁有不爭自濯磨冀邀特達之知用備十城之選哉 
[閩省官報]  
　　閏二月初一日同知張兆奎禀明接辦交代局卸辦善後局文案事知縣馬立禮禀接辦善後局文案事本任仙遊縣王偉堂委赴閩縣帮審案件縣丞鄭維淸委辦井樓門騐收士茶分單巡檢王國相委辦三夾道茶稅厘卡縣丞方鳳儀禀辭赴延平西溪分卡委署中協梁廷華禀任事并謝委帶全福左營練兵事初二日麻沙縣任高岑禀辭赴任初三日　縣陳銑禀赴鳳窩等鄉會同臬司委員勘洲田差初四日巡檢劉澤匯禀明卸辦東三叚保甲接辦水部門外保甲分局從九尹承緒禀辭往江口稅厘分卡把總練霖奉委管帶督轅箭道行營親兵初五日通判柯茂靑委辦坦洋茶稅局通判鄭元惠委辦白琳茶稅分局縣丞金文源委辦分水關茶卡初六日委署龍岩州知州張文治禀辭赴任布經歴朱之榮起服到省初七日知縣王寳善委辦雲際關屬局初八日通判舒鋆昌卸辦蕭厝稅厘局到督右協岱齡禀謝奏補台東協副將初九日知縣張朝錄委辦沙埕厘局教習知縣梁步瀛自京來禀到初十日巡檢新煦禀辭赴福鼎前岐分卡兼辦茶厘海防局務藩轅牌示建陽縣李聨琨調省遺缺應委候補同知陳慶家署理新選建寗縣錢登雲現已到省繳憑應卽飭赴新任督轅牌示瑞安協副將劉興邦卸署南澳鎭篆到省應卽飭回本任供職 
[鳩水春鱗]  
　　蕪湖分銷鹽局兼理内地緝私事宜政務紛繁自馮鏡人明府接辦以來措置頗覺裕如現在明府奉督憲曾爵宮保札調另有差委所遺局差卽委鹽運同知李芸秋副轉接辦按副轉係長江水師提督李與吾宮保之四公子仕途久歴才具優長今畀是差想能遊刃有餘也○大通牙厘總局松秀峯觀察俸滿引見所遺是差經藩憲阿嘯山方伯遴委候補知府李禹門太守接辦太守眷屬尙住運漕挈同赴局於初九日舟過蕪湖登岸拜會成端甫孫樹人兩觀察旋卽掛帆上駛到差視事○新授皖北含山縣蕭曉齋明府仁丙奉上憲飭赴新任於初十行抵鳩江晉謁道憲拜會寅僚小住兩宵卽行解維履新按明府曾署石埭建德等縣篆務雙鳬所涖卓著循聲花縣兒童無不興歌來暮也○前報紀蕪湖裘都戎家被人糾搶一案經邑尊復獲　大漢子一名兹又獲圬者沈某縫工史某共三人分别研訊皆係良民被人誣扳邑尊卽飭交保釋放免致無辜受累○邇來宵小什倍從前推緣其故皆係駄米夫役投閒置散遁而爲此初十日夜間長街某鐘表鋪被匪撬門被人驚覺立時逸去次晨見户外有糞一堆說者謂宵小行竊不成必出恭其門以爲犯而變屎卽可不爲人捉獲此爲箇中人枕中秘訣亦何可笑乃爾是日街坊被竊之家共有二十餘處有地方之責者當有術以隱弭之也○去秋霪雨爲災安徽鳳陽泗州等處被災極重小民蕩析離居紛紛至江南就食蕪湖當南北之衝至者尤多刻下東作方興飢民皆有久客思歸之意王邑尊查點人數共有三百餘名按名給發大錢一百文並給以餱糧於十二日下午着地保雇得船隻載送渡江飢民感豢養　恩臨行時皆有黯然泣下情景○寒食淸明一時都過輕寒薄暖釀就春瘟凡被造化小兒所困者十有二三渾身灼熱骨節煩疼呻吟床榻隨在皆是所幸症不甚惡一經倉扁著手卽可勿藥早占以故醫藥兩家雖門庭若市而槥具店中依然冷落云 
[臺撫告示]  
　　太子少保兵部尙書銜巡撫福建臺灣等處兼理海關學政一等男劉爲申明剴諭事照得沿海一帶地方時有中外船隻遭風擱淺向例責成就近營汛居人實力援救光緖二年五月間又經前兼署督部堂撫部院丁妥立規條明定賞罰通飭營縣勘分段落責成地甲頭人以杜彼此推委奏明舉辦並由總理各國事務衙門奏奉諭旨通飭沿海各省一律辦理在案兹查臺灣沿海居民遇有此等危險均能認眞保護著有成效仍恐日久弊生亟宜刊布章程再申誥誡俾沿海民人咸知重賞在前嚴刑在後相與救災拯危勉爲善良除分别咨行外合再申明剴諭爲此諭仰沿海軍民人等知悉此後凡遇中外船隻遭風擱淺切危險之事務必查照後開章程實力拯救本部院自當格处奬賞倘敢陽奉陰違或乘機搶奪一經發覺定必按例嚴辦决不姑寛其地方廳縣並營汛員弁等若不認眞遵行定卽按律叅究爾等須知船隻遭風遇險財命懸於呼吸當其呼號逼切屬有天良皆思援手若復從而掠取是豈尙有人心方今功令嚴信賞必罰經此再行曉諭務當共相勸勉切勿故伎復萌以身試法凛切凛切特示計開救護章程五條一定地段以專責成也查沿海島嶼星羅犬牙交錯非明定界址必致推諉兹責沿海廳縣會同營汛定明所轄界限十里爲一叚飭令就近公正紳耆保舉地申一人其島嶼則保舉耆老頭目一名列名册報以專責成凡遇中外船隻漂撞礁淺一切危險本船日則高挂白旗夜則接懸兩燈以示求救在地之居民漁户人等見有此等旗燈卽時首報地甲頭目一面飛報文武汛官一面酌量夫船數目集派助救其文武汎官聞報後亦卽督率兵役親往勘騐救護不得稍有遲悞其往來報信之人一切費用由失事船主給還惟官役不得勒索使費一明賞罰以免推諉也查沿海文武汛官如有救船貨至一萬兩以上中外人等救至十名以上者一經該管上司查明申報及領事官照會關道有案藩司立卽註册記功三功以上者文武汛官詳情酌記外奬五功以上分别詳請提陞以示優奬其地甲頭目亦分别上次勞績隨時賞給頂戴匾額以照激勸倘文武汎官不肯認眞辦理照例叅懲地甲頭目若有救援不力甚至希冀分功者分别輕重嚴究至於望見船隻危險首先報知地甲頭目及文武汎官自應以初報之人爲首功由失事船主給予花紅大船多至三十兩中小船以十兩爲度一定章程以免混亂也凡遇險船隻其力尙可自存船主並不願他人上船者則援救之人自不得混行上船倘船主須人援救或係應先救船或係應先救貨或係應先救人均聽船主指揮不得自行動手救起貨物應寄頓何處亦由船主作主其有擅行搬取或私自藏匿者一經船主及地甲頭目指明查有確據者卽行由官追究治罪倘有人出首確鑿者亦賞以應賞之欵誣揑者不准並行反坐一定酬勞以資鼓勵也凡救起之貨須候文武汛官騐報如係外國船貨則並報附近領事官會同查核估價按照出力多寡難易抽撥充費多至三分之一以賞救援之人若有貨無人則須禀明就近地方官及領事官秉公將貨酌賞倘無貨有人則須將救護無論中外之人均先行給以衣食就近送交地方官及領事官妥給船夫分别資送回籍倘係外國人無領事可交者卽報明通商局貲給盤川俾令自行回國其小船出力救護倘本地人無力酬謝者卽就近禀明地方官小船每救人一名賞給洋十元就近由地方官先行核給按月彚報通商局發還虚揑者嚴究至遇風濤洶湧人力難施或在大 
 
 

Page 3

 
 
洋爲救援所不及者均宜各安天命不得任意株連一廣曉諭以貲勸戒也凡海濵愚民皆緣不知救船有賞不救船之有罰是以坐視不救或致乘機搶奪此後所有沿海文武各官均宜將以上告示規條分别札行各汛嚴加誥誡並將告示規條書寫方牌遍處懸掛使一切漁户愚民皆知遇險之船救護爲有功不救護爲有罪庶人人有救船之念在其胸中不致視爲無足輕重之舉矣 
[赤嵌餘話]  
　　臺北府城南門外霞崁人洪瑞柏中年不祿其妻高氏撫育四子教養兼施諸伯叔涎其家貲逼令再醮氏心堅如石矢志不移閱二十年無異一日邇來其幼子學有成就出應童子試得冠一軍人咸以爲守節之報云○錫口人陳某娶妻某氏琴瑟頗諧　及幾時陳竟染疾而殁時氏年甫十八姊妹行有勸之别抱琵琶者氏志勵冰霜躬操井臼撫一螟蛤子教以詩書子韶秀聰明讀書勤奮諭者謂可與洪家婦後先輝映云○二月十八日恒春縣牡丹社番人聚衆攻車城與民人仇殺互有死傷縣宰會營馳往查拿頭目匿而不見臺灣道唐微卿觀察聞報卽電禀劉宮保請速撥師進剿以免生民重受其殃云○春初亢旱異常田疇龜坼花朝前後迭沛某霖鄉農喜溢眉梢正擬荷鋤播種不料兼旬大雨陡發山洪鳩隴魚塍幾成澤國臺北府雷隸生太守特於二月二十七八兩日示禁屠宰設壇祈禱翌日果露晴曦四野歡騰咸頌二千石之至誠感格云 
[潯陽讕語]  
　　江北人某甲讀書不成攺而習盧扁之技就九江城内賃屋一椽門首牓曰知醫居然出而問世南門灣人某乙陡染奇疾口噤不能言急舁至甲寓求醫甲大言曰此係啞口傷寒患此者十有九死幸而遇我可無妨也遂爲之開列藥單歸而如法煎服是晚微有汗出次晨忽四肢厥冷遍體現黑斑家人驚懼異常急迎甲來家診治甲按脉久故作閉目沈思狀施啞然曰嘻是矣昨服發表藥積寒已去病减大半矣但請寛心斷無妨碍至翌晨病益不支復請甲診之比甲出門乙已鳴呼長逝矣乙家知被甲所悞羣擁至寓磨拳擦掌欲得甘心甲潛出後門逃避無跡乃將招牌抓破知醫二字恍惚變爲各醬云○廣濟人李某在大碼頭當挑夫酷嗜杯中物無日不飲無飲不醉醉鄉廣大嘯傲忘懷羃地席天雖南面王不與易也初四日覓醉而回挑送磚瓦出洋街口行步欹側醉態酕醄行至磯灣適遇江北某酒店挑夫送燒酒兩罎至某槽坊交納李不覺涎垂吻外靠近其旁一失足間酒罎撞碎挑夫大怒扭住索賠李羞澀阮囊無可賠補胡言亂語指東話西挑夫乃喪氣垂頭舍之而去斯時李已嚇醒向破　睨視曰可惜可惜掬而飲这至涓滴全無始返 
[交卸臬篆]  
　　江西臬憲瑞茀候廉訪陞授江寗潘司前已列報兹悉廉訪於初七日交卸江臬印務料理行裝擬於中旬起程赴江寗履任接署臬篆者爲督粮道鄧蓮裳觀察蓉鏡接署粮篆者爲候補道朱季雲觀察臻祺云 
[堪輿家言]  
　　杭州府學宮兵燹以後重加修葺丹靑土木煥然一新殿廷基址頭門二門璧水圜橋悉仍舊制去年有申屠先生者上察天文下觀地脉相陽宅與陰宅參三合與三元無言不中有見必眞至省垣徧閱山脉水源心領神會謂杭府屬文風之壞實因學宮位置乘方所致謀諸紳士禀請各大憲將學宮攺築搬石運木悉遵先生之言且　置文昌閣魁星閣流丹聳翠高矗雲霄合仁和縣學運司頭門牌樓等八處如形家所謂八風齊起三科内必得鼎甲鄉榜中式之多更無論矣更在泮水外掘一圓池池中建水亭一座可使冐籍佔籍永不登第現將落成但見翬飛鳥革氣象固已不侔第未卜合邑文風果能如先生所料蒸蒸日上否耳 
[令尹履新]  
　　前報紀正任甘泉縣舒大令朝冕交卸六合篆務卽當赴揚履新云云兹悉舒大令於月之十二日午後抵揚進南河下公館傍晚頒發紅諭一道涓吉十三日辰時接篆視事届時大令衣冠乘輿由公館至衙署行拜闕拜印禮退入後堂稍憇本署胥吏挨次叩謁闔郡官紳亦各乘輿往賀蹌蹌濟濟熱閙非常大令前曾攝篆是邦循聲卓著此次重臨舊治必有一番措置以副羣黎之望也至徐麥村大令交卸甘泉縣篆後小憇數日卽當前赴六合新任云 
[觀察行程]  
　　新任蘇松太兵備道聶仲芳觀察謁見曾沅圃爵帥於前日回申隨卽於昨日赴蘇謁見撫憲然後來滬履新 
[邑尊赴省]  
　　前晚上海縣裴邑尊乘坐官舫帶以小火輪船前赴蘇垣謁見各上憲 
[賽會例志]  
　　昨係淸明佳節例舁城隍神像游行各處名曰賑孤午後出小東門往南過陸家石橋經行法租界謝副捕頭督同中西探捕在小東門外往來巡緝十六鋪巡防局員亦派勇在陸家石橋南堍彈壓游人雖觀者人海人山尙不滋生事故惟婦女輩遺簪墜珥則聞有所聞云 
[團兵合操]  
　　本埠西商團練兵由香港將軍派來槍砲教習各一名赴泥城外閱視大操前二次均因遇雨未得竣事昨禮拜六下午三點鐘時在老巡捕房空塲聚集整隊向北自大馬路向西出泥城至跑馬塲操演各陣但聞砲聲殷然鎗聲訇然烟霧迷空戈予耀日所演各陣極五花八門之觀至六點鐘時操車仍整隊而回計馬隊十八四鋼砲四尊火藥車四輛鎗隊約八十餘名鼓樂一班云 
[遵諭繳銀]  
　　浦東爛泥渡漲灘經上海縣裴邑尊諭令循例升科各業户投縣求免等情已詳前報兹邑尊飭總書龔幼春督同差保傳諭赶緊淸繳升科銀兩隨有趙咸林顧天益等投案遵繳 
[英界公堂瑣案]  
　　李生標手持朝珠瑪瑙玉器紅頂等件向質鋪質洋被包探何瑞福所見盤詰來歴言語支吾帶至捕房始認行竊主人之物現住客棧該包探復同李至客棧起到拜帖匣二隻小箱一隻内皆文房器玩昨晨解案包探申訴前情李稱紹興人隨母在杭州多年母親現在杭城豐樂橋堍蕭太皃巷内鍋子店對門沈宦家爲傭由沈宦薦我在候補縣丞朱文甫處爲家丁朱曾在蕭山鹽局爲司事上月下旬到靖江鄉間斜橋地方岳家被使女播弄是非致主人要將小的責罰因此起意遁逃因無川資於夜間三鼓時捲竊主人衣服及拜帖匣内朝珠玉器古玩等件衣服卽在靖江質錢現在破案恐主人尙要根究沈宦并累我母蔡太守詳加究詰堅執如前遂飭將人贓交該包探帶回捕房俟備文至靖江傳朱文甫來滬核辦○王顧氏拾摺取貨蔡太守飭發官媒再候訊辦已列前報昨據包探稱此摺係延康庄出店陳阿中失去今已投案陳阿中稱在路遺失購辦火食摺子被該氏拾得遣曹阿德到倪正泰鹹貨店取魚肉覷出破綻將曹追獲及至捕房言明摺由王顧氏交伊經包探將該氏拘獲倪正泰鋪夥申訴前情被取魚肉均已起案王顧氏供在妓院爲傭在路拾摺帶至院中被男傭曹阿德所見取去轉交别人不知如何前去取貨曹阿德供摺由該氏交我旁人皆言可取魚肉爲此往取包探又稱曹阿德第一次取魚第二次取魚肉致被前途疑心蔡太守飭將魚肉交倪正泰領去該氏及曹阿德各罰洋二元摺還陳阿中○南匯縣境日生信局之信船於正月下旬遇盜查得住居虹口之寍波人陳阿東有杉板船由盜黨雇用行刼後杉板已撞壞由盜賠償此案盜黨問陳便知下落由南匯縣派差來滬協同捕役趙金及捕房包探等將陳提到昨日先解英公堂陳阿東供寗波人年四十八歲向撑麻雀杉板售去五六年現無杉板正月間小的犯事經大老爺判押何來杉板船借與盜黨惟槍船一隻係董友炳寄存小的處乞恩明察蔡太守飭將陳阿東暫押候查明核辦○寍波妓女王阿彩稱昨夜在茶館向人索得洋二元出外遇不相識之張阿狗向我調戯與之爭論致被打失洋元張乘勢奔逃由王阿寳阻獲交捕送案王阿寳供在廖公館爲家丁在路見張阿狗奔 
 
 

Page 4

 
 
逃後有女子追赶爲此帮同阻獲張阿狗供寗波人王阿彩係野鷄妓女前與相識用洋五六元妓與王阿寳最爲疑洽昨伊二人在茶舘我與招呼伊竟不睬走出茶舘辱駡被王阿寳扭住交與巡捕蔡太守以事甚穢瑣一併攆逐○華捕稱見妓院門口違章化錠欲將化錠人拘拿詎有朱順生沈阿慶等出頭覇阻拉落號褂鈕扣由印捕帮同將化錠人及朱沈二人帶至捕房巡捕頭罰化錠人洋三角立卽開釋今將朱沈二人解案朱沈同供曾爲解勸不敢逞蠻蔡太守判朱沈各罰洋半元以示薄懲○包探稱近來剪綹甚多緝獲形跡可疑之陳裕卿曾殿生在身畔搜出皮夾袋三个一箇内有洋五元時辰表質票一紙一個内大洋一元小洋六角一個内大洋三元小洋十二角另有鼻烟壺一個今將人贓送案均無失主陳裕卿供湖北人皮夾袋鼻烟壺係小江西交我曾殿生供湖南人現在營中有敢爲非蔡太守判笞陳裕卿二百板遞解回籍曾殿生派差送交營官發落贓存捕房俟失主認領○開鐘表鋪之張乾和　徒弟小毛被呂順發誘同出外竊取時辰表蔡太守飭將呂順發暫押挨查明小毛下落再行核辦已列前報昨據包探將呂解案并稱查得小毛竊表私逃之事與呂順發無于張乾和稱初疑小毛被呂誘出現知與呂不涉至收小毛爲徒係由郭金寳爲荐保立有關書載明　有竊物私逃情事向保人是問關書呈閱呂順發乞恩釋放太守鑒閱關書飭將呂順發開釋諭張乾和靜候補提郭金寳到案究問○王月卿手持眼鏡質降被包探拘案蔡太守飭押候查明再核已列前報昨據　差禀稱春園烟館主果有車夫朱沛仁承認將眼鏡交王今已投案句探禀失主楊金華現已到案揚金華禀稱在新北門外雇車覺腰間一動赶卽查看眼鏡已失去今知包探查得原贓請爲給領朱沛仁供眼鏡在新北門外拾得托王質洋王執如前太守問楊眼鏡式樣如何究竟是遺失抑是被竊楊供明式樣并稱恐被竊取太守騐明眼鏡式與楊所報情形相符惟袋帶毫無損傷顯見是遺失不是剪取朱沛仁在路拾得應交捕房自有奬賞不應交人質洋判將朱押七天以示薄懲眼鏡交楊領去王開釋○句探稱緝獲竊賊張德川起到水烟袋等件失主均已投案胡開君金子卿陸梅臣等各報失竊請領贓物張德川認竊求恩蔡太守　笞責一百板管押一月贓交失主分别認領 
[法界捕房紀事]  
　　某包探見沈叙福竊取木梢二枝因之拘入捕房捕頭命管押一天釋之使出○有某甲者借居某小客棧不知何故與棧中人口角扭入捕房捕頭命押候解送公堂請訊○寡婦周楊氏控尹寅階欠銀經葛同轉傳中人朱忠山唐炳奎胡梅齋令墊付洋銀一百元其餘出立期票此已詳登前報者也前日葛同轉蒞捕房時周楊氏求飭中人早出期票以便還家朱唐允之胡又不到同轉飭傳胡候比昨日某包探等將胡傳到捕頭命暫行管押 
[遠頒賑欵]  
　　本館協振所近來蒙遠近大善士軫念災區慨投賑欵源源而來較諸前時更覺踴躍昨又承三晉源票號交來求淑承助蘇浙振捐規紋一百兩具見念切痌瘝心存施濟祗領之下銘感奚如又售去茶晶眼鏡一副計洋二元附誌於此以昭核實 
[蘇省撫轅抄]  
　　初九日縣丞方培根禀知丁父憂○初十日巡檢陳星燿謝委丹徒縣高家司巡檢事藩轅牌示照得鎭江府糧捕通判趙雲芝病故遺缺查有試用同知朱焯堪以委署○十一日巡檢劉炳禀知聞訃丁母憂○十二日藩轅牌示照得武進縣典史朱淋病故遺缺查有遇缺先補用典史吳祖蔭堪以請補三品銜分發江蘇遇缺前先補用道胡常亨浙江人到省○十三日巡檢汪詒尊禀辭奉派赴松江府差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟鬼討替]  
　　天津城西城隍廟街上月廿七日午後有某氏婦購服洋烟意圖自盡其夫與婦不睦坐視不救服毒時在午後雨點餘鐘延至五點鐘時毒發痛極呼號隣人聞聲往救其夫將門緊閉不容他人入室隣人厲聲責之謂見死不救豈是人情汝縱不念結髮情我等終不忍坐視也其夫於破紙窓中唯唯遜謝而門扃如故時婦命在呼吸氣僅如縷橋南有李某者雖窶人子然頗熱腸古道覓得解藥汗流氣促狂奔而來比及庭除見人多於鯽悉爲門外漢從旁袖手無敢發難毁關者李以生死交關不避嫌疑破扉直入衆亦一擁而入李禁勿喧譁直據炕頭掖婦起坐其夫至此見人衆我寡不敢如前掘强李遂提領撬牙灌以藥餌　而大吐烟毒從痰涎中出婦涕泗交流汗下如雨李曰愈矣惟需靜攝勿令神志昏瞀一面向婦婉勸並囑其夫勿爲已甚其夫亦悔悟致謝李與街隣一揖而别李寄跡橋南係傭於同姓不宗之李氏是晚黃梁已熟李未言歸主人見其見義勇爲待之逾於常格留下靑蔬白粲以待其歸及李歸主人殷勤慰藉勸令加餐詎剛舉箸而頭目瞑眩食不下咽俄而心　搖搖坐立不定主人囑令就枕少憇李戯語曰得毋討替之鬼仇我而作崇耶語畢倚枕目定神呆撫之體已泳氣已絶矣人遂喧傳烟鬼討替不成怒而殺李不知討替之說本不足憑如謂呑烟死者必俟討替始得超生萬一禁絶洋烟柱死城中無數怨鬼將永不入輪𢌞耶且破天荒者有誰討替何以亦登鬼籙也如謂有討替之鬼仇救死之人斯說也將使人見死不救而後可嗚呼其誰信之 
[蘇臺春色]  
　　姑蘇訪事人云吳淸卿河帥之太夫人仙逝後擇於本月初十日開吊延盛旭人觀察題主官紳往吊者絡繹於途生榮死哀洵無愧焉○本月十一日淸晨八點鐘時捕役在胥門外萬春茶寮緝獲一賊隨向阿三網船上查出竊贓送官究治是處河面甚闊兩旁有木排好事者群往縱觀擠入水内雖幸救起然已飽受虚驚矣 
[刊江官報] 　　 
閏二月初四日記名提督趙三元初五日江寗督糧廳祝赫過揚公幹初六日鹽大使紫綬起復回淮初七日鹽大使汪丙炎回孔涵卡初八日運憲赴省公幹初九日泰分司沈騐收仙女鎭縴道工程鹽大使吳炳　委赴四浦掣騐差 
[申報舘江浙恊振所閏月十一日十五日止經收第三十二次淸單]  
　　十一日無名氏因子病愈完愿並求合家平安洋廿三元戴記銅洋四元售去張善夫字屏一堂洋一元　去茶日眼鏡一付洋二元五角唐昆華求病卽愈洋四元無名氏洋　元蔡丙丞紋銀五兩二錢○十二日李藹之許愿病卽全愈洋廿元刋口培遠堂洋四元力不逮隱名子求合家平家銀二兩餘隱氏銀一兩五錢張宅銀五錢以上三户銀四兩來九八元四兩四錢八分姜合順錢一百江恆通錢一百姜正興錢五百恆豐興錢四百潘永昌錢一百李恆泰錢二百張復興錢一百四十張誠昌錢一百姜鳳和錢一百鄔乾盛錢一百楊恆義錢四百吳銀弟錢一百四十以上十二户來錢二千三百八十交來洋二元一角壽頤堂李洋十元邵姓洋二角愼思山房洋四元釋褐堂居士洋一元○十三日無名氏洋二元無名氏洋二元售去譚寶宦齋白帶丸一料洋五角無名氏錢二百王姓錢一百思濟堂洋三元無名氏津錢二百黃少谷津錢四千王美亭津錢四千桂思濟洋五元氷兢子津錢一千無名氏津錢五百無名氏津錢五百吳痴𠳀軒津錢一千無名氏津錢五百無名氏津錢五百萬小禾二千無名氏五百王輔臣五百周建動五百孫紫珍一千陳老堂堂一千張之廿一千紫陽氏一千黃望春一千陳乃安一千再生氏顧一千桂梧迷氏一千無名氏五百王向忱二千又以上均是津錢共廿五户洋八元津錢廿六千二百共交來洋廿一元一角還讀廬洋五元湖北浙賑首士九八規元五百兩甘姓洋五元○十　日善鐘洋三元銅洋七元售去譚寶宦齋白帶丸一瓶洋五角古吳王公　洋四元安定氏求病速愈洋四元陸和卿翁辦振薪水移振洋二元受和室洋一元綬合縉洋一元南德潤銅洋一元○十五日無名氏祈母子平安銅洋六元無名氏洋一百求淑承九八元一百兩總共收英洋一元廿五元九角九八元六百另四兩四錢八分現銀五兩二錢銅洋十八元錢三百文○十二日吳璉軒小種字林集篆四種廿部 
[上海四馬路高易公舘内籌賑所陳詠南經收山東江蘇浙江二月廿一至三十日第一百五十一次振欵淸單]  
　　廿一日誠正堂洋五元○烟臺招商局寄安書屋洋三元○廿二日恆裕公鄭錫安翁來王英五銀四十九兩九錢黃紹香四兩王寳興隆錢二千兩金山斗堂王曾嘉陳魯濱簡紹棠輔卿胡小雲王善卿卓子振各乙千文共捐銀五十四兩九錢又錢十千文換銀六兩共元五十九兩九錢合來規元四十四十兩二錢五分另英洋廿一元六角天錫恩規元十兩臥吟軒一元南豐補過子李一元張鮑氏五元○廿三日僧昌隆寶號來江西南城厄子垣助江蘇浙江洋四百元逐初居海卿仁各三角無名子赦小過不書名壺隱各一角共洋一元山西夏縣瑞盛隆還心願助山東洋三十五元○廿四日太郡城新安王毓卿張梓儀翁募李錦雲晋彩堂楊子受張子餘呂正淸張聚倫李月樓徐儀庭夏丙陽正泰湯寶泉秦茂林各一元張子儀劉盡臣潘子卿　學貞會小泉張子園合記各半元楚雪樵孫問渠王殿傳葉蘭亭李惠生各三角倪厚軒葉笑山鄭恊平周玉樹僕運之各二角共捐洋十八元廿五日嘉興殷寶德堂洋四元柳蔭書屋二元○陳龔氏半元四明黃氏一元姜偃元益典古潤錫三氏求妻病愈洋四十元無名氏銅洋三元廿六日隱名氏二角廿七日無名氏洋一元二角五分○江西樂平縣署吳祖梅善士募鼎豐店同昇發信昌店仁和孕吉張靑選堂程本仁堂各一元麗昌萬元永康福康允生有餘各半元共洋十元京口耕心堂王開奎爲父咳嗽日久求神保估速愈助洋八元○存心堂一元仙鎭祈驚愈求嗣四元通州順壽號募香溪居一元○未了 
[上海六馬路仁濟善堂經收咸有一德册一文願施醫給藥捐閏月初一至初十日第六次淸單]  
　　葉兆雲求妻保産平安洋三十元蓉記規元七十兩沁記規銀五十兩郭義順洋十五元准安王壽萱求室人保産平安梅花閣何二户各洋十二元唐宏潤蕪湖元大布莊二户各洋十元黃縣隱名氏六元鄒如山求病愈延陵子二户各洋五元保泰堂求得利閣號諸君淸泰三户各四元無名三元廣德堂洋二元二角杭州章慶衢章張氏黃如耀吳善士求妻病愈穀門戴氏五户各二元容膝齋一元四角曹竹如洋一元角一松江望雲野史悔過人天津人錢拜經仁壽閣劉周子和范仰文松之合秀齋江陰老恊興陳昇寛積善堂吳蕪湖不甘味閩中拙安生紹興陳榮發十四户各洋一元乍浦無力人七角無名勉力子僕鳳翔章祿明僕佩玉五户各五元角馮執中四角劉陳氏劉煥章合洋六角無名孔程氏兩户各洋二角願阿洋乙角無名銅洋三元靑浦公記銅洋二元求得利銅洋一元源和生衆友錢一千五伯金理齋八百乾昇染坊錢七百八十紹興信大棧錢六百廿錢橫溪錢　雅王嘉貴假慈董光瑞朱壬相馬漢章王傳春何月帆九户各錢四百姜孝楝孝鴻姜　氏三户各錢三百九十雍睦堂錢寄容齋二户各三百六十公記錢洪氏二户各錢二百吳小溪一百廿李鶴記蔣認蘭徐藍田張誤泉張楚白徐小時刑相槎七户各錢一百共收洋一百五十三元四角規元一百廿兩銅洋六元又收錢十千另四百十文 
 
 
 

Page 10

 
 
   
 
