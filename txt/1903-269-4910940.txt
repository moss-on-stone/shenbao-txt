# 1903 - 269 - 4910940

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克己此佈 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[振興商務必先開設銀行說]  
　　商務者國家之血脈也一人而血脉不流通則百病叢生將有尩瘠之患一國而商務不暢旺則百度廢弛將有貧弱之虞中國自與東西洋各國通商未嘗不重商務顧數十年來終未覩成效者良由上之人旣未能實力提倡操奇計贏之輩又但知顧目前之小利不能合一國之商業力圖振作以與人爭衡因之利權漸讓外人財源日見枯涸迨商務一不振一切整軍興學經費苦無所出而上下遂以俱窮嗚呼處此萬國商戰之世而中國獨自安卑陋不思濬　利源其何以奠民生而振國勢哉雖然居今日而欲振興商務亦正未易言矣其將藉國家之力成一公司以資挹注乎則戸部旣無儲存各省亦庫空如洗安有餘貲以成此非常之舉其將合商人之貲本以之利轉輸而籌抵制乎則心志旣不能齊財力之復支絀欲求集事亦殊甚難然則於萬難籌措之中求兩全其美之法則莫如諄勸中國在外洋之華商蓋中國自互巿以來各省人民之謀業南洋各埠者以閩廣爲最多其餘沿海之省如江浙等處亦多有之彼其人初時祗不過爲傭工習開礦墾荒地迨爲時旣久積貨稍多又能苦心經營不憚艱苦於是其中之傑出者　田宅長子孫如英屬之新加坡荷屬之日里埠諸處華民之擁貲數十萬者隨在而有甚有積貲千萬富逾王侯者其居處　御雖皆漸染歐風而其惓惓故國之心未嘗或忘於寤寐從前薛叔耘京卿出使　西時見新金山銀行每年華人　兌來華之　多至數千萬而各省　　水旱　災一經大吏遣員曉諭亦無不　　　　　其急公好義之　　　　上之意固有不可遏抑者於此而得清廉公正素有名　之官紳親赴外洋各埠宜布朝　德意勸令　　　　各　　財設一大銀行於商務扼要之處於中國商業　益何可勝言今者定輿廳芝　尚書以中國商况之　　財政之　乏惻然思有以振之於是委會稽陶七彪主政在寛南海陸良澄太守大　同赴南洋各商埠營　華商共　　本開設國家保商定興銀行共計股本一千萬元聞現已籌集者張榕軒京卿謝夢池觀察張耀軒太守各出股本五十萬元邱荆圃劉奉璋二君各出股本十萬元此外各商人又約三十萬元此蓋僅就檳榔嶼日里埠兩處而言已將及三百萬元之數其餘諸處聞風興起者諒亦不乏其人其故由南洋各島商人積産旣豐輸貲較易重以陶陸二君清廉公正物望素孚故能蹤蹟所經無不願共擎盛舉他日銀行之根基旣立凡百商務皆可由此振興譬之人身血脈一充　瘠者不難轉爲健旺然則斯舉其關係乎中國强弱之機者豈淺鮮哉抑又思之中國數十年來雖未嘗不日言振興商務然勢甚渙散以是成效難期今朝廷旣明降諭旨設立商部衙門又令各省遍設商務局所以爲保商計者其章程旣明且備吾知各省富商巨賈慨時事之日艱知商情之宜合必有慷慨激昻思所以爲益國利民者是則定興銀行之設殆又其嚆矢乎振筆書此不禁企而望之矣 
[本館接奉電音]  
　　昨日午後三點鐘時京師飛電傳來上諭三道旨三道敬謹譯登○八月十一日内閣抄奉上諭商部左丞著徐世昌補授右丞著唐文治補授左參議著繆英補授右參議著玉清穆補授欽此同日奉上諭本日召見之廣東候補道秦炳直著仍留廣東以道員卽補並著交軍機處存記欽此同日奉旨綏遠城將軍著貽榖補授欽此同日奉旨德麟著賞給副都統銜作爲庫倫辦事大臣照例馳驛前往欽此同日奉 
旨呼蘭副都統著豐陞阿補授欽此同日奉上諭綏遠城將軍恒壽由部屬簡放道員升授奉天府府尹凉州副都統辦理一切事宜均臻妥恊擢任綏遠城將軍甫經到任遽關溘逝軫惜殊深加恩著照將軍例賜卹准其入城治喪任内一切處分悉子開復應得卹典該衙門查例具奏伊子儘先題升員外郎兵部主事崇福著免補員外郎以郎中卽補欽此 
[癸卯恩科浙江鄕試首塲題]  
　　食足貨通然後國實民富而教化成論漢馭匈奴唐馭突厥宋馭契丹其策孰優論唐太宗勅百司詔勅未便者皆執奏論齊履議吳澄在國學教養有法論張居正舉將才汰冗官立章奏考成法内外官行久任法均能切中時弊論 
[電傳癸卯恩科四川鄕試首塲題]  
　　子産不毁鄕校論李悝盡地力論蘇武留匈奴常持漢節論 
陸贄諫置瓊林大盈庫論范伸淹以左氏春秋授狄青論 
[電傳癸卯恩科甘肅鄕試首塲題]  
　　漢趙充國屯田十二便宜論唐劉實理賊以愛民爲先論宋　弼使契丹論宋神宗更定科舉法專試經義論策論明洪武二十年命國學生分行州縣量度田畝論 
[滇省警報]  
　　雲南反人函云猓黑地方土夷向甚蠻横近又羣起生事殺害上改心巡檢鎭邊營叅將王叅戎 
 
 

Page 2

 
 
福臣剿之爲土夷所斃 
[粤省戒嚴]  
　　廣州訪事人云東省營勇多隨粤督岑雲帥西上城中守禦不免空虚日來風鶴頻驚人心頗爲惶惑因是城廂内外一律戒嚴某日上憲特派廣金兵船赴北海載運安勇回省以備差遣惟日來每於午後五點鐘後即閉城門西關汛弁鄧千戎於下午四點鐘卽乘馬出巡不敢稍懈 
[提訊犯官]  
　　廣州訪事人云南海縣裴大令景福前經督憲岑雲帥撤叅查辦兹已奉硃批裴景福著先行革職聽候查辦旣而廣東藩憲程方伯飭提李家焯裴景福審訊李家焯具供親一紙另繕一摺極力痛詆馮宫保謂其架詞誣陷不過欲圖欽州邊防一缺等語藩憲怒其狂謬并勒交楊佐英卽二覇道歸案審辦李以逃去爲辭至提訊裴景福亦飭令其交出門閽植廖李三人到案裴亦謂各人已經逃去無從弋獲云 
[交還砲臺]  
　　保定訪事人云山永協李副將禀俄軍交還砲臺情形旋奉直督袁慰帥批云據禀俄國前佔山海關衛遠砲臺曁與英軍合佔之定遠砲臺擬卽交還所有該兩處砲臺地基並現存兵房數十間卽派該副將會同署臨榆縣馬令就近接收管理已另札分委尊照并據馬令來禀發去照會俄提督文一件批飭該令會同該副將移交俄國武官轉送俄提督收閱至俄統領請撥還砲臺修費五百元前經電允照給而電碼竟誤作勿給頃又加電該副將照允矣仰卽分别遵辦具報繳 
[晉撫張中丞奏派員勘辦鐵路事宜片]  
　　再查正太鐵路現將開辦工程司等已將次抵晉惟晉軌事屬蝕闢士民風氣未開而自平定以至太原計程二百餘里山石崚嶒河流縈繞村落巿廛多在平衍之處勘路購地等事實比直隸等省爲難恭繹光緒二十八年十一月十四日諭旨各省開辦鐵路關係重大其應造鐵路地叚勘定後著繪圖貼說移送該管督撫派員查明如無窒礙始可開工等因欽此聖慮深遠洞燭幾先臣體察情勢再四籌思鐵路地叚但取直捷遇有畸零廬墓自應給價飭令遷移倘其間實有窒礙較重之處亦必須俯從民便若俟工程司勘定後另議繞避旣費唇舌又稽時日似不如先派委員會同總辦鐵路委員及工程司詳細查勘隨時繪圖貼說送臣核定再行購地自更妥速查有山西候補道志森志趣端正守潔才長先後經直隸督臣李鴻章袁世凱奏調辦理洋務均無貽悮現已札委該員督同委員及沿路州縣妥爲辦理以重要工所有遴委道員辦理購地並會同勘路緣由理合附片謹陳伏乞聖鑒謹奏 
[直督准外務部咨北洋應設牌號註册局飭津海關道等核議札]  
　　爲札飭事七月二十六日准外務部咨開光緒二十九年七月二十日據總稅務司申稱前奉札飭將中英續訂商約應辦事宜妥籌辦理等情奉此查發給存票米榖出口牌號註册局各節均係約中應辦事宜其存票米榖兩事已轉飭各關照約辦理惟牌號註册局一層原約載明由南北洋大臣在各管轄境内設立牌號註册局所一處歸海關管理其事等語揣其語意應係南北洋各立一處且旣歸海關管理必係在通商口岸惟北洋應否在天津南洋應否在上海應先由南北洋大臣預行擇定各商到局將牌號呈明註册應如何辦理曁輸納規費應出若干以及應歸何欵項下報銷之處亦應一併定明咨由貴部轉飭總稅務司分飭遵行等因相應咨行貴大臣查照酌定辦法聲復本部以憑核定飭遵可也等因到本大臣准此查此案前准外務部來咨業經遵照妥籌辦理具復在案兹准前因除分行外合行札飭札到該道卽便遵照迅速核議具復核咨此札札津海關道山海關道東海關道 
[直督准駐法孫大臣咨委員勸商集資運貨飭津海關道查照札]  
　　爲札飭事七月二十三日准出使法國大臣孫咨開現據本館商務委員江蘇候補知府張守人傑禀稱前奉派充商務委員考察法國商情隨時禀陳以資考核並蒙諭令招股設肆試辦以開風氣而擴利源等因查法國物産豐饒商情興盛其入口貨以製造土産二大宗彼國製造本精所製之貨本無庸取之於他國惟茶絲棉花銅鐵鉛銻煤炭等物所産無多故必須購之他國洋貨入口以布線火柴玻璃煤油洋油燭等項爲最多巴黎向無專售華貨之店惟前年賽會華商携帶各貨來售未及數月爭購一空惜彼時風氣尚未大開所帶之貨不敷售賣若欲推廣流行宜運售大宗土産中國地大物博取之不盡倘能廣招股本賡續運售實爲無窮之利法國所需中國土産以絲茶二宗爲最查此間販茶者華茶居其二印茶居其八印茶值賤易於銷售華茶冋無專商皆他商兼運輾轉批售故價昻而銷路狹然法人品題皆謂華茶勝於印茶若有專業華商購之於産茶之區仿照西法焙製加意選擇裝潢精美自行轉運其價必廉銷路必廣法國之絲出自里昻爲數無多故多購之中國至於中國工藝本爲歐人所喜而多不合於日用只能供其玩好銷於有餘之家現宜勸令各項工廠仿造洋式器用以投所好可冀暢銷卑府現在巴黎開肆試辦僅係磁器繡貨未始不可獲利若欲推廣公司爲久遠之計非運售各種大宗貨物不可且貯積之所亦須宏闊惟所需成本較重决非獨力所能舉辦卑府向於江浙紳商雖尚聯屬而遠在海外信札往來未能詳述難以見信惟有親自回國前直江浙各處勸導衆商厚集資本俾得通大合作日益擴充仰副憲台督倡商務之盛意如蒙俯允給假懇求咨照外務部商務大臣直隸督憲兩江督憲蘇撫憲浙撫憲俾得特往謁見以冀通飭勸諭商情踴躍免稽時日等情前來查該員所禀係屬實情自應照准除分咨外相應咨行貴督部堂請煩查照施行等因到本大臣准此除行商務公所查照外合行札飭札到該道卽便查照此札 
[批辦惠匪]  
　　廣州訪事人云惠屬紳士林炳勲等以會匪謀逆危局難支懇札咨添勇搗剿各情具禀督轅旋奉雲帥批示調惠郡患盜由來已久近年日益猖獗節經前部堂調營嚴辦仍未能盡絕根株現禀匪黨聯絡縱横並有劣紳士豪暗相導引商民或被脅從或冀免害入會均屬勢所必然若不赶緊從嚴拿辦必致養癰成患潰決不可收拾查惠州現有誠字信字各營及振武軍三旗兵力不爲單薄候咨陸路提督查明會匪頭目及導引招黨各匪是否確係余次彭等其淡水桔子浪稔山西山局雷公塘大凌坑等處究竟窩聚匪黨若干密查確竇迅卽督飭該府縣及各營員弁體察情形相機剿辦務將渠魁悉數弋獲各匪巢穴一律盪平以期病本悉拔而靖地方仰廣東營務處兼緝捕局　同按察司迅卽分飭惠州府及歸善縣赶緊遵照辦理毋稍延縱貽誤爲要 
[禀揭清鄕]  
　　廣州訪事人云惠州盜匪猖獗現經紳士張蔚增等以弊深禍亟等詞具禀督轅隨夺督憲岑雲帥批示謂惠州府屬現正辦理清鄕不惜糜費巨帑原期緝盜安民若如該紳等所禀情形營勇不能緝捕約紳擇噬善良官則信用門閽紳則侵創公欵似此上下蒙蔽盜匪横行地方安能整頓仰廣東營務處兼緝捕局會同按察司密查明確實力整飭如有前項情弊立卽分别揭叅毋稍徇隠 
[蘇購贑糧]  
　　南昌訪事人云前者江蘇巡撫恩藝棠中丞查悉本年贛省早稻收成頗稱豐稔委員來江採辦榖八萬石以便歸還各社倉嗣以前護撫憲柯遜菴中丞飭照抽出口統捐每石錢四百文委員無奈據情禀覆旣而恩中丞仍委此員如前採辦一面咨商新撫憲夏菽軒 
 
 

Page 3

 
 
中丞准子免捐遂得陸續購齊擇日運回蘇省 
[南闈寥落]  
　　金陵訪事友人云江南省每屆鄕試合計上下兩江入塲士子不下二萬餘人而闈中坐號不過二萬四千間若逢人數過多不敷位置往往有添搭篷號以免憾抱向隅者不意今届正科舉及所遺才取各生至八月初六日止綜計祗一萬八千有奇蘇皖兩學憲李蔭墀棉逹齋兩宗師因號舍尚餘五千數百之多因將前此屏棄各生一榜盡賜及第而此輩之迫不及待束裝歸里者已實繁有徒是以本届應試諸生頗形寥落也 
[羊城雜志]  
　　廣州訪事人云新甯縣屬廣海一帶爲三合會黨麕聚之處新任縣主馮大令如衡蒞任後曾於四月間會同營委辦理清鄕匪人不稍歛迹大令遂禀請大憲添撥兵勇二百名前往助剿想大軍一到匪黨不難肅清矣○某日有應試士子多人由高州電白縣來省行至沙朗地方突被土匪刼掠並槍斃廪生一名生員一名亦可謂無妄之災矣○本月某日之夜有盜匪百餘名明火持械至惠州水東街連劫十餘店内有銀店三家計失去現銀萬餘兩彼處距提署僅一衣帶水乃呼救聲嘶竟無一勇出捕誠可異矣 
[南屏晚鐘]  
　　杭州訪事人云匪人樓福籍隸湖南曾在某營當勇裁撤後流爲匪類專用迷藥誘拐人家男女小孩積案如山莫可究詰近更與皇誥巷苟花池頭菜園中朱氏婦狼狽爲奸事爲警察局勇訪聞立卽帶同眼線往拿將樓及婦擒獲搜出藥水若干瓶解送仁和縣署縣主蕭藴齋大令嚴加訊鞫樓堅不承認大令命暫行收禁所中一面出示署前許被害之人赴縣呈控○浙江武備學堂總教習日本齊孫季治郎前因暑假回國近以開學重蒞杭城本月初四日趨詣撫轅謁見護撫翁筱山中丞茗談片刻而退○文闈内需用號軍由總捕同知孟司馬　募齊全於本月初七日送入闈中供役○本月初七日有考生數人在青雲街某玉器店購物因店夥出言不遜致犯衆怒擊毁器物及玻璃匣之類店主急呼地保至告以顚末地保無可如何任考生大踏步而去 
[太守勘路]  
　　日前鐵路督辦大臣盛杏蓀宫保特委江蘇候補知府崔榖堂太守到滬會同洋工師某君勘閱滬寗鐵路所經路徑太守到滬卽至縣署拜會縣主汪瑶庭大令晤商一切由大令派差薛貴全順隨同太守前往履勘并曉諭民間靜候酌給官價一面移請營弁接叚派兵防護兹悉太守由上邑鐵馬路勘起一路由江橋勘至嘉邑境内民間均甚安靜現已由嘉邑尊章大令另派差勇隨同太守沿途彈壓上海縣差役則於昨日回縣禀復銷差矣 
[巡捕被控]  
　　船戸某甲滿載生梨停舟南巿浦畔馬路工程局水巡捕周某等五人向之索詐遂投上海縣署喊控縣主汪瑶庭大令准詞簽差協同十六鋪地甲裘鎮查明實情禀復核辦 
[西人釀命]  
　　本月初九日小工周老三在英租界福州路濟和酒店左近工作將鐵器横於路上某西人見之以其有碍行人囑令移去周不解西語置之不睬西人怒猛踢一下登時昏暈倒地口不能言經人舁歸至十一日因傷身死捕房聞知此事飭探往查周之家屬不欲多事遂自行棺殮 
[馬車釀禍]  
　　前日傍晚時法界八仙橋開泰車行遣葉阿桂駕駛馬車送貨而回行經法大馬路一枝春茶館門首適一八齡男孩被東洋車撞倒復被馬車輪軸由身碾過腦漿迸流立時斃命巡街捕見已肇禍將葉及馬車連孩屍一并解入捕房昨日解送公堂屍父陳南甫母楊氏投案泣求伸寃讞員委蒓塢大令商之費繙譯著將葉押候下期復訊核辦 
[賊犯移縣]  
　　前者南匯縣貢生嚴汝勵赴道轅上控南巿馬路工程局包探黄量海庇賊吞贜一案經蘇松太兵備道袁海觀觀察札飭上海縣汪瑶庭大令提黄及禁押改過所之是案賊犯錢阿二等到案研訊由錢供出同黨甯波得生現已逃匿蘇州飭拿未獲案懸至今日前黄在蘇將得生拘獲寄押是處捕房回禀工程局總辦翁子文太守給子文憑移提到滬前日太守倩襄讞委員黄衡堂二尹提訊得生供小的姓張原籍甯波某邑年二十有五數年前在滬駕舟度日旣而倩人薦至蘇州吳縣轄境緝捕營槍船緝捕盜賊本年四月十三日小的巡見　賊錢阿二及南京阿四二人携棉被一條洋鐵罐一枚形跡可疑拘住盤詰伊等自言竊自上海並在阿四身畔搜得洋銀三十一元小的卽將兩賊及贜物解交哨長郭老爺收管未幾忽被縱去至六月初十日郭老爺復將小的革退今已賦閒時閱兩月小的偵知郭老爺已不在槍船當差僑居閶門外伊家有妻室兒女可問求大老爺移提到案二尹問洋鐵罐内所貯是否鴉片烟爾曾看明否答稱小的當時察得罐上糊有紅紙字條無奈目不識丁不知是膏與否二尹命押捕房據情禀知太守命抄錄原供備文移送上海縣署歸案訊辦 
[冐捐逞兇]  
　　前日小蘭卿王和尚等四五人自稱公差向萬裕碼頭春江得月樓烟茶肆内收取烟膏捐烟館執事席品章以並無捐票不肯付給王等大不謂然坐候良久揚長逕去茶博士沈阿三向索茶鈔王等自恃孔武有力攘臂兇毆店主急喚二十三鋪地甲則王等已杳如黄鶴矣昨日沈以被毆受傷倩人舁至上海縣署喊請騐明提究 
[上海縣署瑣案]  
　　北帮梟匪鄧海青之羽黨嚴榮華卽　鬁頭榮華前由飛划營勇丁拘獲解送上海縣署經縣主汪瑶庭大令訊供收押前晚大令升堂復訊嚴供小的家住浦東十三圖某日在某荼肆啜茗有素不相識之一人失落小包一個小的拾而拆視内係火藥並有梟匪名片正在觀看被飛划營槍船巡勇經過查詢疑小的有通匪情事誤被拘拿到案今有本圖董事嚴姓願來案具保求恩開釋大令判還押候董事來案訊明實情再核○前有施仁枃控韓雨生掯贖房屋一案亦經大令於前晚提訊施供小的有住房一所由故父抵與韓姓計錢七百七十千迄今已歷三十餘載刻因將此房出售備價向韓取贖不料韓僞造抵據索錢一千二百餘千猶復勒償修費强行霸吞求斷韓供小的故父在日曾抵下施姓房屋一所嗣後三次加找共錢一千二百四十千抵據上註明劃租作息修費由原主理償屈指三十年中修理已經多次叩求斷償抵加據共四紙呈求電核大令察閱抵據係一人筆跡並非僞造惟韓修理房屋未邀施往看佔價立據各有不合分則申斥外判施交保備錢一千二百四十千贖房兩造遵斷具結完案 
[捐欵續登]  
　　今夏六月間尚賢堂中西董事裴式楷總稅司嚴筱舫觀察等因該堂總辦李佳白先生經營有年卽須購買基址事難再緩故邀集寓滬官紳商富籌議捐欵當時共捐銀一萬八勂上百五十兩已紀前報兹將陸續捐銀數目開列於後袁海觀觀察一千兩趙涓卿觀察三百兩朱葆三翁三百兩吳仁甫翁三百兩楊允之翁三百兩綢業公所三百兩盤記棧二百兩葉璋翁葉貽銓翁共一百五十兩又盛杏蓀宫保丁酉年入册銀一千兩共計捐銀三千八百五十兩前後統共捐銀二萬二千三百兩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[案無留牘]  
　　廣州訪事人云廣東藩憲程方伯儀洛抵任後所有一切公事均隨到隨行以期案無留犢現諭飭善後釐務等局每日辰刻專派委員到藩署伺候遇有應行公事立卽辦理不得遲悮 
[遺珠無憾]  
　　南昌訪事人云　届江西鄕試學憲吳大宗師考取遺才定於七月二十八日截至不准補考每塲點名又祗點一次不准補到以致向隅抱憾者頗不乏人本屆宗師寛大爲懷凡點名時因事未到者准子補點且因兩廣總督岑雲帥與江西撫憲夏菽帥各咨送考生若干名至八月初二日尚有數百人補考遺才者 
[粤省官塲紀事]  
　　廣州訪事人云順德恊副將因事出缺經大憲檄委趙遊戎定國接署現遊戎已諏吉八月初六日接印視事矣○某日省城各地甲奉南番二縣主諭令於各該管地叚内查明有無前任新安縣劉駿聲家眷流寓因劉令在新安任内虧空甚鉅自經上憲禀請嚴追迄今尚未將欵項清解故須訪查寄迹之所以便從嚴究追也○某日藩憲牌示准補海康縣典史石光瑶飭赴新任潮州府司獄缺請以新海防試用府司獄吳金鐸咨署按察司司獄缺請以新海防遇缺先用從九口沈志鴻咨補 
[皖省官場紀事]  
　　安慶訪事人云王協戎鴻年現經上憲飭回本任工民聞之咸欣然色喜○日前皖南鎭總兵黄鎮軍皖北道張觀察曁各營統領在省印委各員紛紛赴撫轅叩賀新任撫憲誠果泉中丞任禧並送調補浙江巡撫聶仲芳大中丞啓行 
[沙堤旭日]  
　　沙巿訪事人云招商局固陵輪船前因修理機輪暫停數月兹已工程告竣於上月十八日由漢口開往宜昌○日前大賽巷左近甲乙二牛屠不知因何口角以致鬥毆甲携有屠刀向乙猛戳致乙傷痕纍纍閱數日即斃命大約須報官懲辦矣○荆州糧捐同知某君現聞有離任之信遺缺由上憲以沙巿籌餉局委員彭司馬代理 
[稽山秋黛]  
　　紹興訪事人云郡屬各官牙行所領稅帖往往輾轉頂替並不倒換刻奉大憲派員來此嚴查如有逾限頂替情事著卽補捐其並未領帖各行一律勒令閉歇○邇來寄居諸曁縣之天主教士某君將前年閙教滋事各犯開列名單送縣請卽如约嚴懲縣主張子厚大令因單上所列類皆本邑紳董未便票提因以邀請赴讌爲名迨到署時驀地發交某典史看管旋與教士互商允償洋銀一千二百元以了此案各董如數呈繳得卽覓人保釋回家 
[攫衣宜究]  
　　前日黄昏時鎭江人周浦金至南巿生義碼頭大章衣莊佯稱購天青寗綢背心一伴乘間行竊飛步而逃店夥某甲急告知六十二號巡街捕帮同追獲連贓送入捕房捕頭令押候解送馬路工程局禀請總辦翁子文太守訊究 
[馬路工程局瑣案]  
　　前日南巿巡街捕查見裕和猪行夥趙全發王炳生在馬路中驅豕一羣因卽拘入捕房轉解馬路工程局總辦翁子文太守倩襄讞委員黄衡堂二尹研　趙等供小的等不知章程偶然違犯尚求恩宥二尹飭具切結從寛開釋○前日翁太守在馬路查見裕和猪行夥沈永書驅豕違章拘案訊明判令枷號一月在案旋由行中人投局求恩太守因倩二尹將沈疏枷交人保出○船戸嚴阿錫在泉漳會館前祥和酒店沽飮忽與酒保朱全順口角爭毆擊毁水烟袋黄二尹研訊之下以嚴不應酗酒滋事命掌頰二十下斥釋 
[英美租界公堂瑣案]  
　　拐匪許小琴率其黨陳仙亭金雲祥等將吳金氏之子福順拐賣得價洋銀六十六元報經包探竇如海獲案解請訊懲襄讞委員何吉生大令商之英總領事署繙譯迪比南君判許責五百板押西獄一年仍著原探訪拿陳金兩犯并氏子福順在案昨原探將陳金緝獲并氏子　順並傳吳金氏一併送案請訊福順供年六歲由陳抱去賣與某姓家陳供稱祇得身價洋銀八元九角餘均許小琴收去金供祗得中費六元求宥大令商之迪君判各責五百板押西獄一年福順交吳金氏領回○細崽王阿四與盛金龍串竊洋婦金器約值洋銀二百元報由包探張才寳案請追大令判押限七天照數賠償再核○船夥王根龍行竊劉昌應小輪船機器銅鉛約一百九十餘斤報由水包探黄鶴林拘獲解訊大令判押候弔齊原贜於下　拜五解訊○積賊朱瓊林先後行竊高之正等三家衣物報由包探趙銀河拘獲請究大令判責五百板押西獄一年○徐少生在蔣石卿所開福懋祥號内經理購貨之事兹由蔣查出短交貨銀一千七百三十四兩零報由包探趙銀河送案請究蔣延律師凱第投案請追大令以原被均係華人判一併押候過堂質訊○上元縣馬快馬明馬標馬林等奉緝刃傷案内兇手龍安在馬路中拿獲爭扭之際爲巡捕拘解請究馬等供訴前情大令以該差等違章判一併押候移請上海縣訊奪○鴇婦許張氏由無錫縣境將蔣鮑氏之女連弟拐至滬上賣與長裕里王顧氏野雞娼院迫令賣娼爲蔣同外甥鮑良書尋獲冋領不放報由包探李星定拘案請訊大令判許鞭背五百下押棲流所一年干顧氏戒責一百下押棲流所半年女交蔣領回 
[法租界公堂瑣案]  
　　洋商穆彦那前控二十五保九圖鄕民張子祥霸佔田畝等情經讞員魏蒓塢大令提訊新舊地保徐三其徐金山及佃戸薛竹亭等以此田旣由洋商永遠承租轉立道契完納年租執有糧串地保不應仍向各佃收糧候再訊核昨日提案復訊大令以二徐辦理朦混判各罰洋銀五元著詳細具禀縣署請飭册房將糧除去各租戸著每畝出洋銀兩元交地保償還洋商限兩禮拜内理楚○東成泰等各莊號林子雲陳正祥趙雲卿等聯名環控永泰桂圓店執事吳文輝圖吞往來貨欵銀一萬零九百餘兩昨日解案請究吳供此店係妹婿胡某所開去年胡病故倩小的代爲經理今司帳逃避無蹤店已閉歇叩求寛限自當設法理清林等同供店内尚有存貨估值銀一千五百兩邀到各債戸分别公攤吳將帳簿私自藏匿推諉司帳避匿不肯交出求恩究追大令著押候赶緊清理延干未便○鄭少卿以光緒二十五年曾將二十七保六圖鄭春芳戸名四畝八分有奇之田單一紙倩吳如泰暫抵洋銀二十五元今將此田售與洋商而田單被吳掯匿因此扭案求追吳供小的因案管押英美租界公廨已閱兩年此單當時浼李敬堂暫抵李現居英界求大老爺提案究追大令著將吳送英美租界公廨令鄭祥細具禀候提李到案就近訊核○前日鄕人顧桂香道經法界新街被德春客棧主婦陳張氏引入内室俾與鄕婦李張氏尋歡事爲流氓張龍生所悉藉端訛詐致顧身畔所藏洋銀十餘元盡被攫去事後心不甘服　報捕房將一干人拘案請訊李張氏供由江灣來滬賣布與陳張氏相讞邀入小憇伊等因何口角實不知情大令判將李張氏當堂開釋陳張氏掌頰二百下張龍生枷號一個月期滿之後再責五　板顧亦有不合著罰洋銀六元斥釋 
[美租界捕房紀事]  
　　前晚九點鐘時三百八十八號巡街華捕投捕房報稱武昌路第二號棧房門上之鐵鎖被賊扭去捕頭得悉情由卽令某包探前往查明再行核辦○昨晨小竊張阿林混入虹口某　奉行竊布衣數件携之而出爲　探朱桂生連贓查獲帶入捕房捕頭令押 
 
 

Page 10

 
 
候轉解公堂禀請　員孫建臣直剌訊辦○前晚有某甲者衣衫藍縷臥於吳淞路某里　爲某號巡街捕所見將甲拘入捕房捕頭令押丐牢一宵釋出 
[蘇省官報]  
　　八月初二日藩轅牌示照得太倉州吏目方矩據報病故遺缺查有試用縣主簿蔡保昌又署元江青縣丞吳德輝期滿撤回遺缺試用縣丞陳家　　堪以輪委署理又崑山縣敎諭周光蕚休致遺缺查有委用訓導沈臧壽又吳縣縣丞張樟據報丁憂遺缺查有候補縣丞陳先烈均堪以酌委署理又賽山縣訓導孫儆保薦特科赴試遺缺業據太倉州詳請以大挑二等敎職陳希濂暫行代理　據具報任事日期前來照章應行委署查有昭文縣人大挑二等敎職邵震亨又丹徒縣訓導王鳳池病故遺缺查有長洲縣人試用敎諭宋光裕均堪以　委署理知縣張沐慶禀辭赴奉賢縣騐收積榖倉厫差方時褧禀知小學堂奉藩憲頒發鈐記今日開用宣裹大使廿桂林府經歷金廷楨縣丞徐鍈均奉藩憲傳耆新章巡檢吕烈徴禀辭回滬　垣禀辭赴滬見道憲從九　翰英禀謝奉委署崑山縣巴城司巡檢事初三日知縣席伯連禀辭回甯俞錫礽請假赴江北措資錢浦禀謝奉委赴嘉定公幹何毓駿禀辭赴甯見制憲王毓江禀知聞訃丁父憂兩淮候補鹽知事朱乃庚禀辭回兩淮府照磨董玉芝由甯解銅元來縣丞高松蔭禀辭赴鄂省招募鼓鑄工匠差請補元和縣典史龔承德禀謝奉飭先行赴任縣丞崔思敬禀知聞訃丁母憂四日同知陳世恩禀知奉藩憲傳考甄别知縣樊肇　禀辭赴浙江武備練軍同知銜分缺先補用知縣黄紹瀛由京領照到省從九孫多照禀知奉委解首約赴丹徒卽　　初五日知府沈鳳韶由滬回省禀銷管帶滬軍親兵營府經歷周大炳禀知丁母憂巡檢謝壽彭未入顔緝期均禀辭赴寳山塘工差五品頂戴指分江蘇試用巡檢楊䋲祖浙江人由京領照來省禀到初六日統領蘇防續備全軍候補道松峻通知赴宜興查哨吳縣李禀知下鄕赴光福勘案同知萬賢龢禀在聞訃丁本生母降服憂知縣恩厚由車坊釐局專丁來省禀謝奉飭二年期滿比較盈收三成以上蒙給予酌委署事一次鍾振滬請假赴江北措資指分江蘇試用直隸州州判夏際唐浙江人由京領照來省禀到巡檢向傳桂禀謝奉委寳山塘工差鄭光衡禀知奉府委代辦南路一段警察捕員昨日到差王綏禀知丁父憂初七日知府胡玉瀛由鎭江下游釐局來理問金述華禀謝奉委靖江縣保甲差初八日吳縣李昨日禀知下鄕勘案回請補無錫縣藍采錦禀知由常州府屬公幹回知縣范守佑禀謝飭知開辦警察出力蒙給予酌委署事一次翰屏禀謝奉委銅圓局會辦卽日到差尚昌厚由江震絲捐局專丁來省禀謝半年期滿奉飭留辦候補道劉體乾辭行赴甯見制憲 
 
 
 

Page 11

 
 
   
 
 

Page 12

 
 
　開一人騎馬持槍至沙爾虎牌民成華家令其通知牌下備送銀　百兩可免受害成華長兇未敢回答該匪亦卽他往經成華探　該匪偉止一人卽找牌頭王保祿等集團追赶因該匪拒捕鄕團將其格斃棄屍溝内所遺槍馬等拐公存團上因地面吃緊未及報案七月十七日該廳訪闈正欲差查適派該弁王豐田下鄕查閱團練卽令乘便將沙爾虎牌格斃票匪有無别故查明禀覆王豐田卽於是日帶　汛兵鄭復張輔良陳發並未　之吳兆崑李洪祥扈春瑞姚張起王振業孟繼恩朱崑十人由廳起身沿途訪知沙爾虎牌民賈廷珍孫煥文王保祿王珠孫恒成華多係殷實之戸　豐田起意　詐未向兵告知先至鄕約賈廷珍家因賈廷珍外出卽帶兵至孫煥文家聲言查拿格斃票匪人犯令孫煥文預備糧草不弁卽命扈春瑞用鞭子將孫煥文嚇毆數下未經成傷吳兆崑李洪祥二人乘王豐田不防走入别屋攫取孫煥文櫃内烟土等　張輔良陳發在後瞥見攔阻不聽王豐田與鄭俊等均未知情王豐田復令扈春瑞等將孫煥文攔至孫恒家看管一夜孫煥文應許京錢二百三十千係孫恒找同賈廷珍說合寫給八月初十日期票交　扈春瑞轉交王豐田接收將孫煥文放回十八日王豐田復帶兵至牌頭王保祿家逼令王保祿指交格斃票匪人犯王保祿卽以　團追匪因拒捕將其格斃之言向王豐田分辨並稱團上人多不能指交王豐田不依令兵將王保祿帶回行至唐三管地方正欲捆毆卽有孫恒趨往求將王保祿取保王豐田派兵鄭俊押帶王保祿至孫恒家仍令勒交人犯適已革廳役楊景富卽楊富道經該處遇見孫恒向告　情並央說合楊景富情面難郤卽　王豐田說允應許京錢三百八十千係王珠孫恒成華三人寫給八月二十日期票楊景富交田鄭俊轉交王豐田接收將王保祿釋放王豐田因帶有現錢卽賞　楊景富京錢四十千各散而王保祿王珠以期票錢數較多慮及至期無措來郡控經奴才札飭承德府　審嗣因人證未齊未能訊結復經前都統錫良查卷札飭熱河道督同承德府催提人證赶緊訊明詳辦旋據該　府　署克勒溝汛千總王豐田詳革歸案訊明擬解經前都統錫良提審因犯供翻易駁回覆審兹據熱河道錫恒調署承德府知府曹景　覆審明確擬議招解前來奴才提犯研鞫據供前情不諱究詰不移案無遞飾查律載官吏受財計贓科斷有祿人枉法贓各主者通算全科八十兩絞監候等語此案革弁王豐田因圍塲廳屬牌民格斃票匪一名未及報案該廳派其乘便查覆輒向孫煥文等嚇詐多贜殊屬不法查該革弁所詐錢交通算各主共京錢六百一十千計銀已在八十兩以上惟均止開給期票財未入手係屬虚贓自應按律量减問擬王豐田合依有祿人枉法贜各主者通算全科八十兩絞監候律上量减一等擬杖一百流三千里該革弁係現任千總應請從重發往新疆効力贖罪據供親老丁單原犯情節較重且係職官並請不准查辦留養已革廳役楊景富說事過錢係由孫恒央求且出於王豐田之嚇詐例得不坐惟於事後收受王豐田賞錢四十千究屬不合楊景富卽楊富應酌照不應爲而爲事理重者杖八十律擬杖八十折書發落汛兵鄭俊張輔良陳發當王豐田前往詐贓之時並未告知情由事後又未分贜卽夥兵吳兆崑李洪祥在孫煥文家攫取烟土等物或未親身或已攔阻均無知情預謀情事鄭俊雖有押帶王保祿過錢一節亦由本官主使所致業已罪坐其主應與張輔良陳發均毋庸議許錢之孫煥文王保祿並說事過錢之賈廷珍孫恒係被王豐田嚇詐例得不坐期票照追給還該牌奉諭辦團格斃拒捕票匪律得勿論鄕牌等不報有因亦毋庸議代理圍場廳同知薛廣俊失察王豐田在外詐贜咎實難辭已因另案奏叅革職請免置議無干省釋未獲之汛兵吳兆崑李洪祥扈春瑞等飭緝獲日另結除將供紹咨部並咨明兵部外所有審明營弁藉端嚇詐財未入手按律定擬緣由是否有當理合恭摺具奏伏乞皇太后皇上聖鑒敕部核覆施行謹奏奉硃批刑部議奏欽此 
護貴州巡撫曹奏考察屬員分别舉劾摺二十一日 
護理貴州巡撫布政使臣曹鴻勛跪奏爲考察屬員分别舉劾以肅吏治恭摺仰祈聖鑒事竊維積郡縣以成天下天下之治亂繫乎守令之賢否當此時事艱難之日尤當以整頓吏治爲切要之圖蓋吏治不清則民生不安而亂源莫遏臣前在臬司藩司任内卽以延攬入才廣察貪劣爲急務每於接見僚屬其志趣純正操守可信者無不殷殷奬掖以期勉爲循良卽平日不知檢束才具有可節取質地尚堪造就者亦隨時朂以心論惕以危詞使有所儆勉然人才難得而奔競夤緣之風奸滑取巧之最易移人一經沾染心術卽不可問仕途之蠧莫此爲甚是非舉直錯枉不能激濁揚清謹就平日考察得實者秉公舉劾以勵賢能而儆貪懦查有興義府知府石廷棟久捍邊陲艱苦卓絕遵義府知府王聯璧樸實清弁守正不阿銅仁府知府陳廷樑老成幹練有守有爲前署遵義縣事候補直隸州張藻敏决廉明洞逹政要署貴筑縣事候補知縣方峻勤政愛民實心篤厚調署清鎮縣事龍里縣知縣陳价果斷勤明力任怨勞調署仁懷同知永寗州知州涂步衢究心教養黽勉從公調署獨山州事下江通判張鎬心細才優措置愼密署貞豐州事試用知縣徐德修英發有爲艱險不避麻哈州知州楊紹宗才識順逹勤求治理以上各員興義府知府石廷棟經前撫臣鄧華熙奏留調署銅仁府事去郡之日軍民攀轅泣送於途非平日寔惠及民不能有此深感歷任督撫臣均經保荐蒙恩交軍機處存記在案遵義府知府王聯璧上年辦理振務實心撫輯視民事如已事不求人知現以卓異給咨赴引該二員政績品誼均爲黔中傑出之選自應縷晰上聞應如何破格錄用之處出自聖慈銅仁府知府陳廷樑等八員治行卓然黔中稱最可否仰懇 
天恩傳旨嘉奬以示旌異至於應劾之員查有石阡府福志心地顢頇聽斷不明應請勒令休致候補知府吳光鑾輕躁喜事難　泰率請以同知降補試用同知聯魁縱用視丁行止汙下候補同知王安瀾體弱性懶難期振作候補同知范希溥聲名鄙劣才具平庸應請一併革職鎮寗州知州張世瑶性情委靡約束不嚴應請開缺另補署甕安縣事候補知縣馬懋修年老性慵民事疎怠惟文理尚優應請以教職選用此外如有應舉應劾之員仍當隨時留心察看秉公據實具奏决不敢避怨遠嫌稍存攝篆之見以副朝廷澄叙官方之至意所遺石阡府鎮甯州缺俟奉旨後再行照例分别辦理所有舉劾屬員以肅吏治緣由謹會同署雲貴總督臣丁振鐸恭摺具陳伏乞皇太后皇上聖鑒訓示謹奏奉硃批另有旨欽此 
兼湖廣總督端奏襄河盛漲潛江等縣民堤被水漫潰籌欵搶築以工代振摺二十一日 
 
