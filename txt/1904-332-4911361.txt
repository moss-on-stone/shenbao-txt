# 1904 - 332 - 4911361

 

Page 1

 
 
[新印太字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價値又昻海内寒儒每苦力難購置且三史中地名人名之類率皆霽牙佶屈記憶難淸臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極　宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[湖廣總督張奏駁美員精琦所陳中國改用金幣無益有損摺]  
　　奏爲虛定金價攺金幣與今日中國情勢不合有益無損無論授權外人與否皆不可行謹攎管見恭摺陳仰祈聖鑒事竊照美國所派會議銀價大臣精琦來華議定金銀價値一事臣二月中由京回鄂精琦久已在漢口相候約期晤談必欲一見嗣經接晤兩次該洋員一切議論諸多支離臣層層駁誥該洋員亦不能分條辯析切實答覆但謬云該洋員之意見亦與臣大略皆同將來定議時當將所慮各節妥籌添入已爲可異今臣閱其開送中國圜法條議及條議詮眞續送條議合篇種種虛誕種種患害不禁爲之寒心改敬爲我皇太后皇上披陳之伏念財政一事乃全國命脉所關環球各國無論强弱但爲獨立自主之國其財政斷未有令他國人主持者更未有令各國人皆能干預者今查精琦條議第一條言中國設立圜法其措置以賠欵國之多數能滿意爲准第三條此法舉行中國政府應派一司泉之洋員總理中國圜法該正司泉應有合宜帮辦數人管理製錢局及别項正司泉所指派之事第四條正司泉每月刊造詳細報告書申明錢幣情形内載消流借貸及外國信用匯票等項各若干其帳目並非中國政府之帳目准賠欵相關國所派之代表人查看中國政府以此爲善良辦法該司泉准有條陳及檢舉之權第十三條設法定銀行事業規條准官家銀行或别可靠銀行發用鈔票與通寳同價並用歸正司泉官監督第十七條正司泉官及各國代表人准爲中國政府提舉整頓財政之事跡其所言直欲舉中華全國之財政盡歸其所謂正司泉之洋員一手把持不復稍留餘地而又恐各國之議其後故一則曰使賠款國之多數能滿意再則曰賠欵相關國之代表人可以查看帳目三則曰各國代表人准有提舉整頓中國財政之事幾視中國爲各國公共之貿易場而不復聞主權之何屬其釋然不顧乃至此極實出情理之外然其害猶爲有目所共見當不待臣之濵陳臣所最之不解者　其於新鑄錢幣强定　準三十二換之金價侈然爲鑄頭出息可獲二分厚之重利冀以歆動中國也夫使所定三十二換之金價中外可以通行中國卽可以此價折算兌付各國賠欵誠屬兩得其平之計乃精琦所定此項三十二換之銀幣其限制祇能在本國通行而在外國賣票購金則其價値須由司泉官臨時定奪至其續送條議則明言此銀幣在本國支付欵項卽作三十二換銷用若用銀圓付外國欵項則須照生銀價銷用卽四十換之譜等語是其法不過使中國商民以値市價四十換之金一兩納諸政府勒令止抵銀三十二兩而外國持銀三十二兩一入中國卽可得金一兩之用及以中國之銀抵付外國之金則仍須以銀四十兩准金一兩無論求利太貪立法太橫民必不遵法必不行卽使强迫行之亦惟罔内地商民之資財以入之政府而又括中國政府之利益以傾寫於外洋而已况金磅銀條行情市價四海内外電信靈通報章具載若欲以賤價購貴金則民間舊藏之金器與各華商開礦新得生金皆將以善價售與洋商運出海外豈肯賤售與官是欲求二分之出息於金價無從得矣若欲虛檯銀幣其由官發出之欵强以三十二兩之銀作値四十兩之金則民間必將以止亦値銀三十二兩之貨物工資長爲値銀四十兩之價上下相蒙虛僞相抵徒勞無益是欲貪二分之出息於銀幣無從得矣又如所議勒令民間以新幣還舊債一節尤爲橫暴無理夫按新幣硬擡之高價以還新債恐虛頭太多勢難持久已患不能通行况勒還舊債乎此令一行必致中國各省商民借貸路絶追帳倒帳搶奪鬥爭各行商賈槪行歇業貧民固窮富民亦窮大亂立見是不惟無二分之利且恐有十分之害矣况所謂鑄頭出息者尤爲牽强凡鑄大小銀幣不用開純銀大圓可攙用銅鉛雜質十分之一小圓十分之一零幾但官鑄民用總以大圓爲多而大圓除去工木火耗獲盈餘並不甚多然此項鑄頭出息其利雖微而其勢甚順於上有益而於下無損果能全國皆用銀幣出納一律所辦前二十年内鑄數旣多餘利亦成鉅欵此乃國家權力應有之利明白無欺之事切實和平之辦法並不須用外人主持亦不須行以罔民病民之政如彼所議以民間所入四十換之金價政府勒折爲三十二換而以所餘之八換指爲鑄頭出息此乃繞算欺人勢迫强取何所謂出息耶果如所議鑄幣眞有二分之利則外洋各國會計甚精其最爲富强之大國實本旣充權力亦足皆將以鑄幣爲國家財政之第一鉅欵坐享二分之利亦已足矣何必更徴收各項稅欵講求各種實業開通各處商埠耶其愚弄中國亦太甚矣[  此摺未畢明日續登]  
[日攻松樹山]  
　　昨日日本東京來電云華歴十月二十三日日本大本營接旅順軍報稱日軍之遙對松樹山及迤東敵軍之堡壘者現已竭力扼守其外崖斜堤並附近之處但尙無攻入之機會刻下方破其穹口並一切防禦法以高二百三邁當之砲迭次攻擊已奪得山巓塹濠現方前進擬奪其堡壘 
[日皇親臨議院]  
　　昨日日本東京來電云華歴十月二十四日上午十點半鐘日皇駕臨貴族院行帝國議會開院式並勅語 
[日軍猛進]  
　　昨日午後駐滬日本總領事小田切君以華歴十月二十三日東京所發官電脩函見示内開頃接攻擊旅順之軍營來電略謂敵軍雖自松樹山迤東一帶築有綿長堡壘我軍卒能將山巓及附近各地堅據穩守現方毁其隱藏不露之砲臺及其甬路再我軍數次猛戰之後已將山巓左右各濠溝奪而有之矣 
[旅順邇聞]  
　　十月二十三日烟臺來電云日軍自本月十四日下午三點鐘至日没陸續攻撲二龍山惟極稱 
 
 

Page 2

 
 
得利方二點半鐘時兩軍酣戰最爲猛烈洋槍及機器砲聲若貫珠山岳幾爲震動但俄軍置二龍山之大砲並不發彈以應自松樹鞍子兩山遙遙扺拒因是二龍山北首山腹等處盡被日砲摧毁或爲日軍佔據蓋日人由東北方繞道環攻以符豫定之策也及十七日約近四點半鐘日軍左翼復攻襲東雞冠山東南方砲臺外濠溝至晚九點鐘時始得奪取十一點鐘俄軍復來襲擊意欲將所失之地奪回相持至一點鐘遂被日軍驅散及四點鐘日人已將其地全行佔守矣是役也始於十九日至二十一日尙未畢戰但聞劇烈之砲聲陸續不絶於耳至其成敗如何今尙未悉焉 
[煤禁難申]  
　　華歴十月二十三日英京倫敦來電云英相藍斯唐因商民以煤售與戰國一事曾致書警戒今據卡狄夫煤商聲稱按照目下情形萬難禁止運煤出口售與俄日二軍且運煤至俄者大都德國商賈惟載往何處則每秘而不宣云 
[俄艦述聞]  
　　日本大阪某日報登英京倫敦來電云法人議定俄國波羅的海諸軍艦結隊東行時道經所轄阿非利加洲西境息内其而埠他額海灣及其他所屬各地咸不准載運煤斤亦不得强越成規將煤寄頓至西歴十一月十四號有俄國醫船名矮列羅者始與波羅的海艦隊於此會合刻下隊中戰艦納華林及巡洋艦三艘小兵艦若干艘仍留滯於苦利脫島外海濵緣埃及政府力拒其在地中海畔薄托殺伊獨埠購煤也 
[俄皇命將]  
　　日本東京某日報登奥京維也納來電云日前有一奥將薄游俄京聖彼得羅堡訪海軍部頭等參議某君舊雨重逢淸驩無極談次某君偶漏言曰我俄波羅的海軍艦之啓行也俄皇臨歧相送諭令速由海道往援旅順殘軍幷分爲二隊星夜登程至法屬馬達加斯加海濵及荷屬某島互相會合然後遵最近之路駛赴中華倘到時旅順已陷於敵人則火速駛回本國根本地 
[公法家語]  
　　日本東京來電云俄國波羅的海諸軍艦之航海而東也先由局外中立之某大邦許以供給煤火此種舉動殊足令人色然以驚兹者我政府已向息路蒲而及丹墨國朝廷嚴詞抗阻矣或曰聞之公法專門家臬氏此事固有成例可援昔歲美利堅與西班牙搆兵班之海軍道經埃及埃政府告以貴國方與美人交戰所有軍艦雖准航海過此然途中不得購煤有不遵者是故意隳中立之局也豈敝邦而敢出此班人計無所出諸艦遂於半路折回 
[俄亂可虞]  
　　日本東京來電云邇者俄國陸軍部頒布公文徴集各郡邑豫備兵開赴前敵有不願者輙以勢力迫之致聖彼得羅堡大學諸生咸懷憤憊迤西各郡邑尤騷擾靡寍頃得德京柏林所發電音悉俄之滑爾沙省民人羣起作亂政府發兵鎭壓格鬥之下竟殺斃民人十名刃傷三十一名 
[示避沈艦]  
　　日本大阪某日報登中國烟臺來電云俄國滅水雷艦辣司脫洛奴伊遁至此間自行發火炸沈之後尙有檣竿數尺顯露有驚濤駭浪之中每於白晝高掛黑毬入夜紅燈照耀更就艦前泊一小艇日揭紅旗夜點碇泊燈俾來往行船無所趨避 
[爭撈沈艦]  
　　日本大阪某日報云旅順口外陸續沈下敵艦十餘艘逆料今後必尙有若干艘沈没日本軍艦亦於此沈没數艘若於旅順攻陷後設法打撈獲利當以巨萬計因有數十人爭投東京海軍衙門請給文憑准其撈起當局者深苦應接不暇爰飭海事恊會在義勇艦捐欵内籌撥數萬金充打撈此項沈艦經費 
[華艦落成]  
　　日本神戶某日報云當中國南皮張宮保之任兩江總督南洋大臣也曾與此間川崎造船廠訂立合同造一砲艦用以警備長江命其名曰江元計壓水力五百六十五墩告成之後擇吉東歴十一月十六日試行一時内外官紳貴族婦女聨翩而至不下六百餘人適海軍大臣秘書官齋藤君歸自九州欣然來觀盛典未幾松方川崎兩廠主及廠中工程師以次臨塲午後一下鐘越五分吉時旣屇西樂大作磬管喤喤艦之兩舷遍排秋菊黃花綠葉掩映生姿桅巓高揭中日兩國徽章旭日黃　臨風招展旣而監督官饒君名某者當衆宣布命名江元之意隨同兵庫縣知事服部氏手斷艦首艦尾二纜相與脫帽高呼萬歲繼以鼓掌鳴歡斯時艦内客廳已豫設茶酒點心之類松方廠主臨席致祝詞諸人齊三唱中國皇帝萬歲中國海軍萬歲饒君亦三唱大日本皇帝萬歲大日本海陸軍萬歲而落成之禮以終聞江元尙須寄泊東瀛裝飾艦中一切俟西歴明年二月駛至上海交華官騐收或曰川崎造船所尙應南皮宮保之命製造砲艦六艘各重七百二十墩及甲乙丙丁四魚雷艇刻已交付定銀爲質大約不日卽可興工矣 
[檢查貿易]  
　　京師來電云本年德法二國商人之持護照赴張家口購取羊皮及駱駝毛以製西人所用大衣者其數多於曩昔以致市價較前貴至三四倍一經購定卽由張家口運往氣遙烏卡秃烏外務部王大臣聞之特商諸商部領袖擬就口外迅速設立貿易檢查所藉以攷察商情 
[咨改營章]  
　　松江訪事友人云日前京師練兵處電咨護理兩江總督南洋大臣端午帥將各處營規一律酌改午帥因即移文江南提督楊軍門請爲照辦聞所定章程每練軍一營改爲中左右三旗每旗四哨哨各有什長一名伍長一名正兵十三名火夫一名軍餉則每名月給銀四兩二錢歲給短衫袴兩套夾襖袴一套棉襖袴一套皮襖袴一套快靴兩雙黃皮油靴一雙松郡現有正副兩　軍及護軍一營大約均需按照新章改革矣 
[逆黨伏誅]  
　　漢口訪事人云有客來自湖南述及彼申近有革命黨匪人圖謀不軌事爲撫憲陸春江中丞所聞拘獲首要若干名訊明口供立時正法聞此輩多係日本留學生不思國家培植之恩甘心從逆眞狗彘之不若矣 
[請兵防患]  
　　江西防事人云贑之會昌縣與閩之武平縣屬龍溪墟接壤近有三點會匪糾集數千人恣情焚刧巨族蕭姓起而抗拒被戕數百人之多會昌縣主陳明府深恐匪黨竄入爲患閭閻據情禀請撫憲夏菽軒中丞派營防堵中丞允之卽飭贛南道就近查明撥營往駐現已平安無事矣 
[示遵旂式]  
　　鎭江訪事人云前者蘇松太兵備道袁海觀觀察移行各處以中國商民公司行棧旗式擬用紅地黃月月中如加一靑龍以示識别業經照繪圖式分别呈報照會移行曉諭在案嗣因招商局輪船懸掛紅地黃月旗行用已久未便紛更而各公司均請自設旗號復經本道與中國公正紳董及平日考究商務者詳加酌核除招商局官督商辦者已定有旗式應無庸議外擬以前定之黃月中一龍者爲商民箇人事業尋常通用之旗另定一黃月二龍者爲商民合衆公司事業特别之旗凡經奏准及禀定有案者方准懸用亦不得另定别樣旗式由道禀蒙 
 
 

Page 3

 
 
南洋大臣咨請外部分咨照會除將兩種旂式各繪四十分呈請南洋大臣核咨並移各海關道一體曉諭曁照會各國總領事查照等因刻下常鎮通海道郭月樓觀察已奉到此札遵卽出示曉諭著各華商一體遵行矣 
[漕局已開]  
　　蘇州訪事人云蘇省漕米業已運解折色銀四十萬兩仍分設蘇滬津三局以利轉輸刻下上憲已札委蘇州府許子原太守爲省局總辦總捕同知黃司馬爲會辦長元吳三縣宰蘇郭李三大令爲帮辦前吳江縣知縣方明府道濟爲文案擇吉本月十五日詣局開辦矣 
[上海官場紀事]  
　　松江府知府田紹白太守庚署川沙廳撫民同知左劬孫司馬念慈均於昨日赴道轅謁見旋詣上海縣署拜會縣主汪瑤庭大令○出口貨捐局委員李明軒明府炳江蘇候補縣丞蕭子文二尹湛恩本城北局保甲巡防委員兼委辦警察事宜汪禹成二尹秉龍均於昨日詣縣署拜會禀謁○前崇明縣知縣李蘚靑大令如松昨詣道轅禀辭赴晉省○昨日同知銜大挑知縣葉叔洙明府在泗由蘇來滬趨赴道轅禀見○虹鎭保甲巡防局委員王肇之二尹篤基千總李廷聚千戎某均於昨日詣道轅禀銷江督行轅文武巡捕差 
[禁令難行]  
　　前者江蘇巡巡端午橋中丞訪悉滬上奸商購買手搖印花機器幷銅餅等物私鑄當五當十銅圓行使市中實於圜法有碍札飭蘇松太兵備道袁海觀觀察照竇領事及江海關稅務司一律禁售兹接日本總領事官小田切君照覆内開此項機器未便禁不許其來華觀察乃札飭英美等國租界公廨讞員黃耀宿司馬嚴加查禁一面據情詳覆中丞 
[飭解狂梟]  
　　梟匪陸中堂前在浦東聚黨橫行經前任南匯縣張大令訪事訊押申禀道轅旋由蘇松太兵備道袁海觀觀察批飭解勘未幾大令交卸篆務迨陳苕民大令蒞任查閱接管各卷正擬解送道轅經緝私營哨弁凌秉忠卽降梟林得勝出爲說項事遂中止現經觀察訪悉特飭大令迅卽解道勘審毋再違延 
[巡警新章]  
　　江南機器製造局總辦魏蕃實觀察前在局中舉行巡警刻已擬定條例凡局中工匠有犯禁令槪由巡警委員謝汝舟明府禀明觀察然後與保甲巡防局員會同訊斷 
[視學捐資]  
　　署兩江總督南洋大臣周玉山制軍曾於前日至梵王渡聖約翰書院閱視一切樂助銀五百兩飭蘇松太兵備道袁海觀觀察轉交是亦樂育人才之盛意也 
[禀禁勒索]  
　　本邑閔行鎭紳董李祖錫蔣慶和吳良謨夏利聲劉世杰李祖佑李徴豫張宗璐范廣增陳之綱夏建平范欽鏞環投上海縣署禀稱近來閔行鎭婚嫁喪葬之家雇用禮樂砲工碼頭丐頭土作人等遇事勒索稍不遂意動輒謾駡現經董等集議定章環求示禁縣主汪瑤庭大令准之隨飭吏繕就告示發交黃浦司巡檢傳諭地保擇要張貼一面著地保隨時查察如有前項情事許卽指名禀究兹將所定章程照錄於後一婚嫁雇用男女禮人樂工砲工閒曰每名給錢二錢正日每名給錢四錢紳富之家閒日不得過三錢正日不得過六錢砲工接送客每擋另給藥資錢二十一文又雇用本鎭往來大轎四名每名給錢二百出鎭每里每名加二十文官轎或四名或二名每名給錢一百六十出鎮每里加十六文丐頭閒日給工錢一百正日給工錢三錢每日另給代發一錢一喪葬雇用男女禮樂工砲工正日每名給錢三錢貧者酌减紳富之家正日不得過四錢砲工接送客及題主等另給每擋藥資錢二十一文土作平戶給工錢二錢貧者酌减紳富之家工錢不得過五錢碼頭擡柩以八名爲限每名給錢一百葬事發引下鄕每里每名加錢二十文丐頭平戶正日給工錢一百代發一錢貧者不給紳富酌加此外諸色人等用與不用及人數多少悉聽本家作主不許挨派添砌名色給發工價本客籍一律照章 
[移提要證]  
　　前者胡喜元等人在楊樹浦左近陽春茶樓將同黨兇毆斃命報由英美等國租界公廨讞員黃耀宿司馬拘集案中人移解上海縣署昨日縣主汪瑤庭大令派差投公廨禀請飭提荼館主陳利全司馬准之立卽將陳傳到交縣差帶回 
[保寗公司帳略]  
　　保寗水險公司刻己刊印清單分呈各股主計至四歴本年四月之杪共收保費洋銀一百五十三萬零六百八十五元四角三分除去各項經費外凈贏洋銀四十八萬一千三百十一元七角八分議付每股利息四元五角計共十萬八千元另照拂公司貿易之人不論股主及非股主一律酬以八五折計共洋銀十萬元幷將五萬元歸入公積欵内計公積欵至此已多至九十五萬元尙餘洋銀二十二萬三千三百十一元七角八分歸入以後之帳觀此亦足見公司執事者長袖善舞宜乎生意之勃然振興也 
[滬城巷語]  
　　前晚十點鐘時本城天官牌樓北首臬姓家晚炊不愼遺火積薪一時烟霧迷漫不可嚮邇十鋪洋龍近在咫尺急卽前往救熄不致成災亦云幸矣○前晚十點鐘時本城王薦頭之子不知如何墮入小橋北首井内撈救無人以致斃命昨日始由其母探知飭人撈起備棺收殮 
[瀋錦紅十字會護送難民事略王震一亭甫述]  
　　今秋余因天一墾務公司收糧事特往察看遂至荆州旣又以他事赴藩陽行旅所經凡難民困苦之狀以及紅十字會救卹之方有觸於目而動於心使余感歎敬佩而不能止蓋者余自九月十九日由錦乘火車至瀋行三百六十里過新民屯是處爲往來瀋錦要道距瀋尙百數十里吾國之關外鐵路至此而止余下火車投逆旅擬雇騾車前進暫止一宵因見難民麕集遍地皆是囚首垢面狀皆如丐詢之知俄日戰後凡在東省恃工業爲生者均無所糊口而囊中又無餘資故皆扶攜流徙南下幸此處已設有紅十字會會中皆按其籍貫送至山海關分别遣回每日由火車運送六七百人然相繼而來者尙紛紛不已當其遣送上車之時余特往一視時方子夜會中總辦任啓人許文卿及司事各友已皆蒞止至三點鐘卽呼集難民點名給餅食車票按起赴車站六點鐘火車開行任許兩君親送上車再派司事分叚護送至榆關而後止據人言每日皆然雖風雨霜雪不爲或輟其辦事之實心實力如此至溝邦子車站亦爲要道則有劉蘭揩大令主理其事勤懇誠篤與任許二君殆無少異余在新民屯一宿卽波遼赴瀋途中難民絡繹不絶皆瑟縮苦寒委頓道左又沿路俄兵甚多時來稽查不敢與抗蓋一渡遼河遍地俄勢矣瀋城難民分爲兩起一係本處鄕人被俄兵佔去住屋無家可歸者奉天將軍設籌濟局借市房六十所以爲棲止計有一萬九千三百餘人日給飲食暫救朝歹意總辦孫幼榖太守射親其勞必有以善其後也一爲異地人則田紅十字會送至新民屯分送回籍其辦法之妥善一如新民屯不待複述又北洋所設護送局與紅十字會相輔而行均得實濟瀋城距戰地四十里日夕屢聞泣聲蓋俄自遼陽退後拒日兵之進沙河鋪大小百戰已及月餘不知吾民何辜橫被殃及亦可悲矣又北地各紅十字會竭力辦理護救者不知凡幾余親歴目擊感爾君子之存心行善見義勇爲故書此以告我南方之人幷請諸大善士共鑒焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中小志]  
　　福州訪事人云閩浙總督魏午帥下車伊始勵精國治羣僚無不憚其丰裁退食之餘時親臨大學堂武備學堂師範學堂　以及軍裝各局悉心勘閱巨細靡遺每次出轅儀仗甚爲簡略是亦封疆大吏中不可多覯者也○閩中每届隆冬督憲例有閱兵之舉蓋卽古人冬狩之意也本月某日閩浙總督魏午帥親詣南校塲將各營將弁一一校閱其有操法純熟者婉言奬之○南臺中亭街地最衝要鹹鮮各貨充牣於途故俗以臭魚街呼之日前某魚牙因抗捐不繳由福防廳同知呂司馬出差提追公差恃有官符勒索規費各魚牙皆籍隷漳泉二郡性極粗暴一言不合羣起肆毆某差頭顱受傷回廳禀訴各魚牙恐千重咎約同鄰右各鋪戶相率罷市藉以挾持司馬約同警務局員親往勸導始得貿易如常 
[五葺客述]  
　　松江訪事人云楓涇人沈某頗有田産而嗜賭成癖飛划營弁王玉田晤於滬上花天酒地昕夕追陪嗣忽誘沈解入婁縣署婁邑宰黎子新大令略加訊究飭暫收禁所中○葉榭鎮梅姓族大人多有號耕餘者家已中落僅存市屋兩椽其寡嫂黃氏素喜揮霍商同盧孫二姓私售與前任中營叅將張參戎之子嗣君族中人咸抱不平環投華亭縣署禀控不知縣宰將何以處之○郡中閔臣生上舍萃祥文行兼優邦人士尊爲山斗今秋偶示維摩之疾遽歸道山其次子行之明經驟遭大故辭去中學堂教習讀禮家中哀痛逾恒致染沈疴旋於本月十四晚召赴玉樓靑年齎志惜哉 
[嚴查索詐]  
　　本邑南市籌餉貨捐局總辦揭述淵太守查悉近有流氓某某等人冐稱本局巡丁借端索詐商民受累良深爰派令局差四出查拿務獲解辦 
[上海縣署瑣案]  
　　前年徐福生被歹人刃斃移屍英界望平街後經傅羊羊指爲邱少卿所殺控經縣主汪瑤庭大令提邱訊究案懸四載尙未讞成前晚大令升堂訊鞫邱供徐究被何人刃斃小的並不知情傅與小的有仇藉端誣陷大令盤詰再三矢口不移逐著仍禁候訊核○王惠卿控同族武生王國才强借逞凶等情前晚大令升堂質訊惠卿供國才係小的堂兄九月初二日向父親强借洋銀十元不遂所欲意將父親兇毆旋復赴北新涇保甲巡防局砌詞朦控小的因此情急投案控國才供惠卿之父係武生堂督擅將木料堆積武生門前曠地以致不便出入不得已迫令遷去上月妻子在田間收稻堂叔恃强攔阻向論逞蠻爲此赴局控告不料惠卿來案歧控尙求明鑒大令諭候查明訊奪○前有許某者扭送潘義至縣訪稱奉湖北夏口廳派至滬上緝拿者犯今已獲得請轉寄押俟回廳齎文來提大令允之不料許去已兩月查無信息大令遂於前晚提潘訊究供稱向隨父親在香港開設客棧並未在湖北夏口犯事求察大令飭還押所中候備文解歸夏口廳訊奪 
[英美等國租界公廨晚堂案]  
　　徐福元控邵金奎積欠棉花價銀二千餘兩等情前經讞員黃耀宿司馬訊明飭徐將邵浮開各帳查明禀覆前晚升堂覆訊先謂徐曰爾控邵欠銀二千零四十餘兩今邵亦控爾欠銀九百餘兩均有帳目可憑試問爾亦有淸帳乎徐稱被邵所欠確實無差今邵雖將帳檢呈的係任情揑造邵稱徐之欠欵均有細帳爲憑司馬問棉花一業可有公所答稱事屬創行未立公所司馬隨將此案移送商業會議公所候兩造結算帳目禀覆核斷 
[英美等國租界公堂瑣案]  
　　五十四號西包探偕華包探李星福投案禀稱日前惡棍范高頭有船一艘停泊南市江海大關馬頭曾禀請出牌提歸迄今未奉明文請爲核示讞員黃耀宿司馬商之英副領事德爲門君飭歸捕房收管○革捕葉雨林托名代壓花會向楊陳氏騙去洋銀七角以致口角爭毆經氏投訴捕房捕頭派包探張才寳將葉解案請辦葉供小的充當巡捕已閱八年從未犯事近旣辭歇依然安分營生此次楊陳氏欲壓花會小的勸令不必不料伊忽來此誣控尙求明鑒司馬判判責二百板押三月○前者徐姓家被傭人陳少蘭行竊朝珠二掛錫器若干報經包探方長華查知朝珠質於新閘萃昌當鋪僅得洋銀一元因於昨日將陳及萃昌櫃夥某甲解案請究徐遣車夫朱錫卿投案禀稱陳服役僅三月卽行此不端之事請爲懲辦捕頭禀稱此項朝珠原告失單上開列値洋銀一百六十元今萃昌竟以一元受質洎包探往查又不據實聲明務請究罰甲供鋪中執事因事他往此項朝珠實係學徒誤收尙求鑒宥司馬判罰洋銀一百元陳責三百板管押捕房三月起案之贓給朱具領○洋人某甲被細崽玉製陽行竊古銅香爐等物報由某包探查獲争案請究王供小的在洋人處服役言明每月工値洋銀九元本月尙未支得以致日用缺乏不得已暫取香爐質尙乞恩寛司馬判枷號兩禮拜○前日歹人鄭雲章混入怡和洋行吉和輪船行竊沈子卿所携斗篷陳克昌所携衣箱一口内儲衣服對時表人參等物約値洋銀三百元報由包探劉阿炳查獲解案請究司馬責三百板判管押三月贓給兩失主具領○某小錢莊主樂阿良前將洋銀一百五十元倩其夥童明太携之出外兌取小銀錢童利令智昏竟爾逃逸報由包探邊槐洲查獲解案請懲童稱店主所付洋銀一百五十元小的持至賭塲業已輸去九十元祗剩六十元求沛鴻恩緩日料理司馬判枷號兩禮拜期滿之後再行比追起案之六十元先給樂具領○打靶總會某洋人控談裕成購地不交等情前經司馬訊得此案須提韓根生　核特於昨日飭包探顧阿六將韓解案交妥實人保出聽候訂期會訊 
[法租界公堂瑣案]  
　　無賴王錦福串同英界某包探所雇夥役張毛頭冐充法界包探迭向某彩票店主梁錦芳陶瑞祥潘友三丁瑞生藉詞索詐經包探先後拿獲昨日送案請訊梁陶潘丁投案訴稱或被詐去洋銀十五元或被詐去洋銀八元王張供認不諱讞員陳楚生大令商之法總領事署繙譯官魏君判令各枷一月期滿之後將張責五百板王責四百板○車夫陳連喜卽陳鶴煥與同類王大海口角爭毆以致吞烟斃命報由上海縣主汪瑤庭大令親臨相驗昨晨捕頭派人將王及屍親李鶴根李鶴松送案大令略詰數語備函飭探解送縣署諭令兩李自行投案候示○前者萬和南貨店圖賠保險銀兩種火自焚經大令訊知一切生財由倪福卿租自鍾瑞堂約値洋銀三百元因令倪照數賠償在案昨日提案復訊倪一再求减大令飭折賠洋銀一百元交人保去限十日内繳呈○寗波成記糖行倒欠裕大恒久等九錢莊銀一萬二千餘兩控由大令飭將糖行主楊寶善及經理人楊忠祿關提到案訊知一切將寳善管押捕房忠祿交人保出赶緊料理迄今匝月置若罔聞昨日各原告投案禀催明府飭提訊比寶善供稱近接父親來信言因帳目尙未理明致延時日務求寛限理明各原告堅稱伊原籍尙有田産及現銀數千在司帳人徐本初處大令著將寳善還押予限半月料理違干比追 
[美租界捕房紀事]  
　　昨晨一百零二號巡捕報稱燮昌自來火行之後及澄衷蒙學堂附近各有孩屍一具不知何人抛棄捕頭令地保備棺收殮○昨日某號傭人徐正林陳阿林曳車載貨行至百老匯路撞倒小工朱金生碾傷足背事爲三百四十六號巡捕所見一倂帶入捕房捕頭見朱受傷屬實令人扶送同仁醫院醫治徐陳稱願出養傷費若干捕頭遂令從寛釋出○昨晨小竊陳阿照不知在何處竊得白漆數桶携 
 
 

Page 10

 
 
經吳淞路被包探朱桂生所見拘入捕房捕頭令押候解送公堂禀請讞員黃耀宿司馬訊辦 
[壽儀助捐]  
　　啓者本會昨承天順祥陳潤夫封翁來函略云聚福厚吳君西卿於月之十四日六秩生辰同人等備禮慶祝吳君再三辭謝因恐却之不恭推爲義舉現値東省戰事方殷灾民遍野願將諸親友所送賀儀洋三百元共九十七戶自備洋三百元共六百元購製棉衣三百套撥助紅十字會散放吳君好善爲懷貴壽無極而諸公之造福亦無涯涘矣謹乞登報奉揚伏希公鑒○再啓者本會又承兩浙石堰塲胡大使來函以夫人五十壽辰蒙諸親友遠道厚貺拜領之餘實深愧感未克薄具杯酒以答稠情謹將筵資鷹銀二十元移助萬國紅十字會爲諸親友造福乞附報章以資觀感等情合幷附聞[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
[黑龍江將軍達等奏爲呼蘭徴收地租蒂欠擬派委員稽徴以重租賦摺初九日]  
　　奴才達桂程德全跪奏爲呼蘭徴收地租蒂欠擬派委員稽徴以重租賦恭摺仰祈聖鑒事竊奴才等恭讀本年六月初二日上諭方今時事多艱民生重困而官吏壅蔽下情通甚至地方錢糧浮收中飽以完作欠百弊叢生大負朝廷恤民之意等因欽此仰見宵旰憂勞勤求民隱欽感莫名奴才等雖居邊遠曷敢不敬體慈衷伏查江省財賦無多本地常年進欵雖賴呼蘭綏化兩廳地租爲大宗實指京恊各餉爲專欵洎自恊餉未能如期接濟僅藉此項賦隨時挹注俾得稍救眉急無如各該地方官徴解租賦歴年蒂欠未能掃清此等情形尤以呼蘭副都統衙門爲甚所有二十五年以前民佃陳欠租錢十二萬餘吊業經奏蒙恩允一律蠲免等因欽遵在案竊念此等辦法乃因兵燹太重民困未蘇故不能不籲懇鴻施予以非常之典其實從前蒂欠之故原不敢謂盡在民間誠有如聖諭所云浮收中飽以完作欠百弊叢生者祗以積年旣欠卒難究詰若再意存遷就將視欠租爲故常　獨餉項攸關此後益難爲繼深恐人心有恃積弊更復難除兹屆本年地租開徴在邇亟應變通徴解之法毋使蹈蒂欠故轍查前任盛京將軍依克唐阿治奉天時整頓稅務於各屬俱派會徴經徴之員認眞稽核稅乃大興今擬略仿其意除呼蘭綏化兩廳仍由該地方官照常徴解外所有呼蘭一城擬由省遴派妥員前往會同該衙門實力徴收仍責令經徴之恊佐　員依限催交齊楚勿任拖欠所徴進賦銀錢等欵卽責該委員總核詳稽隨時儘數解省以應急需如督催承摧之員仍前玩泄弊混定卽指名嚴叅以爲經徴不力者戒奴才等爲上釋聖慮下顧餉源起見所有呼蘭徴收地租歴年蒂欠擬派妥員稽徴以重租賦緣由除咨行戶部外謹恭摺具陳伏乞皇太后皇上聖鑒訓示謹奏奉硃批戶部知道欽此 
[大臣載奏爲陵寢應行修理工程請旨飭交工部查勘摺初九日]  
　　奴才載潤全榮慶福跪奏爲陵寢應行修理工程請旨飭交工部查勘恭摺具陳仰祈聖鑒事竊奴才等恭查陵寢歲修工程前准工部咨行原奏内開嗣後兩陵工程除夏秋大雨情形緊要仍照專案向章奏請欽派大臣估修外擬將歲修例數及另案名目删去其年例應報各工每年冬間准由該管大臣擇其方向相宜者據實統報一次等因遵辦在案今屆查報之期據各屬該管官册報本年現查陵寢工程應修處所均係情形較重應行修理　工奴才等親往履勘皆與所報相符理合恭摺奏請飭下工部照案請派大臣詳細查勘可否應修之處應由該大臣奏明辦理謹將應行修理各項工程情形遵照部定新章彚繕清單恭呈御覽俟命下之日欽遵辦理恭摺具奏伏乞皇太后皇上聖鑒謹奏奉硃批工部知道單倂發欽此 
[雲南巡撫林奏爲中甸太和等屬雹水成災懇恩豁免糧米片初九日]  
　　林紹年片再查中甸廳屬上年六月十七七月初九等日格咱上下柯濟左昆等村地方天忽雨雹所種靑稞槪被損壞成災秋收無望又太和縣屬上年八月初九十等日海水陡漲近海一帶一弓魚洞等村田禾俱被淹没成災錢糧無著業將委勘賑撫大槪情形分别奏爲在案兹據署中甸同知馮世鐸會同委員麗江縣知縣丁楙樾並據署太和縣知縣田亮勳會同委員試用知縣楊尙懿各將被災田畝等則分别村庄區圖花戶姓名請免條糧銀米等項數目造具册結申由該管府道層遞加轉詳經署布政使陳燦署糧儲道郭燦核明　詳請奏前來臣查中甸廳屬共被災田四百零七架應收秋糧米二十七石六升一合六勺七抄差發銀六兩六錢零三釐太和縣屬共被災田四十七頃三十八畝二分三釐應徴秋糧米二百四十七石六斗九升三合二勺九抄條公等銀二百七十一兩五錢五分七釐七毫二絲二忽旣據該印委等會同查勘明確所有被災田畝委實顆粒無收均係十分成災若仍照常徴收民力洵有未逮合無仰懇天恩俯念民情困苦受災較重准將該廳縣應徴光緒二十九年分前條糧銀米全數悉予豁免以舒民困而廣皇仁除册結分送部科查核外謹會同署雲貴督臣丁振鐸附片具陳伏乞聖鑒謹奏奉硃批著照所請戶部知道欽此 
[盛京將軍增奏爲查出局員需索商民請旨革職訊辦摺初九日]  
　　奴才增祺跪奏爲查出局員需索商民請旨革職訊辦恭摺仰祈聖鑒事竊奴才訪聞辦理遼源州鄭家屯斗秤捐局兼牛馬稅委員留奉補用知州登瀛有任意需索商民諸弊當卽撤差調省另委妥員接辦一面紥委候補知縣廷瑞前往該處會同署遼源州知州蔣文熙認眞澈查旋據遼源州知州公議商會執事人李秉陽呈控該員登瀛硬留練勇違諭不撤藉端苛派又迭次向各鋪商勒借索詐並額外加捐增收小費黏開清單呈請追究兹據該印委蔣文熙等遵查禀復察核原禀情節雖與李秉陽具控不能盡相符合然該員登瀛藉端需索之欵實已不一而足當此上下交困之際該員宜如何激發天良潔已奉公乃敢營私貪婪實堪痛恨除札飭發審處迅卽審訊明確勒追詳辦外相應請旨將留奉補用知州登瀛卽行革職歸案訊辦以肅官箴理合恭摺具陳伏乞皇太后皇上聖鑒謹奏奉硃批著照所請該部知道欽此 
[浙江巡撫聶奏爲嘉興府世譱請與衢州府惠格互調署理片初九日]  
　　聶緝槼片再嘉興府地方現在政繁任重應卽遴員調署兹查有衢州府知府世譱正己率屬勤求吏治堪以調署嘉興府知府所遺衢州府知府篆務卽以嘉興府知府惠格互調署理據藩臬兩司會詳前來除批飭各赴調任外謹會同署閩浙總督臣魏光燾附片具奏伏乞聖鑒謹奏奉硃批吏部知道欽此 
[浙江巡撫聶奏爲嚴州府錫綸請與温州府王琛互調署理片初九日]  
　　聶緝槼片再浙江温州府地方係屬通商口岸政務殷繁現應遴員調署兹查有嚴州府知府錫綸砥礪廉隅和平中正堪以署理温州府知府所遺嚴州府知府員缺卽以温州府知府王琛調署據藩臬兩司會詳前來除批飭檄遵外謹會同調署閩浙總督臣魏光燾附片具奏伏乞聖鑒謹奏奉硃批吏部知道欽此 
 
