# 1905 - 54 - 4911445

 

Page 1

 
 
   
 
 

Page 2

 
 
[諭旨恭錄]  
　　正月初四日奉上諭上年山東被災各州縣業經分别蠲緩小民諒可不至失所惟念今春靑黄不接之時民力未免拮据加恩將被災之濟寗等州縣應徵本年上忙錢漕租課等項均分别緩至本年麥後及秋後啓徵其坐落該州縣境内之寄莊皂課與裁併衛所並永阜等場均隨同民田一律辦理以紓民力該撫卽按照單開詳細數目刊刻謄黃徧行曉諭務使實惠均霑毋任吏胥舞弊用副朝廷始和布澤惠愛羣黎之至意該部卽遵諭行欽此 
[電傳上諭]  
　　正月二十五日内閣抄奉上諭陜西按察使著錫桐補授欽此 
[中國之經濟問題]  
　　危哉中國經濟界之困難未有甚於今日者也户部之所積不滿二百萬各省藩庫之所儲恒止三四萬非爲挪用之欵卽爲指撥之項或偶有所需則無非以洋債爲挽注故鐵路將以便商以仰給他人之資本而權卽操於彼關稅原以裕國以抵押洋欵之要用而利卽非我有漏巵不塞將爲江河無米作炊奚問巧拙哀吾國民値兹競爭之世界居於東方大陸之市塲如激盪於盤渦之中俯仰皆不能自主其猶可以優游卒歲也乎而安得不爲補救之策也語曰百姓足君孰與不足欲求富國當先富民今之所謂富民者有二策曰興農業曰廣商務夫吾國地居温帶畜牧之利山林之材固有取之不盡用之不竭之勢則其說誠是也四萬萬方里之廣漠四百兆人民之繁庶卽以内地之銷數抵制外來之貨物獲利已屬不貲則其說又是也然吾按之前二十年之關稅册出口額不視今爲多而民力反視今爲厚卽近十年來之出口額時絀亦時贏而民力之簿弱則未嘗偶見起色何爲者也且内地商埠漸闢商智漸開揚子江流域一帶之商務已漸有活潑之狀態而商情反日益疲壞又何爲者也是二者不可謂非今日經濟界上一大問題也 
故欲富民必先就此問題而研究之大凡以生料赢出口之稅者罔不貧以製造品奪商戰之幟者罔不富吾國所謂興農業者如絲麻羽毛皮革材木之屬皆生料也所謂廣商務者卽推廣此生料之銷路也西人出其有限之價購我生料以去經其機器一製造不數月仍捆載而來則其價有逾十倍有逾數十倍者吾之利僅二三彼之利蓋六七矣如此循環無已旣往復來莽莽二十行省之財源非盡被其吸收不止也且吾國商人之魄力遠不如彼族之雄偉彼或懸其稍高之價以招徠各地之貨物待其紛紛麕至則故貶其價以困之商人資本有限存擱可虞遂不能不就其範圍受其挾制吾見近數年來因是而折閱者比比然矣故中國非獎勵工業能自造物品則雖農業日振興商務日推廣仍不過生料之出口稍興旺要無救於經濟之困難者也 
或曰中國固亦有所謂工業者如江西之磁器北京之景泰藍且皇皇得賽會之獎許矣然此不過爲手工之製造品耳人生日用之所需手工之物必不如機器之精用手工之物必不如用機器之物之利便而且手工之售價百其成本固八九十也機器之成本値二十三倍而售之已較廉矣廉則銷路廣廣則獲利厚而攷究工業之人日益多凡農地之出産卽可供本國之需用商業之發達且可奪外人之利權太史公曰農而食之虞而出之工而成之商而通之工者不啻爲農商界之過渡人也工業盛則農商交受其益而國富工業疲則農商交受其害而國貧亞密斯丹有言國家之貧富視庸率之高下庸率之高下視工業之盛衰此可謂經濟學之至理也已 
[日本擬阻截海参威]  
　　文匯報接電云有日本運船多艘將載馬步砲各兵數分隊前往某地按某地卽係撲雪暗脫海灣此等兵前往彼處殆欲將哈爾濵達海參威之鐵路截斷也 
[日軍迫近俄國緊要防護地]  
　　正月二十四日英京倫敦來電云英露透附隨俄軍訪事人報稱俄柯魯拔托金將軍報知俄政府謂日軍自將戰地之外境要隘佔據後已迫近俄軍之緊要防護地矣譯字林西報 
[猛戰先聲]  
　　正月二十四日英京倫敦來電云滿洲戰地之消息甚爲簡略且皆由俄人處得來據云比利斯納夫小山之戰係大戰之開始蓋日軍卽將進攻俄軍之左翼也比里斯納夫小山係新吉城高地各砲台中最爲緊要之一砲台彼處所駐俄軍已爲日軍擊退按新吉城在大嶺山之南距盛京東南十八英里其地係往撫順之要道柯魯拔托金之中央軍今駐於撫順譯字林西報 
[俄國軍兵延遲]  
　　正月二十五日倫敦來電云英太晤士報駐俄京聖彼得堡訪事人電稱俄國運兵前往戰地之舉邇來大爲遲延去歲西十二月所運往之添兵必須至本年西四月前方可抵柯魯拔托金將軍所駐之地譯德文西報 
 
 
 

Page 3

 
 
[俄防警察兵潰散]  
　　正月二十四日倫敦來電云露透之華爾驿訪事人報稱該處之警察兵皆有官兵爲之監察因地方官恐警兵將有潰散之事也譯字林西報 
[俄調兵監守鐵路]  
　　正月二十四日德京栢林來電云俄汲爾科親王卽鐵路大臣巳曉諭將全境之鐵路調兵看守彈壓譯德文報 
[俄以軍律治理鐵路工人]  
　　正月二十四日英京倫敦來電云英露透駐聖彼得堡訪事人報稱俄政府已飭令國内鐵路作工之人皆以兵丁之禮相待并援軍律以治理之譯字林西報 
[俄俘計數本館東京專電]  
　　正月二十五日東京電云日本所俘俄人現共四萬三千七百五十六名在福知山下士卒一千一百零一名在二之島將校四千七百零一名大阪下士卒二千三百九十六名在大利加下士卒一千九百五十七名在姬路二千一百八十五名在名古屋將校一百十一名下士卒一千一百零九名在福岡下士卒九百九十九名在靜岡將校六十名下士卒六十名在丸龜下士卒三百五十名共將校六百六名下士卒四萬三千二百四十一名 
[俄將回至木斯科]  
　　正月二十四日倫敦來電云前在旅順之司徒瑟爾將軍現己回至俄故都木斯科聞將赴聖彼得堡一次然後再回木斯科以便久居於此譯字林西報 
[日報軍情]  
　　正月二十四日日本東京來電云日軍至海城交通之處被俄軍絶斷後現已設法往來如常至昨日露透電傳斷絶交通之消息係由俄薩卡洛夫將軍處得來亦似　實東京各報現料戰地内不久將有决裂之大變局日軍頗有得勝之望譯字林西報 
[沙河戰務二十二]  
　　正月二十四日日本東京來電云傳聞沙河戰地偏右之日軍一分隊現將俄兵一大隊擊退並佔據要隘數處是役日兵死傷七十人譯字林西報 
[普親王起程]  
　　字林西報接正月二十四日倫敦來電云普魯士非特力勒伍普兒特親王已由歐洲起程繞道意大利及拿亞埠前往遠柬附隨俄軍觀戰德文報接二十四日德京柏林來電云普魯士𫒗非特刊勒伍普兒於今日由此起程繞道意大利及拿亞埠前往遠東觀戰親王之夫人與德皇及德太子德首相德外部駐德華使蔭昌駐德俄使署武隨員均至車站送行 
[俄皇批准商约]  
　　正月二十四日德京柏林來電云俄德所議商約現已由俄皇批准矣譯德文報 
[日使覲見英皇]  
　　正月二十四日倫敦來電云駐英日使林董伯爵及日使署參贊官五人於二十三日應英皇之特請赴后宫朝會晚間英皇設筵宴客林使爲上客之一譯太晤士報 
[意國鐵路執事罷工]  
　　正月二十四日德京柏林來電云意大利鐵路執事人現亦有罷工之事譯德文報四 
[德地學家逝世]  
　　正月二十四日德京柏林來電云德國著名地學家名阿道爾夫談斯興者近至脫立乃達突地方考察地學卽卒於其地按阿君享壽七十九歲譯德文報 
[作弊正法]  
　　鎭江訪函云金陵兩江總督署内某員私用督憲印札賣放某處督銷局差使得賄銀一萬八千兩事爲玉帥查訪得實立將該員提案審問供認不諱遂於某日恭請王命卽行正法以儆效尤傳聞如是未知確否 
江寗訪函云大通督銷一差刻届期滿江督周玉帥擬調現辦上海文報局總辦曾觀察廣祚以承其乏委札尚未頒發有督轅文案洪道之家丁岑姓先投曾道寓所報喜索賄多金事爲玉帥查悉立傳三大營五都守至轅諭令洪道將岑姓交出當堂略訊數語旋令押赴轅門外就地正法 
按此事先據鎮江訪友函述繼據江寗訪友函述事同而所叙互異記者以意度之若如江寗訪友函述洪道家丁岑姓祗以漏洩札委差事先投曾道寓所報喜索賄此不過僕隷卜賤貪戔戔小利而已法雖無可逭恐未必遽被慘刑也 
[增將軍電請移讓衙署京師]  
　　日前盛京將軍電致外務部略謂俄人佔據衙署現在租賃民房居往甚形擠擁希貫部轉照俄政府移讓數處以資辦公並希電示 
[鄂督擬泒員赴東三省武昌]  
　　日前鄂督張香帥呈遞封奏聞係奏派兩湖人員赴東三省辦理　後事宜其武職聞有記名提督吳元凱張彪二人餘均未詳 
[粤西添兵備外廣州]  
　　日前粤督岑雲帥電達政府略謂廣西匪黨雖已漸次平靖各路統兵大員均殲匪數千或數百所奪槍馬亦不計其數惟某國蓄意窺伺廣西邊境仍湏添兵防備以固要塞而杜覬覦 
[練兵處存餉數京師]  
　　練兵處現存銀六百三十餘萬各省已撥未解之數尚不在内除撥常備新軍額餉三百餘萬外尚餘銀二百餘萬刻須添招陸軍一鎭駐札大名等處以便教練 
[兩宫厪念財政京師]  
　　日前兩宫召見某軍機大臣諭以會同財政處亟將上年統共出入欵項核對清楚迅速具奏以備量入爲出不得再借外債該大臣遂叩頭而退 
[兩宫諭查官賭京師]  
　　日前某大臣召見時兩宫諭云近日屢有言官奏稱官場賭風甚盛竟有緩公事而急於打牌者言之深堪痛恨現値政務改良之日攷攷求治之時臣工等應如何留心政治設法旁求乃竟以賭爲事實屬腐敗已極嗣後務須嚴禁並密訪查果有再蹈前輙不肖官員卽時從嚴叅辦以肅官方 
[擬設議政公所京師]  
　　日前各部院堂官在某會館 
 
 

Page 4

 
 
會議設立議政公所兵部徐少司馬言將來兵部接遞各省緊要摺件有關密秘之事當知會各堂咸集公所密議妥後然後奏請施行雖無議院之名實收議院之效各堂頗爲允可大約日内議妥辦法當聯銜請旨開辦矣 
[部議鄂省停分道府京師]  
　　去年鄂督張宫保奏請停止鄂省道府分發一摺奉硃批交部議奏兹聞部議可以照准惟部中核計通國道員不下數千半係捐納半係勞績保舉其中明敏之人固亦有之然胸無隻字粟麥不分者比比皆然不令至鄂必再往他省實非整本淸源之道必須各督撫嚴核保舉之濫再將已到省者面予考試不堪造就者姑念其昔日報捐不易一槪咨令回籍始可澄叙官方俟議復後卽當詳陳安置通國道府之法 
[工部書吏免裁京師]  
　　工部各司員公議將各科書辦每歲裁去兩名以爲撙節計詎堂官不允謂本署書差均尚安分倘一旦失業必致向隅且一二名書辦之費亦無關部用之盈絀著　照舊毋庸裁汰 
[川漢鐵路辦事人員重慶]  
　　永寗道趙爾豐已由川督飭令交卸赴省專辦川漢鐵路公司事宜並令前委會辦成綿龍茂道沈秉堃補用道蔡乃煌候選主事羅度爲之佐并奏請將已革廣西補用道錢錫寶留於該公司當差以收指臂之助 
[蘇撫陸春帥由潤啟程鎭江來電]  
　　陸春帥於二十五日午刻乘鈞和兵船由鎮赴滬 
[川省大計單重慶]  
　　卓異十四員鹽茶道黄承暄夔州府知府潘炳年叙州府知府文煥打箭爐直隷廳同知劉廷恕城口廳通判謝鵠顯署崇慶州華陽縣知縣申轔署江津縣羅江縣知縣蔡承雲署閬中縣通江縣知縣丁壽芝定遠縣知縣何承道井研縣知縣高承瀛按經歷呂耀先長壽縣教諭陳洪澤南充縣訓導吳季昌西充縣訓導趙增瑀不謹官五員茂州知州福蘇禮郫縣教諭周國藩高縣訓導　均林慶符縣訓導龔玉璠永甯縣典史張壽仁年老官一員長壽縣典史李克昌浮躁官一員夾江縣典史馮鶴年 
[舉劾屬員九江]  
　　護理江西巡撫周翰如中丞日前出奏舉薦卓異人員十一員爲九江道瑞徵南康府葉慶增九江府孫毓駿南安府文炳贑州府查恩綏龍泉縣羅大冕臨川縣戚揚德化縣呂敬直饒州府照磨王洪達贛縣桂源司韓錫麒湘口縣訓導李華年叅勒四員爲安仁縣教諭曾勲庸廣昌白水司藍康陞撫州府訓導鄧錫　萬載縣訓導熊瞻雲 
[銅元分厰落成杭州]  
　　省垣前就銀元局内另設一厰鼓鑄銅元雖晝夜趕造而市上仍不敷應用故又向某洋行訂購機器另就寶浙局基址起建洋式新廠刻已告竣省憲札委卽用縣黄大令爲總理約二月月望卽可開工鼓鑄矣 
[息借商欵廣州]  
　　運司信都轉以粤省鹽務積弊日深非切實整頓不足以維持鹽政惟需用經費苦無所出因向銀爐二家息借鉅欵各銀爐主以近來生意日微無利可獲乃據情禀覆每家僅允借一萬元運司以所認過少著每家認借一萬五千兩限兩年内在埠商包引欵項攤還其息由繳解日起核算 
[參革健訟蘇州]  
　　前浙江海鹽縣典史惠從龍籍隷松江府婁縣因覬覦已故族人惠艾生遺産於惠艾生祖母惠陸氏已爲議立嗣子之後强以其子朝章一併承繼復盜惠陸氏之名一冉揑控石畫臣等携捲財物經惠陸氏帶同寡媳投縣訊明事屬子虚义民人徐慶華兄弟因細故涉訟經縣集訊供出惠從龍亦有從中教唆并得錢包攪上控等事婁邑尊黎子新大令訊明前情據實禀詳撫憲效中丞卽附片奏請將惠從龍革職歸案審辦刻已奉旨允准矣 
[中學開校松江]  
　　松江府中學堂由府尊田紹白太守示期本月二十二日取齊二十四開學是日堂中紳士教員率仝學生齊集移時華亭縣孫花樓大令婁縣黎子新大令先後戾止太守亦卽命駕蒞堂與紳士教員把晤後隨登堂謁聖行開學禮事畢各退 
[滬甯鐵路總工程司格林森呈總管理處函續二十五日稿]  
　　地叚　　　　　　　　　　縣境　圖保　　　　　現情　　　　廿一萬五千七百尺至廿一萬六千尺　　　　　元和　二十二東字圩　墳墓甚夥須遷廿二萬六千尺至廿二萬六千一百尺　　　　　又　　九誚字圩　　　又　　　　　廿二萬九千尺至廿二萬九千二百尺　　　　　又　　五十六故字圩　又　　　　　廿三萬尺至廿三萬零三百尺　　　　　　　　又　　　　　　　　　又　　　　　廿六萬一千二百尺至廿六萬二千尺　　　　　又　　七戈字圩　　　又　　　　　廿六萬二千五百尺至二六萬三千尺　　　　　又　　又　　　　　　又　　　　　廿六萬三千四百尺至廿六萬四千尺　　　　　又　　六字字圩　　　又　　　　　廿六萬四千八百尺至廿六萬五千六百尺　　　又　　又　　　　　　又　　　　　廿六萬六千尺至廿六萬六千四百尺　　　　　又　　四貴字圩　　　又　　　　　廿六萬七千六百尺至廿六萬八千二百尺　　　又　　又　　　　　　又　　　　　廿六萬八千二百尺至廿六萬零五百尺　　　　又　　十一建字圩　　又　　　　　廿七萬一千尺至廿七萬一千二百尺　　　　　又　　二木字圩　　　又　　　　　廿七萬五千三百尺至廿七萬五千五百尺　　　又　　七東字圩　　　又　　　　　廿七萬六千六百尺至廿七萬七千尺　　　　　長洲　二相字圩　　　又　　　　　廿七萬七千五百尺至廿七萬七千九百尺　　　又　　又　　　　　　又　　　　　廿八萬尺至廿八萬一千五百尺　　　　　　　又　　一遺字圩　　　又　　　　　 
 
 

Page 5

 
 
廿八萬一千三百尺至廿八萬三百尺　又　　十八辰字圩　又廿八萬三千尺至廿八萬五千尺　　　又　　三張字圩　　又廿八萬五千尺至廿九萬六千尺　　　又　　又　　　　　又至無錫叚内之事據分叚工程司禀報五十七英里至五十八英里半及七十八英里至八十英里地叚所有墳墓現在正値遷移查此叚共長二十四英里現在祇有三英里半己將墳墓遷移尚有二十二英里半内中墳墓仍未遷移再除鐵路經過　上應遷墳墓之外尚有房屋廬舍亦須拆卸但此尚未見切實辦理伏查購地遷墳拆屋諸事在在皆關緊要若不預爲部署必致躭誤要工且工程造價亦　之陡增矣至本公司與包工所訂合同非僅不能盡其義務而且恐包工謂被我所誤反向本公司要索賠欵查溯其原蓋以長洲未曾購地撥用最爲躭誤工程務請尊處及時整頓然則照工程目下情形而論若不將應用之地速爲撥用並將墳墓房屋遷移凈盡格林森終不免有事事躭誤之慮且查士方必須於夏季及未雨之前赶卽竣事現下爲日無多甚形局促倘不能於此際完工則滬錫全工完竣開車之期必不能如限蕆役此事關係非輕蓋辦理越遲卽借欵利息越增也謹啓光緒三十一年正月二十四日西一千九百零四年二月二十四號 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[前蘇撫端奏蘇省淸查荒田片]  
　　再查蘇省清查荒田前經奴才端方將籌辦情形奏明在案大抵以釐剔實荒擠查虚荒爲要領清理災荒頭緒繁雜必須按畝清丈繪圖造册然非寛以時日悉心妥籌未易遽見功效至擠查虚荒隨地隨時均應考核總期無可隱混庶幾多查一分虚荒卽多徵一分熟糧當以署臬司候補道朱之榛於蘇省情形最爲熟悉辦事尤極認眞飭令督辦農務總局清理田賦督同提調悉心鈎稽查虚荒窮其究竟約有三端一曰附徵乃光緒二十五年查辦清賦案内應徵之熟田也本一律啓徵旋據各縣以有户無完其田無户少則數千畝多則二三萬畝同請暫入附徵之例限於次年啓徵今又歷五年迭經藩司催報各縣畏難推宕附徵各田大率業户書役侵蝕挪移其弊不一現經督飭入額啓徵不許業户報完並行責佃催徵卽將附徵名目永遠革除一日冒荒乃相沿匿熟隱糧之病也其病以蘇州鎮江兩府屬爲甚次則當州之宜興荆溪兩縣而以松江太倉兩州屬最少現經分别確查係新墾之區准照免糧三年之例再行升科其本已成熟不准隱匿冒作新墾仍令啓徵一曰傷災乃以熟爲歉以輕爲重相沿之陋習也本年各屬收成大半有秋間有地高下天時人事未能强齊不無小歉之區各屬於秋勘報歉時司局同加考核其清賦減徵二三釐者照准實减其報歉分數較重者不許混請蠲免必湏實查實辦務使澤可下逮吏無中飽綜計此次查辦附得之釐正冒荒之擠數偏災之減報丁漕兩項較諸上届約多徵銀二十萬餘該署司朱之榛綜核精密怨讀不辭會同潘司認眞稽考得以賦人有增　屬殫竭心力卓著成效奴才等仍飭該署司一手經埋得始终其事各州縣　經　切誥誡倘仍甘心弊混門由司局據實糾參不得稍涉瞻徇以重正供而袪積弊除仍當督飭查擠外所有現辦擠荒新賦增收緣由謹合詞恭摺附片具奏狀迄聖鑒謹奏奉硃批知道了欽此 
[侍御請整頓圜法京師]  
　　日前某侍御擬就條陳略謂現在整頓幣制各省皆鑄銅元與制錢相輔而行以資周轉風卽京師私鑄之案層見疉出若不嚴定章程恐圜法日壞一日無如屢獲私鑄私鎔多起從未聞刑部照例懲辦一案犯一到部卽爲改供不是私鑄未成卽是甫經鎔化或販運圖利擬以軍徒等罪敷衍了事以國家之功令轉爲該部書手之利藪誠不可解擬請飭下該部嚴中律令勿提上下其手以維圜法而免效尤 
[華官駁復日領事論潮汕鐵路滋事六欵]  
　　一前奉督撫電飭定限十日嚴拿凶犯嗣因兵力不足故又展限十日今已於限内拿獲六犯俟審有確據卽當按律嚴辦並請日領到塲監視行刑二此次地方官固有失於防範之咎除摘去頂戴外前已記大過兩次此次該地方官臨事前往彈壓事後又竭力緝犯追贓不得謂之不力查鐵路本有護勇所有一切工程及辦工程之日人本應歸其保護乃此次日本工人由汕頭押運物料至葫蘆鄉該公司竟不派勇護送以致日人三人中有二人遇害此實該公司之咎卽如葫蘆鄉有護勇十餘名在彼而日本工人卽安然無事卽可知此次日本工人被害其過全在公司三中國國家於此案止能照章拿犯追贓至於賠償一節則條約並無明文故中國國家不能承認四查潮汕鐵路公司由商人奉文自辦其與日商所訂合同内己言明此係商務與國家無涉此次日本工人被害中國國家止有照章緝犯之資至於日商所受虧損當目向公司理論如理論不明可控官求直中國國家並無賠償之責五葫蘆鄉鄉民陳姓房屋受損應令其自行禀請地方官緝犯追贓該鄉民係中國子民自應由中國官辦理無庸日本干與六出示保護鐵路亦係地方官應辦之事應由該公司自行禀請與日本無涉 
[泒員學習法律京師]  
　　刑部掌司天下刑名生死伸屈各案皆係承審一人設法律不諳見識一偏貽誤匪淺現擬照課吏館章程添學刑法律例以重裁判之責任凡候補各官皆應習學藉以爲位置閒員之地云 
[照請免增苶稅京師]  
　　聞日前有某國使臣照會外務部略謂沂聞貴政府議增茶稅以濟餉需本國各處所産之茶輸稅業已極重若再加增諸多不便務請寛免等語禾審外務部如何回覆也 
[延請學務處總辦蘇州]  
　　蘇垣前經奏設學務處所有省城及各府廳州縣高等中小學堂曁氏 
 
 

Page 10

 
 
間私設學堂以至出洋游學各生均委學務處稽查考核曾由省憲飭委司道經理其事兹因在籍翰林院編修費太史念慈學間淵深并能博考中西審知學堂教育管理諸法特延爲學務處總辦俾通延欠致貽後悔○鎭郡八旗創設女學堂專收八歲至十二歲女學省學堂課程畫一學務日有起色 
[添撥南菁經費蘇州]  
　　江陰南菁書院自經前江蘇學政瞿鴻機奏改爲高等學堂添設理化輿地體操諸科所有常年經費不敷甚巨前江蘇撫憲端中丞因就蘇州鼓鑄銅元盈餘項下每月撥銀一千兩以資挹注中丞去任時曾附片奏明刻己奉旨允准矣 
[盜竊類誌蘇州]  
　　光福鎭人陳某近被某土梟擄去勒出洋二百元始得釋放事爲朱竹石廉訪訪悉立飭吳縣李紫璈大令卽傳駐紥是處之分防某二尹帶同陳某到縣詳加面詢并嚴緝該土梟務獲究辦○蘇鄉陳墓鎭陳大有槽坊本日十八夜被梁上君子所算竊去金銀衣飾約値四千餘金翌日先　分防廳報案再具禀元和縣署請緝百花巷吳天成顧繡莊夥鄭少　於去臘在金墅鎭被飛划左營勇丁劉轉春攫洋槍斃一案近屍父又投案鳴寃據供劉勇滋事後王管帶登岸騐明旋卽意圖逃逸經衆鄉民圍往始繞至東市稍拿獲光蛋五名藉詞推諉務求嚴辦正兇云云大令得供卽傳兇手劉轉春研究詎竟掘强不服大令喝鞭籐條十下釘鐐收禁内監候再核辦 
[鎭江]  
　　常鎭通海道郭月樓觀察於正月十三日晚附招商局江孚輪船至金陵謁見署兩江總督周玉山制軍禀陳公務○鎭江下游釐捐總辦志太守元於正月十四日乘某輪船東下由申江赴蘇向各大憲叩賀年禧○署丹徒縣張星五大令疉奉上憲嚴催推廣學堂以興教育除官學堂已經開辦外深恐民立學堂課程與官辦者不能一致乃將高等小學初等小學應有之課程詳細列表榜示通衢俾衆周知○新正月十四日駐防鎭郡之江南武威全軍統領龔子培叅戎附某輪船赴金陵謁見署督憲周玉帥禀商防務機宜○鎮郡鄉民聚衆閙漕一事已屢紀報端署丹徒縣知縣張星五大令於十六日發出告示一道其文曰照得上年山鄉田地夏秋缺雨滋培收成不免歉薄曾蒙上憲准剔無收山鄉田地三萬餘畝全蠲下忙漕米並將熟田應徵上下忙銀普减三成本縣又每米一石讓收公費錢五百文體恤民艱不爲不至乃竟有等不逞之徙聚衆鬨閙實屬目無法紀前奉上憲派委來鎮隨同道府督同本縣會紳籌議惟念此次聚閙半由於鄉愚無知半由於被歉困苦故特法外施仁再四上乞憲恩准於應徵錢漕内撥給錢五萬千接濟歉區並紳撥借錢三萬千亦同接濟以舒民力今本縣隨同道府憲會商紳士禀明上憲此項籌撥錢八萬千專爲接濟山鄉歉區若係徵起錢漕再行撥給誠恐緩不濟急且多收放周折故於應徵各户漕銀就數劃撥以歸直捷兹擇於正月十八日分别設櫃開倉接徵上年未完銀米所有撥濟歉區錢數抵除銀米仍應找徵銀米成數合亟開條明白曉示爲此示仰闔邑一十七區董耆里排糧户人等一知體悉爾等須知籌撥錢文接濟災區係屬上憲格外體念山鄉被歉窮民之至意務各激發天良將本名下應完上年銀米除撥抵外仍應找完銀米查照另開成數赶緊持單來城掃數清完勿再觀望延欠致貽後悔○鎭郡八旗創設女學堂專收八歲至十二歲女學生學科共分八門修身習字講字針黹圖晝算術國文運動分班教授學費一槪不取今旗女學生已經滿額惟漢女學生十名尚虚如不緾足者卽於正月十八日起赴紅旗口鑲紅七中朝佐領署内報名入册肄業至二十四日止報名後聽候擇期開辦 
[揚州]  
　　揚州府知府余石蓀太守因病乞假已紀前報兹聞已蒙上憲批准所遺篆務擬調現署淮安府知府汪太守樹棠代理○揚郡自儀董中學堂篤材小學堂設立後子弟咸願入學迨蘇撫憲端午帥蒞任又通飭所屬各府廳州縣廣設學堂江都縣朱明府隨卽捐俸首設仙女鎭小學堂以爲之倡查本郡新舊城内本年所設之蒙養小學已有二十餘處之多○鄂湘西皖西岸均係行銷淮鹽客臘歲抄鄂岸督銷總辦　觀察因銷市暢旺電請淮運司恩都轉迅開新綱以資接濟都轉立卽轉詳督鹽憲請示祗遵旋奉批如詳准開鄂岸乙未秋綱都轉因擇正月初九日開辦現已札飭淮南局員傳諭鄂岸各商一體遵照矣○瓜洲總鎭高鎭軍於新正月十二日來揚拜會運司恩都轉籌商要公○揚運河各壩於客臘工竣當經承辦者禀請運憲派員驗收兹都轉已檄派巡警提調胡碧濟分轉前往分别查騐旋於試燈日回揚銷差○本月十九日有某公司小輪船駛行入口烟筒内火星忽飛墜於駐泊該處之柴駁船上俄頃間滿船柴薪悉成灰燼又元宵後一日南門内學宮東首某姓木匠店因炊失愼燬去比鄰茅屋四家○客臘杪捕廳朱少尉所獲之灣子街合興隆叅府街長發棧内匪徒三人經縣宰及發審委員屢次提審均無實供惟一犯曾在本地某營充當巡勇因事逸去者循此根究或可水落石出也 
[備迎蘇撫]  
　　昨日本埠官場探知新任江蘇巡撫陸大中丞由金陵東下將次抵滬均赴金利源碼頭迎迓法捕頭亦派探捕多人在碼頭照料 
[代理上海教諭]  
　　上海學教諭邱廣文正襄因病出缺　紀本報兹悉府憲田紹白太守於二十四日遴委候補教職陳誦笙廣文世培赴滬代理 
[購緝丹人]  
　　有丹國人名阿道爾夫愛斯脫勤普者向在黄浦灘十六號東亞公司執役邇因吞用公司洋二萬元潛行逃匿已報由英捕房出賞洋五百元四出緝拿矣 
[新署圓光]  
　　新署上房失竊後由本署捕班暨各捕房包探在租界城内各押當質鋪查緝並無著落但據捕房中人云失竊之晚正逢雨雪路中泥濘若是外賊進内樓板應有足跡此次被竊毫無蹝跡定係署内人所爲大令因於前晚邀圓光者在署圓光冀有所獲 
[催繳鋪捐]  
　　南市馬路工程局總辦翁子文太守昨命司事協同差保將境内鋪捐一律開收子限月杪繳齊彚解其上年十二 
 
 

Page 11

 
 
月短繳各捐亦全數補收如有疲玩抗繳　局重究 
[訂期會訊]  
　　惡棍范高頭之羽黨沈根福林慶全於去歲底經黄司馬判交保開釋因保單未妥仍押捕房兹聞司馬於昨日照會英領事此案訂於禮拜四卽二十七日午後二點半鐘重行覆訊 
[上海官事]  
　　前任太倉州謝柱卿刺史旿日來申先詣道轅謁見袁觀察繼至縣署拜會汪大令○新任川沙廳左煦孫司馬昨日來申詣道轅謁見袁觀察繼至縣署拜會汪大令○貨捐局查騐委員兪明府江蘇候補縣丞陳篤栽二尹義渡局委員吳俊卿明府昨日均詣縣署拜謁汪大令 
[上海縣案]  
　　海定輪船載回拐匪一案已紀前報前晩奉邑侯汪大令飭提在押之王阿五等研訊拐賣王東鶴一節東鶴供年十四歲廣東佛山人父母俱過在滬作小工度日去年十二月路遇崇明人王阿五假稱薦小的學習生意領至法大馬路劉晉雪烟膏店内出紅紙字據交劉夥楊渭南轉交劉收執劉卽付洋三十元迨阿五去後劉始言明阿五已將小的賣與劉爲兒子當夜劉卽挈小的趁輪船向汕頭幸得截回劉晉雲供與東鶴大致相同楊渭南抵賴不認大令喝責一百板始行承認王阿五供向販烟灰與劉楊熟識去歲曾與二人賭博輸欠洋二十七元劉令小的覔一學徒路見王東鶴憐其孤苦領至劉店質之劉楊供無賭博欠洋等情大令喝將阿五鞭背五十下判王東鶴仍發堂留飬劉等三人還押候再訊究○王宦禀稱雇石匠高桂林採辦李正公祠内石碑逾限不交等情汪大令飭提訊究高供碑石已在蘇鄉辦就被風雨所阻小的　輪先回碑石不日抵滬大令判押候交到碑石核辦○捆保張林卿控告徐黄金抗不完糧一案經塘橋巡局將徐函送到縣訊究徐供小的係二十四保十七圖第二捆捆保去秋奉諭輪値收缴錢漕雇張林卿爲夥用虧冬漕洋二十六元業經小的代缴清楚將張辭歇收回錢七千餘文餘仍被欠反來朦控大令核供各執判徐交差暫令兩造結算禀候訊斷 
[總巡局案]  
　　浦東張家浜口葉香蘭茶肆内近因招人賭博爲保甲總巡局巡鹽槍船哨弁魏某偵悉因卽禀知總巡謝岳松明府率勇前往拿獲爲首之葉香蘭及張慶林沈和尚丁土泉等若干名一併解局研訊判張等八名各責二百板沈責四百板枷號示衆丁罰洋三十元葉罰洋一百元充公分别交保具結存案○前日江海關稅司好博遜君函送販私行兇之彭開中等八名至浦東保甲總巡局請究謝明府提訊之下分别笞責枷號將爲首之余小支彭開中二名移送改過所禁押三月○新關巡江吏函送竊賊王老明至總巡局經謝明府訊明判責一百板枷號示衆○英租界水巡捕拘送毆傷船户范桂生之章阿寶謝明府研訊之下判責三百板枷號示衆並責令償飬傷費完案○汛捕王炳查獲積竊張玉堂解至總巡局謝明府研訊口供以其屢次犯案命押候弔贓再訊○朱司鐸函送私設烟館之金桂全至總巡局請究謝明府研訊屬實命枷號示衆勒令閉歇 
[會審公廨晚堂案]  
　　金陳氏來申迷路由浜北捕房包探顧阿六送廨請爲安插前晚由襄讞委員孫耳三明府提訊金陳氏供稱年三十二歲住浦東奉賢縣城南門外丈夫金關堂販魚爲業此次因送親至上海城内祝姓家偶赴北市游玩痰疾猝發致被巡捕拘案明府盤詰無誤飭差送至祝宅令其轉送回家 
[會審公堂案]  
　　某洋人控車夫盧文江竊取皮毯一張向恒昌祥當鋪内質洋二元報由包探徐滎珊獲案吊取原贓并將當夥盛達軒一併傳案請訊孫耳三明府會同美總領事署繙譯官安立得君研訊判盧文江青二百板發押捕房一個月盛達軒從寛開釋當本洋二元充公○包探邊槐洲昨解車夫施阿二至案禀稱此人竊取東人王仁泰海虎絨馬褂質洋八元報由小的獲案并吊原贓送案請辦明府判責二百板押一禮拜○沈多裕王雨才等五人前日駕垃圾車至乍浦路撞壞徐𫒗羅東洋車一輛由華捕拘案明府判沈等賠修車費洋一元從寛開釋○雉妓陸三寶并傭婦沈陸氏沈李氏在湖北路違章拉客由某華捕拘案請懲明府判從寛各罰洋一元充公○廣東妓女李阿利王阿四控狎客李阿金在院飲酒乘醉兇毆傷及唇齒由華捕拘案李王兩妓供訴前情李供並未行兇明府以傷痕現在判罰飬傷洋五元如果無洋改責一百板示儆○楊樹浦紗厰小工陳阿三控羅阿生董三兩人藉端拆梢洋兩元報由包探劉森堂拘案明府判各責一百板開釋○包探陳山林解時助連至案禀稱此人在斐倫路勇記號内掩人圖竊當塲拘住因之解案請究明府判責一百板 
[法廨停訊]  
　　昨爲法捕房發落之期因讞員陳大令别有要公飭丁咨照捕房暂停一期 
[法捕房案]  
　　周德盛住居西門外樹興里與夏姓同居去歲十月間周妻因事外出托夏照管是晚因失去皮箱三隻内儲衣飾値洋一千餘元報捕查緝近爲包探緝獲係夏之車夫王秀榮所竊將王拘送捕房供認各贜均在江灣家内昨日包探前往查吊贓物均被當去祇有布衣數件遂回滬據情禀復捕頭著吊到各贜後解堂訊究○法商永興洋行投本管領事署控集賢里某洋貨號定貨不出請爲提追讞員陳大令飭探將該號主某甲傳入捕房捕頭命押候轉送公堂訊究 
[美捕房案]  
　　僑居百老匯路西國飯店内之俄兵某甲不知因犯何事昨由六十六號西包探持駐滬俄總領事之牌票將甲拘入捕房並在甲之身伴搜出俄國鈔票銀洋二百餘元押候解請俄總領事訊究○前晚有法國人某丙因患病甚重倒臥百老匯路旁後經巡捕所見雇車送入捕房轉送公濟醫院醫治○本邑人王阿福去年因竊楊樹浦某紗廠内洋紗若干由包探拘獲送廨訊辦經中西官判押西牢一年前日王在押所患病醫治無效而斃捕頭令傳該圖地保查明有無屍屬在滬再核○前晚甬婦王張氏宋江氏至裹虹口某姓家行竊金銀首飾及珠寳等物由包探倪順泉查獲拘入捕房押候解辦 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[匯豐銀行告白]  
啓者本行收足資本洋一千萬元公積英金值洋一千萬元又銀洋七百萬元共合洋一千七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州德國漢口神户長崎意陸伊羅法國吕宋紐約檳榔晏貢西貢舊金山新加坡蘇拉巴啞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞光緒三十年七月二十日 
[浙江大票二彩誌喜]  
第三十七會浙江二彩由本號門庄售出鳳山門頭章君玉亭得十條葉君得八條柳君得二條第三十六會湖北六彩亦由本號門庄售出雖得主之鴻運亦小號之榮幸也本號專批各省大票收兌紅票兼售各種藥水蠟丸馳名藥酒如蒙　函購原班回音　杭州鼓樓前廣揚聲謹啓 
[横濵正金銀行上海分行新行鈔票洋圓]  
本總行創自横濱一千八百八十年資本金洋二千四百萬圓公積金洋九百五十二萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准　本國政府允行始于中歷十一月初二日起以便行旅經商之一助其外各埠專辦銀行應有一切交易無不克己招接存欵更竭誠實久蒙中國　達官易於通鉅賈交相稱贊本行格外精心研究接應　　　　惠顧現由總行刊到 
[新式存单以及相與徃來支解簿集]  
均用華文專備中國仕商樂取便捷曉　惠然顧臨者之用爲特布告仰祈　俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙　惠臨請至本會分行而訂可也　經理人長鋒郎謹白 
[廣濟公司正副彩票接辦六年　大憲詳批照登]  
本公司禀奉　江寗承宣布政使司布政使黄○轉詳禀該商等兼辦副票曾經禀奉前憲台批准隨同正票試辦在案今據禀請將正副票自來年三月起展辦六年等情復查該商等歴年繳欵尙屬無誤所請展限六年之處似可照准以期公私兩有裨益理合據情具文轉詳等因蒙南洋通商大臣兩江總督部堂周批如詳准令該商等接辦六年仰卽轉飭遵照仍由司將該商繳到厘洋分别正副兩票按季開報以備查考繳 
[廣濟公司江南義賑票正月廿九日開彩]  
第七十一會票已於本月廿五日九點半鐘在本公司如法開彩所有得彩號數經印有對號單分派以便核對其得彩之票祈携到本公司收銀可也第七十二會票已印出一萬張頭彩二萬元每張分爲十則每百張得彩十張有餘共得彩有一千餘號之多定期正月廿九日九點半鐘開彩本公司發出之票如有中式紅票憑票收兌此佈 
[廣濟公司江南義賑票新辦江南義賑副票]  
第十二會已於本月廿三日開彩所有中式號碼經印有謝敎單分派以便核對其得彩之票祈携到本公司兌銀可也第十三會票定期二月初八日九點鐘開彩各寳號投票限至初五日下午八點鐘止截如遲不候此佈 
[上海老北門鳳翔浙江票三彩聲明]  
第三十七會浙江票十二月廿五開彩四千一百九十六號連上下附彩由本行門莊分條售出得主聲明延昌行梁君得八條遇山堂得二條虹口謝貴翁得十條共二十條合得洋一千元得主鴻福亦本行之幸也逐月批發各省彩票比衆克已函購原班回件本行開張月月大彩常臨欲得錦標請移玉步東吊橋堍第一家便是　鳳翔票行謹啓 
[侯官嚴又陵先生新譯孟德斯鳩法意]  
是書一名萬法精理成於一千七百四十八年爲十八世紀極有關係之著作所論自君主民主之異制與其形質精神敎育所因而殊兵刑財賦通商惠工風土禮俗獄訟宗敎凡自希臘羅馬以來各國所頒行之法典莫不著其所由而窮其結果罔羅閎富體大思精昔拿破侖軍中携書八種自隨而法意爲其　厥後爲法國造律遂成近世最善法典蓋是書聲價自此定以舊譯誤謬殊多而吾國朝野方言立憲行且大起宏規毫厘千里甚可憂懼幸邇者嚴幾道先生檢取原書重爲迻譯本館知海内諸公先覩爲快請援原富之例稿分二起陸續印行藉餉學界所冀於　國家自强圖治之方不無小補至於譯家能事無待本館贅一辭矣首次印行凡十五卷洋裝每册定價一元六角　　商務印書謹啓 
[裕興隆聲明已賣殘鞋]  
本東號於十五日夜被右鄰火災所累除焚去尙餘靴鞋甚多此貨略加修飾大半能遮購者眼目然己先被烈火烤蒸更遭水龍打透况屋頂焚去全屋皆漏又值十六夜大雨傾盆延至七日拍賣靴鞋内俱是麵醬做隴緞布紙其　骨裏受傷可知該保險行先商賣與小號定價極亷奈因小號始創三十餘年非同容易此貨雖有厚利小號非敢貪一時之利損三十餘年之聲名故絶意讓賣與他人聞此貨皆被同行買去今恐無恥之徒將殘貨來本號朦換持此登報聲明本號隨日賣賬與鞋内號數可查如帳上無號者槪不退換 
[老山人參出售]  
茲有新到頂高人參大者每枝重四兩又二三兩以次者不一貴物奇重世所少見特登報聞凡　仕商欲購請至五馬路永豐利内益豐裕面議可也 
[廣德昌正色陳公烟]  
本號擇於元月十五日開張揀選頂陳公班加工監製頂舊公烟異香美味與别不同正清膏每元五錢福字膏每元六錢祿字膏每元七錢壽字膏每元八錢仕商賜顧格外放平外埠原班四件不悮上海虹口天潼路青雲里總弄對面　廣德昌啓 
[上海四川路茂和洋行]  
本行經理英德各國全球馳名頭等名廠機器軍裝鐵路輪艦紡紗織布各式引擎鍋爐造紙鑄銀銅洋元煉鋼開礦墾荒磨麵樁米榨油抴水救火鋸木印書刨床鑽床電燈各項機器新式軍械鎗炮一切皮帶器具材料均屬推陳出新精巧絶倫名目煩多不及細載兼辦鋼鐵紫銅五金雜貨進口名廠疋頭花色無不全備倘蒙官紳巨商賜顧請移玉趾至小行看樣面議無不格外比衆克已遷就以廣招徠特此佈聞 
 
 

Page 16

 
 
   
 
