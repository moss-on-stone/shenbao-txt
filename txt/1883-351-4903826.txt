# 1883 - 351 - 4903826

 

Page 1

 
 
[國朝别裁詩出售] [  點石齋主人啓] 　　 
　　長洲沈歸愚尚書乾隆時輯有國朝别裁詩行世風格近宗三唐遠祖漢魏洵具正法眼藏惟現所流傳者祇有紅序本久不復見今本　不惜重價購得黑序本之原板初印者用石印照相法縮成袖珍版樣而卷頁悉仍其舊至於筆畫之腴潤與原刻絲毫不爽每部計裝二套共十二本價洋一元六角十一月初二日出書售處仍遵曩例此布 
[本齋告白] [  點石齋主人啓]  
　　古今圖鬰集成早經購到惟日後開印就現在之屋舍機　均不敷用是以本齋於　近處新近　得　地將　另建印書館並信致外洋速　　器多　一挨屋宇造成機器運到立卽　工有願附股者務祈迅來預定此布 
[論日人阴華人在釜山開行事]  
　　中國自與各國通商以來中國之利益皆許各國均沾和約載之公法守之日本亦在此列初無歧視之意也美國有禁止華傭之事首違公法不特華人譏之卽西人亦莫不指摘之以爲不公然其情猶有可原也蓋美人先時地多空曠招工往墾不論遠近極意招徠華人之傭工食力者流闻其風而趨之若騖其後往者日益多曠地日益墾而　處土民之工作者遂致無人雇用而日見困瘁是不　華人而奪土人之利此土人之怨所由叢也然而旁人猶有議其非者若近日寓居　麗釜山之日人則其所行有可　者矣高麗向以閉關自守不與外國通往來惟白人之與高通商爲最先近來則頓攺舊規别開生面美國英國德國法國皆將陸續通聯設立海關共沾　益則是高麗目今通商各口岸如釜山仁川等處各國商賈皆將梯山航海至彼交易爲高麗大開商局一變其從前譾陋迂拘之氣象而况中國本爲高麗所崇奉恭順貢献歷有年所凡高國苟有大故中朝無不爲之經營謀畫必使其易危爲安卽如去年日人勢將搆釁高王不能主待幸賴中朝命將簡員前往排解得以立時底定高麗亂人不敢恣逞而日本之謀亦因而中止此在高人固莫不深　中朝之威德其視中國之人不啻如家人父子之親倘有携　資赴高國開張行棧大興貿易則高人必將欣喜之不暇而日人乃不顧禮義不辨時勢而竟逞其强横肆行禁阻若此豈禮也載夫現有中外一家東西互巿日人之經營於他處者或中國或泰西各國當無往蔑有設有一處通商大埠他國人皆得共沾利益而獨屏棄日人其肯甘心順受耶夫日本入之經營於外者固亦無甚大宗生意東洋貨物之出口者初無足輕車然就商局而論則不得謂之非商賈也卽日人之在上海者而論東洋三菱公司實爲最大其餘則寥寥焉其婦女之來滬上者無非開茶點之舖其實亦不過藉當罏以招客雖前經領事官禀請禁止而仍不能絶滬上日人之生意惟此項爲獨多此外則不過染色玩貨海味等類其小洋銀之流入者則由别項行使而來非專門有此生意也然日人寓居英法美三處租界賃屋開舖任所欲爲初不聞有英人法人美人唆諸本國領事强爲禁阻可知西人大公無我無非傎守萬國公法而不敢參以一己之私見日人何獨氣局褊淺至於如此夫高麗爲中國藩屬歷數百年於兹高麗凡有大事莫不聽命於中朝故美國與高立約先之以華人英德法諸國亦莫不皆然惟日人之與高麗立約因前此以兵力相脅使之不得有從高廷迫於不獲巳亦不及請命于中國若據理而論則日人之與高立約乃私約也中國以豁逹大度不責日人之强刦蕃封并不責高麗私許行成此皆中朝力持大體不肯出以刻覈故日人得以無事若中國而欲驅逐日人不令行商於高麗言之尙爲有名今是人反敢爲强兵壓主之計竟欲阻華人之　舖開行其將何說之辭且日人此舉正未之思耳高麗之爲中朝属國各國罔不知之日人出於無理而又有此妄作彼各國見中國素有德惠於高人日人猶欲肆其憑陵則其他之新與高立約者其德澤尙未及人日人更不知茖何蔑視竊恐因此生心而將以謹防日本則日本孤立無助豈能安然無事乎且高麗新近開埠其意亦必求商賈之輻輳店舖之林立庶足以見招徠之廣而有利益可沾中國之人前往高麗開張行棧則尤屬高人所喜今日本逞其私見而欲驅禁華人則不特中國不能無言各國不免懷忌卽高人尤所不悅日人先以兵威脅制高人而强與立約今豈又欲以脅制之計行之漢劉敬有言高帝之天下於馬上得之其能於馬上守之乎蓋逆取而順守之猶足以爲桑榆之收若取之旣逆而又將守之以逆吾恐積怨所叢變生肘腑將并其所取者而失人則其悔之也晚矣寄語日人親仁善隣國之寳也其三復此言也夫 
[諭旨恭錄]  
　　十月二十七日奉上諭李鴻奏永定河漫口合龍請開復各員處分並將出力員弁獎　一摺本年永定河南五工漫口經李鴻章派員會同骸河道等勘籌堵築分投搶辦大工璨己合龍要鴻章督率有方籌辦迅　所有前次應得處分着加恩卽行開復在事出力各員尙屬著有微勞自應量予獎叙補用道務關同知吳廷斌着開去同知本缺仍以道員歸本省儘先補用永定河道游智開三角淀通判李占春均着開復革戰留任處分單開之同知陳遐心等均着俟補知府後以道員　先補用同知劉篤慶着俟歸知府班後賞加三品銜同知張起鵬等均着賞戴花翎縣丞余壽昌着賞換花翖州判張紹良等均着賞戴藍翖通判惲秀孫等均着賞加四品銜知縣張振期着俟補缺後以直隷州知州用知縣馮壽松等均交部從優議叙都司鄭龍彪着賞加副將銜守備吳恩來着俟補都司後賞加三品銜縣丞吳宗麒着俟　知縣後以同知用縣丞李重華着以本班儘先補用巡檢王汝霖着俟補缺後以州眷用典史張光宇等均着賞加六品銜教職李世虬待均逢以本班儘先選用貢生吳之彥着以訓導不論雙單月遇缺前先卽選生員楊乃晉等均着以縣丞不論雙單月選用　生陳鏡心等均以巡憸不論雙單月遇缺儘先選用童生劉翥桐等均着以從九品不論雙單月遇缺卽選巳革主簿成邦典着開復原叅處分仍以原官歸本省補用並免繳捐復銀兩餘　照所議辦理該部知道單併發欽此同日奉上諭李鴻章奏神靈　應　頒匾額等語永定河南五工河神廟素著靈應此次十五號大工正在合龍之際西北風大作氷塊擁塞口門人力難施經在工各員詣廟虔禱風息冰融始得搶辦合龍實深寅感着南書房翰林恭書匾額一方交李鴻章祗領敬謹懸掛以答神庥欽此同日奉上諭内閣學士洪鈞奏請開缺省親一摺洪鈞着准其開缺欽此○二十八日奉旨吉和現在丁憂察唅爾都統着永德暫行署理欽此同 
 
 

Page 2

 
 
日太常寺題十一月二十三日冬至大祀天於圜丘奉旨遺魁斌恭代四從壇遣全佑果齊遜恩慶瑞興各分獻欽此 
[倫敦電音]  
　　本月初一日倫敦發來電音登諸字林西字報云德皇近發電信至日斯巴尼亚謝日廷相待德太子禮意優渥之意並云以後我兩人當永敦和好也 
[外洋消息]  
　　二十三日英都倫敦發來電音云爹利地理忌罅日報刊有電音言中朝駐法國欽使曾襲俟昨對法廷稱說若法軍前往攻北寗中國必不袖手旁觀以任怯人所爲法廷聞襲侯之言特卽移文往駐越南法國水師提督科烈着其迅速進兵不可遲緩焉○倫敦報謂現法廷在租倫處選有水師兵三隊每隊一百五十人計共四百五十人由哥理士運軍船載來東京與前時所調之水師兵一百五十名合爲一軍立兵總一員統管其師以資約束焉 
[海防信息]  
　　本月初一日報述越南之海東地方有華兵往攻法兵衆寡不敵幸有砲船相救一節此所謂華兵者不知係何處之兵兹閱杳港西字報言之較詳且其中尙有小誤而華兵則仍不言其由殆卽黑旗之兵耳據云是日法軍因聞有海盜竊發故發一小輪船名加刺賓前赴海東有管理海防海東之文員及隨從人俱乘該輪進發至則水淺岸高炮不能放而攻海東之兵計有二千餘法兵之守海東者約止有兵一百五十名其一百名守一砲臺去海東尙遠僅有五十人與之相拒攻者來勢洶湧縱火燒燬鎗彈密如急雨砲臺之兵亦不能相救正在危急之秋適有海防駛赴北寍之林司兵船聞鎗砲聲知海東事急攺轍趨救開砲遠擊攻者始却退查點法兵中死傷之數計越南士兵死者四人法兵傷者八人其中有四人受傷尤重刻下砲臺仍然固守而林司輪船亦泊該處以助聲援惟加剌賓小輪船則駛回海防其船身小孔甚多皆係爲槍彈所擊中者也法軍受傷人數内有一人前次曾受重傷甫經醫好今次又受傷四處足見其奮不顧身而其局運之蹇亦可慨矣並聞該文員亦略受微傷也又言海防地方近日法兵無多皆己前往河内而現在海防盜匪甚多出没不常故居於該處之西人頗覺驚惶不定也又云海防　紅河一帶地方盜蹤隠伏極多小輪船載貨往來時遭劫掠殊爲不便魯　麥魯輪船駛行之時亦幾爲盜所劫幸而獲免攻海東之兵亦皆與彼一黨倘法兵不以重兵埽除盜賊則爲患滋深十九日晚間忽聞槍聲亦係盜匪之所爲也二十四日又有信息云林司及料拍兩兵船均巳開往北寍法軍現於北寍與桑台相接一帶地方築成土墩以阻黑旗之呼應然尚未開兵不過悉心整備以待鏖戰也 
[法越軍信]  
　　海東戰事本館旣由西報譯出又接閱香港華字新聞大略雖同而較爲詳備爰再照錄以供衆覽據云十九日朝有稅關小輪船由海東到海防帶到郵筒言十八日有黑旗約二千餘圍攻海東城先是有加理邊砲船於前二日由海防載有巨礮及兵往海東欲勦海盜及海東被圍時礮船適在内河欲撃黑旂而兩岸之堤高於其船巨礮難以施放無從轟擊計海東駐防兵約一百五十人守城者僅　　國水師兵二十人及西貢士兵曁新募東京士兵各二十人餘皆留守炮臺當城被圍時守城之兵勢甚危急蓋黑旗用火燬其城廓且衆寡懸殊也守砲臺兵聞城被困屢欲赴救皆被擊回守城兵欲突圍而出亦被擊不果時有連土砲船由海防欲往北寗道經其地見城瀕於危卽燃砲向黑旂轟擊黑旂見援兵己至卽解圍而退城得保存守護之兵亦慶生還是役也守城越兵斃有四人法水師兵傷有八人中有四人所傷甚重恐有性命之虞法員馬基士亦幾爲彈丸所傷十九日下午四點鐘加理邊炮船載傷兵四人回海防醫理内有一兵於八月時在地林卑礮船當兵因與黑旗開仗曾被擊傷現方醫痊又爲所傷至黑旗傷斃多少則不得而知十九夜海防居民因聞黑旗攻海東深恐復攻海防甚形驚惶寢寐難安說者謂海防一區爲東京扼要之地今法兵駐守其地者甚少計殊左矣前者雖有兵一千二百至其地然隨卽往河内　守城之兵　有步兵一隊砲兵亦寥寥無幾且砲船亦無有駐其地者惟有地勒運軍船在此停泊然不能久駐海龍灣處雖　砲船數艘然相距甚遠恐亦無濟於事也現法廷與法國輪船公司租有窩路加輪船載運糗粮軍火前來越南己於十九早行抵海防矣海防海東紅河道現多萑苻出没共間法人若不早爲剿除將來小輪舶及無軍械之船恐不能假道其地矣十八日魯尼馬魯輪船駛入内河至距海防約五西里處見有海盜約四百之多聚於海濵十九晚聞有炮聲自海而來想必是海盜所施放者矣東京法官擬於西歴十二月一日將南定積榖拍賣海防積榖亦於十五日拍賣其章程每百担爲一單聞此等榖有自西歴五月積貯至今者乃舊榖也二十日信息謂海防居民於十九晚恐黑旗來攻以致驚惶後見並無攻耗民心稍爲安謐前報法兵往攻北寗兹聞並未往攻則前傳在北甯開仗之耗想必是子虚烏有之說矣現有步兵一隊至海防乃首營調至以資防籞者焉 
[法敗傳聞]  
　　風聞二十晚法人分兵三隊往攻黑旗黑旗亦秣馬厲兵出三軍以接戰兩軍旣遇鎗砲震天彈丸如雨鏖戰良久黑旗猝然僞敗而　置放火藥於途中法兵不知是計以爲黑旗敗北鼓勇追進詎黑旗號炮一放火箭齊施途中火藥盡被燃燒法兵不能退也盡爲火藥所焚全軍頓成灰燼云此乃得諸傳聞其確否俟查悉再爲續報○二十七日南灣輪　由海防帶有郵筒到香港據稱是處無甚新聞惟近日法人將其城堞大加修葺連士及理柯弼二炮船皆由海防啓行聞議往攻北寗陸路軍兵現亦各備行裝將往北甯攻黑旂矣 
[譯西報論中法事]  
　　昨日字林西字報著有論說言中法爭越一節頗覺諦當譯其大略以供衆覽其論曰前有傳言法人巳取北寗此 
說尙無實信然以意測之或者北甯果有可取之機亦未可定但中朝言法人如攻北甯則當與法構兵此殆僅托空言而巳如以越南爲中國之屬則法人攻越中國卽當與法開釁何待於北甯今法兵己進北甯而中國並無舉動且北甯有華兵在皮而不與法國相戰是可異焉鄙意以爲法人攻越而中法兩國初無失和之意法公使仍駐華華欽使仍駐法絶無𪗗齬也前者寳公使議將越南地界分劃中國亦以爲可而法人不允遽將寳　召回目下則法人卽欲允其分界之議而華人未必從矣兹姑勿論分界與否但就目前進攻北寍之法　而言亦未爲善策卽使法兵得入北寗而中國必將發重兵自外圍之彼時法兵坐困其中外援不能遽逹勢必如魚遊釜中無可逃避故前者電音言法兵部人臣宣言有衆六千可資征調照時勢而論此六千兵當卽抵東京方足濟事至於法國近來與各國皆未能輯睦卽民間亦未願有兵禍民與官頗未能和洽民不樂戰則官無所助卽欲强之使戰終無所成將何以勝觀現在中法兩國舉動並非鄭重其事不啻博者之彼此逞具詐力以求勝倘法必欲與中國爲仇則必另作籌謀斷難視同兒戲竊恐法人未必能以重兵東來與中國大决勝負也現在英人將出爲勸和則將來或仍當言歸於好耳 
[粤東近信]  
　　香港西字報云近來粤東籌備海防頗屬認真傅聞該省大吏諭令粤省西偏之梨　捐納銀洋以供　需梨園子弟因在南海縣衙門具禀謂生計艱難無力輸捐云云按粤省不乏富商巨賈當　海防吃緊之時自必踴躍輸將以供軍實何待梨園之擢助不知該報何所據而云然也 
[英使赴津]  
　　英公使巴君赴高麗曾列前報兹悉巴君抵高訂立新約後卽於本月初一日至烟台再由烟台乘輪赴天津云 
[朝鮮瑣述]  
　　陳苃南觀察欲華商在漢江一帶設立碼頭恐在仁川與日本人混雜致生事端嗣因高王謂不如在仁川爲便其地叚儘 
 
 

Page 3

 
 
可選　觀祭謂　同華商前去察看再定云○馬相伯中翰於九月念九日到高麗盖爲德英兩國立約事也○德英使臣均抵朝鮮其稅則各事尙無定議○十月初一日五更雷發數聲高國人以爲災異○高人得科第者賀客俱登門以筆塗新貴之面五色斑斕　鬼紗　上插二長雉屬沿街拜客以彩畵　者爲榮從人則前呼後擁鼓樂導之如儺禮亦可怪也○字帋不敬惜徧地皆是或抛棄於厠吳筱軒軍門特飭印惜字文施送通衢曲巷徧懸竹籠木匣勸高人見有字紙卽投入其中又置紙爐雇人收取焚化現在高人亦頗有感悟者○官俸甚薄每月只發米豆及紙張等物按其品　大小而等差之國例森嚴犯法者少惟衙役營兵横行巿上氣燄甚熾見民間有物出售可任意攖取無敢觸其鋒口糧式微一人且不足餬口贍家更不及其勢使然也役之子仍爲役兵之子仍爲兵泥古不化宜共百弊叢生也○箕子後裔均姓單于在平安道居住箕子墓亦在平安道墓前一石碑有箕子墓三字聞道光年間經日人燬斷土人以鐵補之今巍然尚存惟西面護以石墻㮼印頗不易云 
[貿絲折閱]  
　　阜康雪記號因近年來積絲太多以致成本不能周轉將號停歇但昨　其所積之絲月前先以二千包　與怡和又六千包七千包分兩次賣與天祥故日内絲巳賣完銀根或可稍寛惟價銀恐須陸續收囘一時未能悉數到手至該絲急切出售想亦未必有善價也惜哉 
[官眷進署]  
　　前英會審員陳太守鶯遷等情己列昨報兹悉新任黄太守之官眷擇於明日進署云 
[新添包探]  
　　虹口捕房新添西包探一名亦係外洋新到者前日在街查訪向來舖户存儲火油不行逾十箱該包探查至黄萬須京貨舖存油甚多有逾規例卽將門牌號數抄去未識如何辦理耳 
[賭錢斃命]  
　　前經虹口捕房華捕查出粤人聚賭之處禀明捕頭派中西捕往拿時有一人跳窓跌傷舁送同仁醫院治等因曾列本報昨據富捕頭　英公堂稱跳窗跌傷之粤人朱阿和送在醫院經醫行騐明跌落脚骱且素有腹痛之病醫治無效而死現有親屬前來自願備　成殮等語黄太守遂諭該處地保投報上海縣備案 
[英界公堂瑣案]  
　　過輝林稱在天泰公茶葉舖爲夥前夜七點鐘時到新閘茶館内收得帳洋十五元回過坭城橋突遇素不相識之倪阿掌及倪之同伴拖我至一天仙茶舘附近之小屋内先被搜去洋十五元繼被私行吊打逼我出立票洋二百元我一時無奈向懇减立票洋三十五元另邀吉慶樓茶舘主劉福松到來作保始得放我回鋪將情告知鋪主報捕拘倪且被吊之繩痕拉落之頭髮均可請騐倪阿掌卽倪阿紀供爲香店生理前夜回家見過輝林與我妻同坐床沿調笑爲此扭住先將妻氏弔打究出姦情故將過痛打着立不再前來之據吉慶樓茶館主劉福松亦上堂供前夜有人來喚我言茶　舖　過輝林有要事嘱我前往及去見過尙被吊在屋内令我作保始肯放下過立票洋三十五元分爲三帋確係我作保立名惟據倪稱是捉姦過又稱並無姦情實被拖至小屋刑逼立據太守謂是否姦情姑置不究惟倪阿紀擅用私刑吊打情殊可惡判責百板枷號一月過立之據作爲廢紙○華捕稱昨見十四五歲之大倉人在路啼哭送案請爲安　旋據秦永福供太倉東門外木楊寺人家中有父母及弟兄三人皆耕田度日父卽秦少堂北因被母責打不敢回家來滬欲尋親戚又不知其住處黄太守飭　送秦永福至棲　公所暫行留養俟伊父投案　領○包探徐少亭稱緝獲積竊鄭阿須混號小杭州搜出時辰表洋烟筒水烟筒及押票吊到衣服查明是王春紀余錦榮兩家所失之贓王係在三馬路口之洋貨店内當報失銀洋三十二元今問鄭知將洋購辦衣服時辰表外餘均用去至余姓失竊衣物各件值價七十八元今祗起到洋烟筒衣服等缺物尚多王余兩失主各訴前因該竊犯鄭阿須不認行竊　太守商之談繙譯判鄭管押一年贓交失主分别認領○包探康阿須稱蘇人周春山闖入麥加利洋行預備鎖匙開進帳房行竊洋布藏在　畔被行夥撞見搜出原贓父捕送案汪芳之供稱在麥加利洋行經管銀洋昨夜帳房門巳經鎖閉詎有前在老行裏做過夥計之周春山開進帳房竊藏洋布等語包探又稱周到捕房時又在其身畔搜出許多押票尙未查明是否贓物周供實因失業窮迫致圖行竊至票皆我自己所押之衣物並無竊贓黄太守飭將人贓交捕帶回俟查明押票有無竊贓再　核辦 
[照錄潘君振聲十月十八日山東濟陽縣來函]  
　　十二日曾發一書想早逹到邇維籌祉賢勞蒼生蒙福爲慰表於十二日下鄉查看濟陽西南鄉各莊一片汪洋猶同澤國房屋盡行倒塌飢民多食柳葉菜根和以麩皮面有菜色老弱者均欲倒斃表亦知南　不易加以直賑須賑　欵　有窮時但目擊情形不忍不爲將伯之呼兹將糠粃柳葉災民所食者一一封呈台覽務祈於珍錯雜陳賓朋滿座之時代爲轉呈公鑒此間巳兩年顆粒無收卽田多之家號稱富户所食亦卽此品况　貧民卽七百文糠皮一斗亦不易到口也所望諸君子不惜苦口廣爲說項南中不乏樂善好施之土如能大發婆心　施援救俾災民過此殘冬便可再吃青草樹葉度過春荒再望新熟是爲至懇佑翁以欵　不濟移賑直隷　 
表自顴何人安能獨任東賑但覩此灾黎寳難恝置欲去則心難遽捨欲留則欸巳無餘頗覺進退維容倘有續欵之來務祈迅賜電示表自當勉爲效力倘賑欵就此中止亦望卽行電示以便回京再施子英兄到此後目擊情形亦難舍去但少欽老伯曾催赴直務乞速與少欽老伯或子兄令叔速商留辦冬賑　佑翁旣赴直賑子英兄專顧冬賑弟亦追隨其聞可以兩全義舉千乞與少欽老伯商定函止子兄之行千萬千萬敬請善安[  弟潘民表頓首]  
[照錄嚴君佑之十一月初三日天津電報]  
　　蘇申揚鎭及各省善士鑒今抵津苕公住文安匯欵萬二五據楊少翁云内有解苕翁二千五霖擬　寳抵欵少不能開辦求速續籌并卽電復霖○鎭揚蘇申回電佑翁電悉匯交苕翁湘一萬雨衣二千續款現無把握當竭力想法請轉致苕翁前托紫電局兩次匯上佑翁萬兩尊處二千五如紫局劃收支應局之五千尙未領到務祈代爲設法挪墊至禱初三日 
　附啓者須直山東待賑甚急敝處擬於卽日續解捐欵如有善士　助務祈從速爲禱[  上陳家木槗賑所同人附啓]  
[樂善可風]  
　　客有自鎭江來者述及電局振務情形有足風世者江寗賈敬之明府山東世家也歴膺大邑素著循聲接電局募振書卽請江甯紳董勸募振捐誠誠懇懇一片誼關桑梓之心形於辭色聞者傷心聽者酸鼻紳董以明府痌懷在抱雅意拳拳均皆慨然俯允設法籌捐　 
月前共募振洋三千五百餘元匯寄電局轉解山東値此時艱振事巳成强弩殷非明府平日愛民如子安奶集此钜捐一路福　當爲金陵人士慶也前聞上元楊明府元和馬明府一籌直振義重畿疆一募浙捐誼殷梓里是皆良有司也災民焦有豸乎敢誌數語以廣善緣 
[感事詩四首]  
　　聖德被遐裔南交草木知如何周玁狁識漢旌旂觀變紆籌策頻年議出師未能窺户　端賴固藩籬寄寓甚養虎安危未可知禍因唇齒共力　爪牙資羞與智高伍甯傾阮氏基差强人意事軍次海南時 
勝算澡能必飛芻計巳窮何難摧戰艦一炬走西戎樞府疑天上何知草莽臣運謀不自意破敵始能神外患徒爲爾中原大有人王師昭義問傳檄定交真[  平陵蔡錫齡籠九甫]  
 
 

Page 4

 
 
[前題]  
　　角聲吹老百蠻天水戰虚修下瀨船阮籍途窮躭酒日虞卿頭白著書年士多慷慨難爲用鬼見椰愉信可　是好男兒死邊塞不須仰屋嘆無田[  平陵蔡錫齡寵九甫]  
[有酒]  
　　休將成敗論英雄雲不從龍虎嘯風有酒且拚長夜飲窮途不在醉鄉中[  平陵蔡錫齡寵九甫]  
[齊子冶丈輓詩]  
　　大雅日淪替斯人見典型身當名士厄秋隕少微星蹤跡疎奔直飢寒汨性　五年雙屐齒不印　苔青憶昔與君别相思　地秋西風吹客夢明月滿揚州訪古曾騎鶴行歌且飯牛後先還海上携手話前遊晚景信逢吉何期感壞梁五朝　樂老一代魯靈光道義無生死謂章失伯干臨風奠尊酒未抵涙千行[  平陵蔡錫齡寵九甫]  
[接錄上海陳家木橋金州礦務局内順直山東等處賑捐分所經收十月廿九三十日第廿五單]  
　　毗陵天遠堂沙平銀二兩○安溸軒十員怡愼堂三元沙雲亭陳六峰鄭愼新陳省蘭甘啓宇金寶豐金祥泰聶梓庭八户各一元以上十户怡春荼棧經募合共廿元○金陵迎凉閣主人四元沈錦仁經募六户共六元太倉知足子十元德大益布號節省冬至席費七元以上廿九日○馬玉亭五元○延陵存仁氏鍾山書舍汪各六元榮陽繼承堂榮陽仁德堂各四元裕德堂二南堂各二元無名氏無名氏各一元以上八户杭州巨大同經尊由阜康荘交來洋念六元○牛奶公司馬卓堂經募五十户共洋念元小洋七十三角五分○以上廿六日起第廿五單共收規元四千另廿八兩一錢八分三厘洋八百七十五圓合規元六百三十兩六錢五分六厘錢廿七千零六十六文合規元十八兩四分四厘爐坯洋七元銅洋廿二元　見元六兩一錢四共合元四千六百八十二兩九錢八分三厘新棉衣十件○補付解紹興賑洋五百圓揚州賑洋五百元鎭江賑洋五百元三共計洋一千五百元合規元一千另八十四兩五錢又解添做棉衣欵規元五百四十三兩三錢八分四厘○付解沙州棉衣二千件 
[接錄上海陳家木橋金州礦務局内順直山東等處賑捐分所經收十一月初二日第廿六單]  
　　盛公舘二十元張石君十元衞鍾駿爲母張恭人冥誕曾許十元○雪鴻社第三次書畫潤壽萱室主人洋八角藝蘭生五角始平生四角伴梅山人飯顆山樵西冷漁子隴西生四户各一角白下詞人二角得觀生錢五百六十文本社魯膏藥提欵錢二百文合共洋三圓錢七十七文○　西無名氏求病愈五元求賜安順二元○如臯當同事各捐薪水半月共洋廿八元○吉安堂求子病痊愈愿五元吉安堂爲子病愈完愿二元 
[寗波電報分局第三批代收赈捐棉衣有數目登后]  
　　餘慶堂方助棉衣二百件承啓堂楊一百件易安堂王一百件積善堂陳五十件崇本堂姜五十件歸厚堂盛一百件 
[上海北巿盆湯衖絲業會舘主施少欽經收順直山東江浙等處十一月初三日第一百二十一次赈捐清單]  
　　務本氏由沈朗甫交來五十元蟠松石室十四元隠名氏由徽州籍程鳳山來十元拾遺代賑六元錢九十文賈董氏移超度故女經資二元退安氏一元隠名氏徐公舘二户由蘇州寄城南太原仲子交來各一元○白沙小吏俞節省亡荆喪費經資移助三十元趙詒榖四元柯愼德二元張敦倫蘆中寒士張鼎泰三户各一元盧妇居半元張恆泰鼎順丁學　正大行元和行洪逹記六户錢各四百文俞松卿養吾　史簡香埽石居周同興五户各三百文唐敦善耿洽須張耀　沈德泰張行恕郭大有彬雅堂順德潘雪塘元豐徐老寳十一户各二百文以上廿九户由平湖白沙司俞曁紳士柯少春諸君經募寄協大局來合共洋四十五元郭少泉助親筆書畫白紙七言對四副白　蘭石屏四張俟銷再登合併聲明 
[二洋涇橋怡順昌二馬路祥順公謙祥益瑞林祥代收第五十一次清單]  
　　華記洋行助規元四十二兩四錢七分同祥洋行四十九兩一錢七分太平洋行七十七兩五錢五分天福洋行十兩零一錢六分無名氏十七兩六錢一分四厘以上五户由福州招商局唐培香翁經募來○韋艇氏由久大莊來洋八元○求妻子外恙速愈先繳愿洋一元山東募賑滬局 
[蘇省撫轅抄]  
　　十一月初一日府經歴凌以壇禀知辭奉臬憲委赴江北緝捕差府知事錢炳霞松江緝捕回從九應寳琮禀知辭分太倉差遣分發江蘇試用巡檢蔡濟慶浙江人禀到○初二日提舉銜改發江蘇儘先補用通判劉寳仁河南人禀到候補縣李超瓊禀知辭奉藩憲札委探滇省二批京銅差何錫之服閣禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[九年十月念一日京朝全錄]  
宫門抄○上諭二道錄前○缺單○湘學政曹奏恭報歲試完竣情形摺○直督李奏　　須直賑相請照案添收貢監生片　又奏請飭另籌經費片○又奏請獎叙摺○又奏請仍照原保給獎片○又奏請旌獎片○十月二十一日兵部太常寺太僕寺八旂兩翼値日無引見○澂貝勒假滿請安○廣東按察使沈　經請訓○莊王請假五日○明安請　十日○召　軍機沈鎔經○○光緒九年十月分缺單主事户部江西司俞　治勒休道江西鹽法王嵩齡升陜西分巡鳳邠鹽法堂瑛革知府湖北安陸李慶霖降知縣廣東河源吳徴鰲福建　安徐士俊　南新蔡書端俱丁湖北京山沈　標　吏目廣東嘉應黄紀萬故甘肅涇州魯開第革湖南茶陵汪　敏廻避　檢　東南雄馬珍逾　典史福建歸化秦　調○○湖南學政　林院修撰臣曹鴻勛跪奏爲恭報長寳衡永郴桂四府二州歲試完竣情形仰祈聖　事竊臣　　留　學政於去歲千二月安初八日出棚先試寳　次及永州桂陽郴州衡州本年七月初一日回省接試長沙兹於八月二十八日蔵事各屬文風去年業經陳報此次接辦歲試長寳衡佳卷尤多永郴桂三屬亦有起色惟新寗城步酃縣永明　華藍山桂陽桂東童　稍遜　悉心校閱文　明須之卷亦尚足額至應試人數長沙湘鄉邵陽衡陽清泉衡山零陵祁陽杜陽州等處多者逾三千人少亦二千餘人安化新寗城步安仁酃縣永明江華新出監武　山嘉禾宜　興甯桂陽桂康等處自八九百以及二三百有等具餘大率一千百餘名　每試一棚仍終日在堂　率値　　宫周歴巡察生童俱能属守塲規極爲安靜武童考試積弊　深經臣嚴飭各學教官愼選　保認真稽查並先期　切　諭俾知利害凡　名頂替或臨塲不到或經教官　保於塲外查明扣阴冒濫之風從此大息各屬武風以安永之新化　陽爲優長屬之益陽　陵衡屬之常寗次之郴桂兩屬亦尙有可觀　於下學發落之日文則朂以敦品讀書武則諭以安分守禮並飭各學教官平日加意訓迪舉　月課俾資　就以期侔副聖朝作育人才至意臣現擬十月初旬　省按試岳州以及豐州常德等處謹先將歲試長寳衡永郴桂四府二州各情形稽摺具奉再臣經過地方雨暘時若民情安謐　以仰慰宸厪合併陳明伏乞皇太后皇上聖鑒謹奏軍機在臣奉旨知道了欽此○○李鴻章片再須直各属今年大水爲災秋禾多被淹没　屋坍　不少並有損傷之處小民困苦情形業經臣與府尹臣節次陳奏现己節交冬令高處水漸涸退　區仍一片汪洋轉瞬冰凝春麥亦難補種窮黎飢寒交迫爲日甚長核計奉撥銀兩所短甚钜各庫萬分支絀　難多籌他省亦多偏災挹注有限不得不設片勸捐稍資接濟惟從　晋賑捐輸係照例銀减成折收尙　踴躍近己停捐實官只有處銜封典兩項且須收足十成例銀以致捐生裏足來源　竭部片雖議推廣報捐升銜頂戴但銀　動　千餘金及八九千金　大有力者不辦恐於賑需無所裨助查山東賑捐於銜封之外己經部議准照常例十成實銀收捐貢監生兩項此兩項銀數較少而由俊秀　擝者較多若竭力招徠或再湊集成數畿疆災廣有重待賑户口及以工代恤之處極多　東省情形尤甚應請援照山東辦法詔按現行常例十成　銀一體准捐貢監生將履歴請册隨時緒次分咨部監迅速發照俟賑務告竣奏明停止如此辦理庶多收一分捐輸卽以全活若干民命災區稍資補救亦與現行例章並無窒得據籌賑局司道具　前來相應仰懇天恩俯准照　辦以裨賑需所有順直賑捐請照案添收貢監生緣由理合附片諫請伏乞聖鑒訓示勅部立案謹奏車機大臣奉旨看照所請該部知道欽此○○李鴻章片一再准户部咨開議覆御史張人駿奏請整頓五城捕務添撥經賀並據五城片商擬於直隷洋藥稅項下每处添撥銀六千兩自應照數撥給等因當經轉飭津海關道籌辦兹據該關道周馥詳稱津關經徴洋藥稅向係按結　入洋稅招商局稅併算以四成撥充機器局經費其餘六成除去稅務司薪水等項應支發天津　防練兵月餉從前洋藥進口較多稅收較旺近年逐漸遞減大非昔比而機器局因各省防軍領用子藥日多需費其钜除四成稅外每月須添領部庫銀一萬兩　　急需仍形短絀至練兵月餉本係計口授食尢應按月給領方免飢潰之虞近以六成稅項不足須截　運庫額解　餉數萬　稍資接濟　該關稅不敷本處要用之寳情　因京城籌辦平糶會　部議提洋藥稅等欵己詳細陳請　撥今五城經費　以爲常但能設法匀籌無如稅收入不敷出向　應發之項迭有短欠實屬無從分撥推有瀝請奏明由部　撥等情前來臣查該關洋藥稅係專供機器局經費及海防　兵月餉皆關重要近因收敷遞减用項較煩尙須部庫及省餉接濟據稱入不敷出無從撥解五城緝捕經費確係實情直隷著名貧瘠又値災　　仍各庫羅掘巳空異常支絀此項常年經費委難設法相應仰懇天恩准勅部另行籌撥以示體　而免貽誤伏乞聖鑒訓　謹附片具奏軍機大臣奉旨户部議奏欽此○○前大學士署直隷總督一等伯臣李鴻章跪奏爲查明光緒九年天溲辦理海速出力員弁照章酌擬獎叙繕單恭摺仰祈聖鑒專竊查江浙海運全漕自同治十三年南省徑行起剝運通直隷應辦事宜經臣會同倉塲侍郎核議意程奏淮所有律通委員及江浙糧道借調直省各員分歸津通兩處核且勞績奏保每處以六十五員爲度　經循辦在　兹據署天津道劉樹堂　稱光純九年辦理江浙海運漕　由津派委及江浙借調直省名員均　勤愼將事妥速無誤自　　章給獎計共請獎文武員弁書吏六十五員名核與定　無浮具詳前來臣覆核無異除其次出力各員酌給外獎外所有擬保員名謹繕清單　呈御覽仰懇天恩俯准勅部給獎以示鼓勵　向　　運事竣應將督辦　員另行請獎本屇係前署天冿　二品頂戴候補道劉樹堂督辦認真擬　勅部從優議叙理合恭　具陳伏乞皇太后皇上聖鑒訓不謹奏　機大臣奉旨該部議奏單片併發欽此○○李鴻章片再前署督臣張樹聲奏保光緒八年辦理海運出力各員内有直隷州用懷來縣知縣何承緒請俟補直　州　州後以知府用鹽運使銜道員用侯補知府萬年豐請俟補知府離任歸道員後加三活銜知縣用候補縣丞孫傳煥藍步青知縣用試用縣丞陳元勲均　俟補缺離任歸知縣班後加同頟銜四品銜保歸同知直隷州黄建笎請補同知直隷州知州後以知府用在用同知題補寗津縣知縣徐爾泰請俟　同知後以知府用吏部以何承緒萬年豐孫傳煥藍步青陳元勲名於何案保舉直隷州用道員用知縣　何年月日奉旨應查明覆奏黄律笎係直隷試用通判非候補同知直隷州徐爾泰准補寍津縣日期係在保案之後應均另核請獎等因當經轉行遵照兹　前署天津道劉　堂詳稱查保承緒直隷州用陳元　千縣用各　案均係光諸五年海運案内保獎奉部議覆於是年十一月二十日奉旨萬年豐道員用升案係於同治十二年海運案内保獎奉部議覆於光緒二年四月初五日奉旨孫　煥知縣用　案係於光緒七年海運　内保奏奉部議覆於光緒　八年二月初一日奉旨藍步青知縣用　案係委辦山西振運案内經山西奏保奉部議覆於光緒六年七月初日奉旨黄建笎前由直隷試用通判於上年緩護朝鮮案内保奏免補本　以同知直隷州知州仍留原省候補　通判班次己斷等情具詳前桫臣覆核無異所有何承緒萬年豐孫傳煥監步青陳元勲黄建笎等六員均請仍照原保給獎徐爾泰請攺俟離任　同頟後加知府銜理合紨片具陳伏乞聖鑒勅部核覆謹奏軍棧大臣奉旨覽欽此○○李鴻章片再廣東香山縣人花翎二品銜分省遇缺補用道陳樹棠遵其故母一品命婦陳李氏遺命捐助直賑棉衣一千四百件又香山縣人花翎道銜選用知府譚賡堯遵其故母四品命婦譚楊氏遺命捐助棉衣一千四百件均合銀一千四百兩飭據籌賑局照數騐收卽分撥災區散放查士民捐银千兩以上者例准奏請建坊今陳樹棠譚賡堯因直省被災窮民飢寒交迫各遵其母遺命捐助棉衣均合銀一千四百兩洵堪嘉尙核與建坊之例相符應請旨准將陳樹棠故母一品命婦陳李氏　賡堯故母四品命婦譚楊氏均於本籍照例建坊給與樂善好施字樣以昭旌獎理合附片具陳伏乞聖鑒訓示謹奏軍機大臣奉旨着照所請該部知道欽此 
 
