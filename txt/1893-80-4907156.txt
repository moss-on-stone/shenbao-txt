# 1893 - 80 - 4907156

 

Page 1

 
 
[新日徐霞客游記告成] [  圖書集成局啓]  
　　是舊爲明徐宏祖撰宏祖江陰人霞客其號也少負奇氣喜出游游則必作日記以志鴻泥初時游吳游越游閩轓游湘楚直至燕蜀冀豫齊魯滇黔游畢復尋金沙江從瀾滄北探星宿海面還共成書十册不特搜奇志怪　之足候耳目一新抑且於地志山經多所考證洵足補方輿之紀載爲　學之津梁也兵燹屢遭民間罕有善本本局覔得楊名時所重加編訂者亟付手民排印以廣流傳紙墨務取精良裝潢尤爲雅飭刻巳告蕆分裝入册核定碼洋六角諸君子有縣耽游趣者請移玉至三馬路申報館帳房及各處申昌書室或經售申報處購取可也 
[論中國産土之多]  
　　鶯粟花一名虞美人色紅而潤有淡紅與黄者而嬌艷則一也花有單葉千葉之分而其質性相彷也自外洋以鶯粟之漿製而爲土西語謂之鴉片運入中國稱爲洋藥而中國人之受其害者遂不知凡幾中國之人初不知鴉片爲鶯粟之所成也久之而有知其法者乃亦仿其意而種之取其漿以製土試之其味雖不及大土之佳而亦足以過癮較之小土有過之無不及說者謂大土之製於鶯粟漿中另加藥物有云加入信末者試於煎膏時以冷水沃之將膏傾出則鍋底必有一層白屑卽信也每鍋可以傾見七次則去之盡矣此白屑有謂卽係戒烟之白藥粉是否則不敢信有謂加入牛羊之骨者蓋外洋製燐必用牛羊等骨果如所言則是土中有燐也要皆不敢必也第大土之味與小土有間中國所産之土更有問顧雖有間苟足以過癮卽可以代大土之用况大土價貴土漿價廉吸烟之人厥性多吝嗇未有肯舍賤而取貴者彼其必取大土者恐本地土漿之不能過癮故也而近年以來英國亦明知大土爲害人之物故聯爲禁烟之會顧彼之所爲禁烟者非但禁本國之不以鴉片運販於中國必先令中國人禁種鶯粟謂中國先絶其烟種而外洋亦無運來如此而後可以斷其株而中國之人多有誤會其意謂爲禁烟會中之人實與於販烟之人之甚者先令中國禁種鶯粟則外洋之土可以獨擅其利而其價且可繼長增高也中國之人具此卓識故不聽他人之淆惑而毅然種之近來愈種愈廣如前報所登安慶友人述及皖土暢銷一事謂皖中邇來爭尙西土西土者淮徐之産也謂其濃郁芬馥可敵廣土廣土卽大土也去年淮徐一帶適遭歉收無貨可運而皖北出産甚豐大可接濟於是各商遂以本省所産爲大宗其時每百兩價銀僅十一兩有奇論者已目爲昻貴詎知此後加增不已迨歲暮巳增至十七兩左右蓋因銷路暢旺來源不繼也新年開巿以後各家存貨尤少匝月間又增至十八兩二三錢業此者操奇計贏所獲甚厚故接踵而起者復有數家利之所在無怪人爭趨之也更有宜昌郵簡云宜昌一府所出烟土以巴東縣之橋土爲最佳然橋土只龔家橋一帶地方出産無多每年多被該處吸户收去各商無從購買其價每百兩値銀二十兩左右長楊長樂所出之土名玉米漿亦稱佳品尙不及橋土每百兩約値銀十八九兩興山縣所出之土名百花烟又遜於玉米漿每百兩約値銀十五七兩他處出産旣少貨亦不佳現在民間專尙川土川土以開縣所産爲最佳每百兩約値銀十八九兩馬王坪之老蒼土較開縣所産爲更佳每百兩可値二十兩左右酆都縣所出之鄷都土則每百兩不過値價十五六兩近日土價雖甚昻貴而吸户若不甚惜費爭相購取較之米糧尤爲大宗卽此兩處觀之産土之區其利亦溥矣况此外各處如雲貴所出則總名之曰南土山陜所出則總名之曰西土浙江之台州則有台漿象山則有象漿江蘇之碭山則有碭山土其餘出土之地不勝枚舉土之名目價値更不可以更僕數故吾嘗謂中國此時之吸食鴉片必將使之如吸淡巴菰而後已淡巴菰當明之叔季其禁亦厲厥後禁者自禁吸者自吸而烟葉各處皆有遍地可種其價亦漸减遂至於無人不吸而向之所謂癮者轉不足爲病焉鴉片之癮近來已漸覺可支若出土之地愈多吸食之人愈衆力亦愈薄味亦愈淡其勢必將與淡巴菰等惟是吸此者究非所以養人如菽粟之不可省者也故國家於此可以大增土稅卽不必再增於外來之洋藥但就本地所出之土藥而榷之增之其數正不菲矣夫外洋每謂中國不自禁種烟故不能禁外來之烟今若增重土藥之稅則亦不禁之禁彼種烟者若懼稅重則必舍而之他則是我中國已自禁種烟也若增稅而種者如故輸將不吝則必然獲利甚豐國家亦何妨藉此以助軍餉誠所謂一舉而數善備也已吾曾言及中國可以裁去厘捐專抽烟酒之稅其數有盈無絀今若增重土藥之稅則匯而計之厥欵亦殊不少有此一項則厚於此者可薄於彼由此而裁厘局以甦民困天下之人有不　軒鼓舞也哉 
[本館接奉電音]  
　　昨由京友電傳諭旨三道敬謹譯登○二月初八日奉上諭殺虎口監督恩浩奏差滿回京齎交盈餘銀兩一摺所得盈餘等項銀一萬六千六十二兩零均交廣儲司恩浩著毋庸賞給該衙門知道欽此同日奉上諭長庚等奏領隊大臣因病出缺一摺副都統銜察哈爾領隊大臣恒明到任以來辦理地方事宜克盡厥職兹聞溘逝軫惜硃深加恩著照副都統例賜卹任内一切處分悉子開復應得卹典該衙門察例具奏欽此同日奉旨察哈爾領隊大臣著春滿調補英裕著賞給副都統銜作爲額魯特領隊大臣欽此 
[皇洲鶯轉]  
　　正月十九日十二點鐘逾三十五分時皇上乘轎出德昌門先抵時應宫雨神前拈香後復折向東至垂花門外下轎步入武成殿御前王大臣侍衞隨入一點鐘時駕由武成殿至紫光閣玻璃黄幄内升寳座 
賜蒙古王貝勒貝子公等及朝鮮使臣筵宴照例分列兩翼席各五行菓殺點饌高擺桌上皇上進婬茶奶酒畢蒙古王公等入座並賜婬茶奶酒各就座次叩頭跪飲欽點布庫侍衞崇山等十人當塲貫跤勝者賞以綢縀酒食並看該營官兵騙馬騙駝各技曁精捷營官兵馬戲花箭回子營官兵唱回回曲爬竿踩繩戲法等玩藝樂部音律處官兵演唱蒙古曲跑馬城扯花線金斗人諸技畢燃放花盒火繖蒙古王公等出座謝恩循例陛辭回各游牧皇上啓鑾至武成殿稍坐乘轎還瀛臺諸蒙古王公等亦散維時報時鐘已交四點二刻矣○厢藍旗恩護軍統領普交諭本年舉行兵丁軍政之期著派章京貴善富倫布桂山福錕空花翎慶山松林護軍校普善崇錦文廣吉祥榮貴忠祥等辦理軍政事件其應備正副搯册仍由七個申剌檔色護軍校等自行造備此交○吏部爲知照事所有揀補内閣漢侍讀學士一缺本部於正月二十四日帶領引見相應知照都察院轉傳前經貴院保送禮科掌印給事中貴賢兵科掌印給事中方汝紹工科掌印給事中張廷燎刑科給事中唐椿森掌四川道監察御史余聯沅掌京畿道監察御史徐兆豐掌陜西道監察御史林燦垣掌湖廣道監察御史吳光奎掌河南道監察御史趙時俊京畿道監察御史徐樹鈞掌貴州道監 
 
 

Page 2

 
 
察御史林啓掌廣東道監察御史馮金鑑等十二員穿天青褂備帶補褂並佩帶對子荷包手巾於是日五鼓赴西苑門外六項公所吏部公所内書到聽候排班帶領引見萬勿遲延因用印不及先行白片○廂白旗滿洲希副都統隆阿近患痰喘延醫調治藥餌無功延至正月十七日丑刻跨鶴西歸由公子備具棺衾親視含殮擬於宅第停柩二十七日延集番僧唪經建醮俾資冥福然後發引回旗所有遺摺由廂曰滿固山代爲呈遞○侍衞處爲知照事正月十八日奉旨朕於明日辦事用膳召見大臣畢已正乘轎出内右門走隆宗門西華門進西苑門德昌門至豐澤園門步行至皇太后前請安畢仍至豐澤園門外乘轎至瀛臺稍坐未初由勤政殿乘轎出德昌門至時應宫拈香畢至垂花門下轎步至武成殿稍坐至紫光閣升黄察察里筵宴蒙古王公看烟火畢仍至武成殿稍坐出垂花門乘轎進德昌門還瀛臺欽此○黑龍江將軍委某員承解樺皮三十斤煖皮二百斤紫草二百斤到京赴武備院投納文批正月二十日武備院派員在東三座門外騐看令原解官以車載赴武備院收庫備用○兵部爲曉諭事武選司案呈正月十二日准漕運總督咨稱直隷天津右所千總于雲龍於光緒十八年八月二十五日病故按限扣至十月分截缺查此缺係十四輪第二缺應用三等科班再三等科班之左殿華係直隷人例應廻避應以其次之陳俊勲擬選查陳俊勲年四十八歲陜西三原縣人由癸酉科武舉已丑科會試揀選三等以衞千總推用赴部投供在案相應出叙傳令該員於二十四日赴部過堂二十五日赴天安門外伺候掣簽不准不到○吉林打牲烏拉總管雲奇峰總管生派委翼領濟納吉爾管解蜂蜜五十餘罈抵京報明東華門舁入内廷至總管内務府堂上投文交納○宗室獻帛爵章京現有懸缺應卽於宗室世職章京中揀充以備太廟中執事日前宗人府行飭各族長卽將本族世職章京中堪充是差者於三日内造册報府以憑覈辦按獻帛爵章京充補者雖不加給薪俸而照例戴用孔雀花翎云○户部爲行查事張家口監督年滿一差業經各衙門先後將保送之員銜名開送過部爲此行查各衙門卽將前經保送之員現在有無事故刻卽片覆以憑訂期帶領引 
見○兠某前因搶案擬發盛京二次逃脫回京與趙成兒之妻私通將趙逐開爲鳩占鵲巢之計趙莫可如何旁人皆爲之眦裂趙鄰某甲之女年已十九見趙妻行爲如是時以冾語刺之趙妻遂於枕邊向兠挑唆正月十七日已刻兠自外回甲女正在廚中烹飪俄聞槍聲一響急回頭槍子已擊入臂中痛甚倒地旋見兠飛步出門適鄰人某乙之子自外回謂爾爲何在院中放爆竹兠答以我放洋槍乙子言汝敢在院中放槍乎兠卽出洋槍擊之乙子左手被擊受傷兠遂遁去甲乙見子女被傷立將兠父某侍衞找至同至官廳禀報請卽緝兠並以女傷過重先雇人畀至西國施醫院調治未卜能否保全性命也 
[江西匪耗續聞]  
　　前報紀江西匪耗一則兹悉上年萍鄉縣湘東大安里等處大兵壓境玉石俱焚避亂難民事後歸來生計蕩然旣無屋宇可居加以收成歉薄榖米昻貴欲求一飽而不得冬間冰雪過多嚴寒徹骨流離困苦爲鄭監門所不能繪初求紳士賑濟因籌欵維艱無以應之繼求官憲賑濟亦未聞有援手者延至臘底勢將坐以待斃於是老幼男婦數千人暫爲逃荒之計沿途募化人龎口雜不無騷擾於是謠言四起風鶴皆驚又恐會匪餘黨混入其中乘機煽惑官紳始允賑濟以慰輿情本年大憲恐滋事端添派親兵右營會同原紥振武後營及剛字吉字等營相機辦理嗣委潘岱雲司馬前往查辦日前復以應變賴長才弭亂需碩畫卽調正任顧輔卿明府至省另行差委所遺印務卽以潘司馬署理按司馬歴任繁劇措置裕如必能力籌巨欵活我飢民藉以靖閭閻而消宼亂也 
[盤查典鋪]  
　　江省磨子巷義成典鋪本係某紳所關領存官欵銀二十餘萬兩嗣因虧空倒閉經官盤查追出本利另召某紳接開改牌均和仍領官欵銀兩去冬某紳物故官憲以前車爲鑒本年新正月委員盤查刻下尙無虧空卽飭照舊開張 
[五羊春色]  
　　西湖書院係南海縣育才之地迭經各縣憲慨捐鶴俸以助經費膏火奬賞皆極豐厚諸生童得以專心弦誦不致以家務攖懷山長馮樾生主政循循善誘一經指授無不騰達飛黄近科貢賢書登朝籍者户背相望正月廿五日由邑宰甄别生題舜明　庶物一節童題有本者如是二句詩題春風吹夢過西湖得湖字計生童應考者共有二千餘人菁莪樂育於此見人才之盛○番禺縣屬潭村鄉與艇江鄉衡宇相望素無嫌隙前日兩鄉人同赴墟塲購物因計較秤之輕重致特械互鬥兩鄉各糾集數百人砲火環攻如臨大敵鏖戰逾時損傷甚衆仍復餘勇可賈招集健兒再接再厲大有滅此朝食之勢想賢有司聞之又費一番排解矣○丁祭爲國家大典凡執事各員無不恪恭將事祭期將屆廣府教授陳廣又督率各佾生齊集大成殿階下演習樂器俾得舞蹈有節免致隕越貽羞四方來觀者甚衆恍登闕里之堂共聽壁中絲竹也○日前有女伴三人蓮步俜伶同往觀音山拜佛行至山下四望荒凉人跡稀少突來緑林豪客將簪珥　環盡行掠去内有一婦韶顔似玉諸匪欲肆姦汚適某宦因公過此匪聞呼殿聲始檡手散去化日光天之下若輩如此猖狂有地方之責者可不嚴爲防範哉○某甲與某乙夙有嫌怨幾如氷炭之不相容前日在河南纜路尾地方相遇不發一語攘臂直前甲出小刀皎潔如霜直剌乙之下體乙呼育一聲皆倒在地甲以爲已死　念殺人者抵律有明條己亦不能獨生與其對簿公庭孰若清流畢命遂奔至河干投水自盡其時行人皆作壁上觀不敢勸阻後聞乙傷未致　猶能扶掖而歸惟甲則載沈之下不復載浮想已隨三閭大夫去矣寃仇宜解不宜結相尋不已卒至兩敗俱傷觀甲乙之事亦可以猛省矣○石基里某甲食租衣稅家道小康膝下一子年方六歲日前偶在門外嬉遊竟被匪人拐去四處偵緝蹤跡杳锻甲遂繕就禀詞赴縣呈訴當蒙批准存案待查未識此後能珠還合浦否○下九鋪寳祥首飾店於正月廿五晚三更時猝兆焚如烈燄衝天鑼聲震地各處水龍踴躍赴救僅焚去房屋一間祝融氏卽收威而退同時雙門底上街書坊因火油燈墜地幾致爲災幸人手衆多卽時撲滅尙未鳴鑼動衆云 
[攔輿被責]  
　　某甲向在蘇城胥門外第一樓茶肆爲博士依人落落僅堪温飽左近有某氏者蕩婦也恒至該茶肆啜茗漸與甲勾引眼底眉梢暗通消息甲爲之心動任其自來自去不索茶資加是者已不知幾何時矣本月初四晨氏又至茗話逾時戲謔之餘雜以穢褻語直至花梢影動始移蓮步蹀𨇾而歸該肆主早已眈眈注視欲言而未發也及婦去始問甲曰此婦共欠茶資幾何矣甲瞠目不語肆主曰卽以我所知者計之亦不下數千請君卽返秦庭之璧如其不然我當興汜水之師甲自顧阮籍囊空無以應命遂咆哮如虎欲以聲勢　　之　主　極將身上衣服褫去謂以此爲質俟還清茶資再來携去甲一言不發轉身出外飛步進城行至臬署前適蘇州府魁太守出外拜客　至西轅門口甲驀地趨上以雙手扳住轎扛大呼伸寃堅不肯釋太守飭差帶回府署立卽升堂訊問甲所供毫無頭緒太守大怒謂縱有寃枉　可來署呈控何得在途中　擾喝令拖下重責一百板發吳縣訊究 
[土地燈]  
　　俗以二月二日爲土地誕辰每年邗上居民將街頭巷尾土地祠粉飾綵繪煥然一新陳設供品亦各爭奇鬥勝銅磁古玩異卉名葩燦然雜陳祠前遍懸紙糊紅燈煊爛如霞任人摘取蓋謂携以回家懸諸流蘇帳可以誕育麟兒也習俗相沿不以爲異其有幸而如願者來歲必十倍賞還更有選事之徒於是夕送燈選俊俏幼童扮演張仙模樣彎弓囊矢手捧紅燈身騎驢背迤　前行簫官引其前　鼓隨其後探知親友人家　伯道嗟者卽以此燈　之其家必預設酒餚殷勤　待　行繒以果餌玩物給驢背小孩故孩亦欣然樂爲之用今歲永勝街趙　所送之燈獨出冠時以其花樣翻新預紥一麒麟高約三尺内燃　　下設　車在地牽行宛轉如意　一孩執燈　坐其上　　　　送子之意經過之處　者如雲所惜前一夕　師　道餘　未消是晚香　消　　裙由祫逐隊來　　　　　未免怨天公之不做美　 
 
 

Page 3

 
 
[學憲過揚]  
　　江蘇學政溥　岑大宗師去臘試畢淮安　已　暮統計江北各郡尙有徐州一府未考兹特取吉出　　江北渡於本月初三日上午節抵維揚城内外文武印委各員均至江干恭迓監　等營亦排　隊伍鳴槍示敬憲舟在徐　門官　　小泊片時卽於午後起椗按臨徐郡想戲馬臺畔放鶴亭前多士如雲咸　盼文星戾止也 
[觀察過滬]  
　　昨日下午常鎭道黄觀察由蘇州乘官舫來滬停泊觀音閣碼頭本邑印委各員均往迎迓俄而觀察乘輿入城向各衙門答拜 
[袁公壘畔人言]  
　　本邑南巿王家碼頭朱某向操柳敬亭之業瀾翻舌本能令聽者解頤月初一病而亡其妻某氏淫蕩性成素以放誕風流爲事去年十一月騙得對鄰某甲家之使女藏匿西北鄉虞　墩甲失婢後鐵鞵踏破無處追尋前日據友人言朱妻之弟近來新娶一妻頗似青衣厝樣詢其年歲與失婢一一相符因卽探悉情由派人暗中看守昨晨奔至朱妻家向之理論朱妻自知理屈連連哀懇　下鄉將婢領還甲不依堅欲扭至局中請究旋經旁人勸解令將婢送歸後再償一切追尋之費甲始首爲之肯○王某家在南巿花衣街左近年巳弱冠素有劉盤龍之癖上月杪忽被北巿著名牌九司務戴陸兩人騙去鷹銀五六百餅日來向甲乙二友告知其故甲乙遂設定一計於本月初七夜相約在花衣街某姓家抽頭仍約戴陸同賭戴陸欣然而往正在興高采烈王等忽指出破綻當塲將戴陸扭住搜其身畔有天地牌數張　鉛骰數枚銅洋銀三元本洋一元鷹洋五元旋復褫去其衣唤十六鋪地甲到來扭送巡防南局局員鍾偉臣二尹飭看管候訊 
[攆逐游僧]  
　　前日下午有游方僧名尙明者偕香工李行夫至蘇松太兵備道署化緣差役見而驅逐堅不肯行無祭禀明聶伸芳觀察觀察謂　署非募化之所卽命該僧他往尙明依然倔强觀察大怒飭差押發上海縣訊辦晚間黄大令升堂研訊尙明新稱僧人原籍杭州現在白巖寺爲住持寺中大殿傾頽是以來申募化李供稱小的在白巖寺當杳工當家僧出外募緣小的理應隨往大令飭差驅逐出境不准逗遛 
[研訊屍母]  
　　屍屬鳴寃已詳昨報前日下午上海縣署差役朱榮傳齊侯芳來之友馬德方及十二鋪地甲金文三圖地保石茂卿連屍母侯張氏屍舅母張秋氏解案晚間黄愛棠大令傳點升堂先　金甲石保曰爾等可知侯是否吞烟斃命抑有别情禀稱侯確係吞服洋烟倒臥街頭由巡捕送往醫院施治無效而死大令命傳侯張氏研訊供稱小婦人原籍寍波丈夫已故兒子芳來向在治下貿易小婦人自丈夫故後難以度日赴杭州傭工兒子死後德芳並無書扎到來小婦人在杭聞人言申報上有芳來吞烟身死之事情急萬分卽約同弟婦等來此訪問始悉兒子並非吞服生烟實在楊阿揚烟館中因吃醋起見被楊糾同阿二等人兇毆致斃兒子在日並未與馬爲友小婦人與馬亦不相識聞馬係楊之同黨叩乞仰寃張秋氏訴與略同馬供稱小的係寍波人實與芳來爲友此次芳來吞烟身死小的念徃日交情爲之棺殮棺本現在四明公所大令謂侯張氏曰爾子身死後經本縣往醫院中騐明實係吞服生烟並無傷痕當時由馬備齊衣棺將爾子收殮寄厝四明公所若由善堂成殮則其棺須發往壇上故馬雖不與爾子爲友然亦並無錯處侯張氏堅稱馬實由楊等唆使出塲大令曰凡事總須偵聽明白不可悮聽歹言况當時騐屍大衆咸知有何寃抑侯張氏稱小婦人尙有夫叔現亦將來是以不能作主大令曰爾旣不能專主可卽退去候　夫叔到案再訊馬交保金石叱退 
[炒茶案結]  
　　去年本邑英租界友興茶棧工頭馮桂芬被王烏利爭奪生意互扭至英公堂控訴蔡太守飭送上海縣訊辦旋由帮審委員竇明府研訊騐得王身受微傷卽交炒茶業董事董迪登舁回醫治馮則收入所中事爲王兄王元所聞揑造該董之名投縣具訴牽累書辦徐某董聞信卽到縣聲明此已紀諸去冬日報日來正傷勢已愈前晚黄大令提集人證訊供董及莊宜忠同訴稱監生等均安徽人去冬英界友興茶棧雇用董但萬當工頭未幾因事辭歇改用馮當工頭馮照但萬章程包定飯値但公所規例茶棧中不准包飯監生等前往勸說馮卽唯唯遵章旣而馮知王時時偷懶辭令他去王恨之十月初奔至馮家吵閙爭毆之下由巡捕拘送公堂轉送案下奉訊後王卽由監生等延醫診治派人侍奉至今四月有奇公所中已花去錢六十餘千詎王元竟揑監生之名來案朦禀監生等得悉立卽聲明至徐姓與監生等從未見過聞王元黨羽甚多現求免究嗣後公所中亦無餘欵供給伊等王供稱小的係徽州人向執炒茶之役去冬被馮平空毆傷現在雖已告痊不能執役家中尙有老母及妻子小的受苦萬分求恩訊斷王元供稱烏利是小的之弟餘供與烏利略同馮供稱小的在友興茶棧當工頭主人姓李先由小的包飯後卽遵章不包王因作事貪懶是以停歇後竟迭次向小的尋釁去冬持刀來家爭扭之時茶相倒下壓伊身上並非小的行兇馮妻陸氏偕某甲投案求恩將馮交保大令以王等亦有不是姑念已受微傷且由公所醫愈卽可具結了案王等堅請將馮究辦董又稱監生等因念同鄉同爲排解詎王等意存圖詐不願了案大令曰王之受傷爲日巳久如不遵斷任其自便可也馮本當究辦姑念管押已久從寛交保不准再往接充工頭王誣控徐書一節業經董事聲明應無庸議 
[冐名取貨]  
　　義生榮洋貨鋪夥陳小溪至英公堂訴稱有同業陳理卿持協康洋貨店字條來取絨布二十疋至月底向協康結帳始知陳理卿冐寫字條誑騙貨物當赴捕房報案旋由包探查獲人贓送案包探陳阿九禀陳理卿已將絨布質在法租界質鋪計洋二十元今　吊　解案質鋪夥請追質本陳理卿供係蘇州人曾在協康爲夥取貨質洋自知干咎現願措銀歸償質本蔡太守謂陳理卿冐取絨布本應重辦姑念貿易中人從寛辦理管押一月追償質本贓交陳小溪領去○包探黄四福禀據張恒全報稱代翁阿根購辦元縀一疋被丁根榮冐名取去旋由小的將丁拘獲盤問之下已知將元縀質洋十二元尙存八元吊贓送案張稱係常熟人素以駕舟爲業同鄉人翁阿根訐小的購元縀一疋將解纜時忽有丁根榮來言翁阿根囑伊來取元縀小的信以爲眞卽將元縀交付後晤翁阿根始知並未託丁取縀明係骨名誑騙立卽　知捕房由包探拘丁吊贓今請給領丁供翁阿根囑小的向張恒生取元縀不敢行騙惟小的不應將元縀質洋致被拘案蔡太守謂丁雖不認誑騙然將代取之物質洋亦屬不合判押一月著繳質本洋十二元給償質鋪贓給張領 
[幼孩失路]  
　　幼孩出外嬉戲忘却歸路倘爲拐匪所見珠沈可惜璧返難期此保赤者所宜預爲防範也日前有幼孩陸錦榮失路悵悵無歸由巡街捕帶送英公廨昨由襄理讞務之宋莘樂二尹訊問陸供今年十一歲住居寍波城内灣頭地方父親向開磚瓦行逝世已久不知其名母親尙在弟妹成行偶至府城隍廟觀劇忽有素不相識之人領出城外至碼頭上看火輪船正在登舟閒玩雙輪迅駛水激濤翻欲歸不得直抵滬江登岸後被其人將棉衣剥下大聲呼泣巡捕踯躅而來其人乘間遁去二尹飭將陸交値日差暫養候知照寍波董事傳其家屬來滬具領或逕送寍波查明給領統候董事禀覆核辦○華捕在路見有男孩年約五六齡徘徊中道帶至英公堂蔡太守問姓名年歲均置不答一味啼哭太守飭交値日差查明家屬禀候核示 
[奪産訊結]  
　　前報記法界慶記衣莊爭産涉訟一案昨晨將帮唆之鮑子仁陳松濤及周金寳等解案旋據原告方正榮偕慶　衣莊夥李子卿李康齋等遞呈禀詞並交到帳簿一本葛同轉問李子卿曰爾爲夥有幾時答稱約有七八年問學徒陳梅生係何人經薦答稱係欠經　於前年進店問陳與周金寳通同一氣擅將店中衣服携出典押爾知否答稱據周言因家中有急需向執事人沈少堂商借衣服不知逃如何回 
 
 

Page 4

 
 
答繼據周言已向沈說妥當卽揀取綢夾衣九件囑小的登帳交陳梅生押洋二十四元一去不返李康齋稱周金寳向沈少堂商借沈不允周擅將衣服檢取適小的自外回店詢悉其中立卽入城見周金寳在陳梅生家中衣九件已被押洋廿四元祗允給還押票同轉謂周曰李康齋所言爾巳聽明白否答稱李言皆是實情同轉謂陳松濤曰據周李所供爾子實有賄通情事例應管押爾爲何屢至公堂喊寃供稱小的不知其詳謂爾子年紀尙輕日後須往别處謀生今作此勾當爾毫不加察反敢揑詞朦控是何意見徐稱此後當令其另謀生業向爾子究拜誰人爲師答稱進店時拜店主于慶庭爲師迨慶庭物故先拜主母後拜沈少堂等問曾否拜周金寳爲師答稱同事夥友一律叩拜問陳梅生曰爾爲何與金寳串通來案謊訴答稱悮聽周金寳指唆同轉將金寳之母周吳氏傳案訊問答稱小婦人嫁于時髮逆未平惟年數已記不清楚于姓祗生慶庭一人同轉謂爾幾歲出嫁總能記憶李子卿稱該氏夙有顚疾言語無倫又問爾子開店後爾住在何處供稱店内尙有餘室棲息其中方正榮稱店主在日已與周吳氏分居每月代付租洋三元立有簿據問周金寳到店係誰人汲引氏稱係小婦人主見謂金寳乃周維新所生與于姓本無干涉不應前往吵閙氏稱金寳在店安分不敢吵閙問店主婦逝世喪事係誰人料理李稱由陸沈兩人經理其時周吳氏亦在店中問喪費是否由店中付出李等稱因有不敷將金飾給周吳氏看過又憑衣業董事萬益山等估價暫抵洋二百元問店中帳目何人經理李答稱係小的經理問目下店中規模已妥洽否答稱妥洽又謂金寳曰爾於光緒十七年中秋節歇業後爲何强欲向店中索洋一百元答稱小的與嫂嫂口角由董事萬益山理勸令我往别家結算帳目小的尙存洋八十元九角一分由萬姓作主付小的洋一百元自此分手謂旣已分手爲何又取衣服典押答稱因有急需故也謂目下須將衣服贖還答稱情願取贖求限四天繳案又問氏曰于明泉係爾前夫之孩不應横肆酷虐揑住喉嚨供小婦人令伊讀書偶拍肩背問金寳因何用燭扞剌孩頭頂李康齋禀周吳氏訓誨小主人撞翻靈座燭扞以致誤觸並非有心同轉謂周吳氏姑念年萬照舊由店中每月貼洋三元金寳不得再去吵閙母子各具切結方正榮稱鮑子仁附和行兇致被拉斷辫線同轉謂鮑曰爾係著名巨棍犯案纍纍尙敢插身帮訟咆哮公堂判押候笞責二百板與陳松濤各枷二十日示衆陳梅生一再求恩稱父親年老有病情願代枷同轉允之 
[英界公堂瑣案]  
　　羅生桃訴稱在京貨店爲夥昨有汪阿全來買藍布一疋計錢三百二十文尙欲買絲線回身揀取汪乘間取布奔逃奮步窮追得以拘獲交捕送案包探孔阿才禀明前情汪供往該店買布見有布疋遺落在地貪小拾取蔡太守判汪管押五日贓給羅領○一百六十五號華捕禀昨見楚金生所拖東洋車並無捐照冐充包事在路兠攬主顧拘案請訊楚供係江北人在某姓家爲車夫不敢兠攬主顧華捕禀凡包車並不沿途攬客楚旣攬客其非包車可知蔡太守謂楚拖有主之車豈容沿途攬客判押三日車存捕房待車主認領 
[法界公堂瑣案]  
　　包探王榮培禀張金江於深夜時携佛馬一捆白燭兩對巡街捕疑爲行竊解送來案陳供此係小的之物寄在某店售賣兹因該店船與他人相與檢點各物携回家中旋有正大燭店夥王金泉投案稱與張同鄉知伊素來規矩願爲具保同轉允之○包探郁庭湘禀張炳南在江天輪船行竊搭客鞋籃追獲人贓送案鞋籃已由失主領去同轉判責一百板○乾昌洋貨店陳興梅控吳明新買物不成竊取物件昨日又竊洋珠數串在身畔搜出送案請究吳一味抵賴同轉謂眞贓已獲百弲亦不能辯判押候掌責六十下○包探孫錦榮禀陳阿二在安慶輪船竊取搭客二馬車水烟袋一枝前夜在護城河畔典押拘解來案陳供水烟袋在碼頭上竊來同轉判責八十下○王阿金訴稱去年十二月廿九日被扒手竊去對時表一枚今由包探查獲特來請領該賊王阿三供小的本在虹口行竊嗣因包探等認識面貎不能存身曾在虹口賭檯竊取賭客表一枚行至中途被塌餅阿金取去法界之表並非小的所竊同轉以其屢次犯竊判責一百板遞回松江○興聖街隆興小客寓主周仁明控高泉三扭鎖行竊取去八角掛鐘一隻錢筒一個内有小洋二元錢一千三百文並被面數條當卽追獲送交案下高供來滬未久在客寓躭擱三日因賭輸洋二元致犯行竊同轉著責八十下○通事禀陸阿榮竊得洋油燈兩盞爲巡捕拘獲陸供此燈在城中太平街某水果店竊得同轉判掌責六十下○張世齋訴稱有烟館生財一副去年十二月廿二日售與劉子鴻計洋十五元先收定洋一元餘限今正十四日付清立有賣據不料遷延至今故邀中人張子雲將劉扭送來案求請追究問生財現在何處笞稱被劉　去不知何在劉供因被友人所誤無錢應付生財仍在屋中同轉著包探往查少頃禀稱生財確在原處同轉問張曰如此何必涉訟答稱延擱兩月積欠房租洋七元又捐洋一元有餘涉訟實係張子雲唆使同轉以張子雲多事判與劉子鴻各償洋四元有奇生財仍交張世齋領去○　案内之徐兆寰　桂芳於昨日各呈具限切結同轉謂此案由周吳氏上控爾須具明上控情節周吳氏今日亦未到案著於下期邀同來案再候核奪 
[無量壽佛]  
　　肥西映雪堂居士今歲六旬榮慶承諸親友餽以隆　本擬特備盛筵藉伸答謝嗣念宰割雞豚大傷造物之和轉失　釐之意遂以二十元交敝恊振所爲急振之需藉以答諸親友之雅意代種福田廣　善果敝所開緘三復銘篆五中竊念戒殺放生固哲人之宏願拯飢救溺尤仁者之用心似此一舉兩得廉泉所霈旣　活無　災　善氣所蒸自可綿無窮壽算他日華堂舞綵百歲筵開天之報居士者正未有文青操管以俟之 
 
 
 

Page 5

 
 
   
 
 

Page 6

 
 
   
 
 

Page 7

 
 
　　名　　不　虚傳 
 
 
 

Page 8

 
 
   
 
 

Page 9

 
 
[東國采風]  
　　日本神户各華商定於二月十二日迎神賽會中華會館特發公柬至長崎邀請建廣三江各帮衆紳商惠臨暢叙隨送捐簿一本内言會館中尙須設立病院延醫施藥經費不敷敬請隨緣佽助云云聞横濵箱館等埠已捐有成數匯至三神山畔矣○千島在北海道之北與俄羅斯鄰近荒烟蔓草人跡罕逢政府久欲斬草披荆以固北門鎖鑰然鮮有人敢冐險而行者今春忽有郡司大尉某君蹶然而起自願率兵民百人度海至彼謀收耕漁之利顧地居險僻氣候陰寒非瞻壯者斷不敢問津而至日皇聞而嘉許特與皇后共賜銀一千圓於是親王大臣以及各紳商皆贈銀以壯其行色并於大尉起程時設筵祖餞政府又議令軍艦保護以防颶風大尉思假佛教以化頑民遂約管了禪師偕行禪師允之擇吉三月二十號飛錫而去○十六號奉諭司法大臣著宫中顧問官芳川顯正補授伊藤總理大臣免兼司法大臣之任宫中顧問官兼學習院長子爵田中光顯兼任帝室會計審查局長○日皇下令于二月十六號賜小松彭仁親王伊藤總理山縣樞密院長黑田遞信陸奥外務渡邊大藏土方宫内各大臣蜂須賀上院議長西園寺侯白根内藏筵卽日語所謂御陪食也○二月十五號午後一點鐘時北海道運輸會社某輪船遇險沈没溺死七十人○新任長崎縣知事大森君鍾一銜命出京乘郵船會社輪船西京丸履任十八號夜間十點二刻時西京丸抵崎縣署預備小輪船由中村書記官以下各官恭申迎迓此外吏員及各町總董巿中商賈不下二千人均在大波户塲貯立以俟大森君旣登岸卽上野屋小住囑中村君介紹致謝出迎之人○前月日太子行幸神奈川縣葉山探山玩水情興頗佳本月十四號還宫 
[江西官報]  
　　補用府李嘉賓督辦順直振捐局務同知鄭同誥由南康九江測繪輿圖回省南城縣洪汝濂由順直振捐奬加四品銜縣丞楊兆鏊遇缺先用廖國楨委辦湘東卡袁惟昞查惠外保甲准補崇仁金坑司岳秉欽飭赴新任代理武巡捕李樹森當差不甚得力應撤去差使所遺巡捕事務著調九江守備熊鍾秀充當該守備事務著調建昌千總陳驤接署該千總事務以現署城守千總蕭有勝調署遞遺該千總以熊鍾秀兼署未到任之前以候補千總李　揚代理未入沈恩華接查進賢門高安典史談春甲患病開缺以方能迪署理委署崇仁鳳岡司李玉泉留辦泰和印霞江緝私卡該汛務以何福培署理 
[上海虹口元濟善堂醫給藥一文愿第二次清單]  
　　元芳行來鄭君程先翁二萬愿洋二十元和衆行來何存養堂一萬愿洋十元仁濟堂來癸記江永輪船張明二户各洋十元杏花樓裕和祥三黄氏無名氏少思生五户各二元了願氏席瑞林昌莊蟻粒齋盧江陳殿元廖景程無名氏馮庭養心齋主人招商潯局隱名氏求出花平安十一户各一元怡大紙棧來曹錫山二元二角吳金玉江舜和二户各一元一角汪月如七角竹記四角楊星耀二角劉居仁堂京口愼德堂高氏三户各洋二元積慶堂無名氏　德堂敬記裴記晴記六户各洋一元江陰百讓堂洋三元謂藥資鳳集堂二户各洋一元廣衡隆洋二元何錦階一元岑榆威岑羅氏岑英威方德朋徐宅郭宅謝氏李宅岑何氏岑興記岑關氏黄氏梁氏何氏陸宅無名氏吳陳氏無名氏元吉馮氏二十一户合洋二元八角錢二百二十文蕪湖聽春樓謝謝五願程記三願書記萱記二户各一愿合洋三元六角蘇省古曲阿庸二記趙三寳無名氏自此愼之　樂軒杏仙山人常輸子補不足子巧仙人家庭安吉云仙人母須書銳吃棗山人松泉居士項照士人春草房彭城斗齋補過氏勿得其樂但求心口一樂在其中玉蘭亭人樂安室主自怡軒廿四户合洋三元蘇州竹隱居淵記知足齋主人如月記萱榮　屋四户合洋一元錢塘孫文彬洋一元播州居士楊炳著陸餘慶堂二户各洋五角漢口阜昌行無名氏蘭陵氏二户合洋一元王聘臣袁維甸二户令洋四角五分洗心矛子二角陳漢記無名氏二户合二角再直來廖于氏閨秀廖　秀慶宇文四户合洋一元零五分無名氏一角品菊山房金寳善堂宋綠陰居士金三户合五分對開二個源泰莊對開一個金陵陳求免口舌　三百六十文無名氏錢二百文○以上共收英洋一百十三元一角五分大錢七百八十文對開三個○另常捐禮發押三願福昌號江蓉生胡玉如守綱子陳鳴齋樹春岐峰少筱守庵家慶吳氏王氏邱氏沈氏錫媚玉媚蔣嬛淑貞十八户各一願合併聲明 
[續漢口各帮諸善士樂輸丹徒旱灾清單]  
　　源昌美怡　各錢一千文慶裕紋銀四錢恆祥公億生太元順仁榮昌羅客萬源渠源大有王甡茂萬通紋銀各六錢七分萬源手紋銀二兩一分振隆楊復盛元興甡各一千文同人炳二千文永興祥富玉德炳泰各錢一千文怡甡十千文達順一千文王松軒三千文義豐厚五百文蔡茂隆孫泰和怡和福裕源長裕恆益裕通恆昌記各一千文李永昌錢一千五百文榮茂興補仁長銓昌祥永和桂振昌祥胡正元聚豐太和庄手杜盛興維興行福源同慶源新泰利新泰亨　萬順天瑞祥大生全恆泰福復祥恊源昌永昌同太莊同愼祥魁盛隆公和麗德隆新天順祥天成亨怡泰正同昌福同茂德王聚盛各一千文施裕記二千文信和裕祥和裕各一千文仁和長四千文益隆莊五千文昌記慶成鎰德源棧蔚豐厚恊成乾畢仁豐豐盛源胡恊和羅隆盛源茂永各一千文有成莊四千文信和裕大成恆聚森茂各一千文愼犬莊紋銀七錢裕和祥手十一千文余利昌二千文方淦翁手四千文萬盛福五千文復源盛六千文蘆大昌和豐陳裕益益成興郭益豐郭益和美興信和鹽行恆泰　孔受之各錢一千文福生義物八千文匯康莊一千文怡生莊手二千文愼大莊手六千文鄧勉齋一千文公濟益五千文王子春同鳳春各一千文楊梅公舘錢二千文鴻寳齋王頤臣各錢一千文萃豐典六千文無名氏洪驤雲丁庚卿鐵政局漁古山房東　垣官礦局馮曉卿各一千文沈采臣二千文施潤秋一千文李廣候二千文義太恆英洋二元天祥行二千文匯孚莊永順寳裕傅源盛李義興朱中和源順各一千文泰順恆紋銀三兩童鼎泰二千文陳聚和五千文致和興順正各一千文益泰和二千文永康隆源泰長田瑞興各一千文顔恊和五千文任益和三千文吳大興陳聚和行手義合源賀福興何怡祥　生長禮記德合甡慶户恆昌記寳昌生朱太和恆聚昌各一千文泰和厚手三千文和記和豐義陳仲衡開元義和泰同泰榮益豐和各一千文柯志成七百五十文毛廷奏吉祥宏慶義昌裕順米巿公所德盛義肖義泰各一千文蔡竹樓六千文太和莊十千文瞿叔勤四千文永聚行紋銀一兩二錢飛來氏四千文華昌行全義棧各四千文福盛蘭二千千松發恆張恆兆劉錫翁趙勝發韓聚和祥盛林茂和天昌行李思齋府署慶和隆李義興鼎豐趙正馨各一千文同人和二千文鄔盛敏義源泰謙吉臨順昌各一千文無名氏三千文義泰洋行六千文匯康莊二千文五進之松茂和立大義鼎盛裕元興義陳祥興曹祥泰天成福一千文全茂昌二千文乾元利汪老爺太乙堂太新蔚太森榮惠元亨萬怡茂德玉昌長春椿茂萬裕全復昇恆祥榮舁福萬順太吳祥盛吳春亨太興正和祥各一千文正太元紋銀一兩德生典三愼行商恆順全昌正各一千文德才生三千文聚源長同興裕不金茂秦老爺褚茂興太興祥復盛源詒德合黄竹泉瞿麗生謝大順鼎升恆榮發和各一千文無名氏英洋一元愼昌源二千文大全生一千文瑞記三千文姚鼎泰姚裕盛住甡合各一千文元泰昌二千文萬豐英洋一元恆興福晋泰祥各一千文隆興明二千文鼎盛恆錢復興各一千文茶葉公所六千文宋公興紋銀四錢永茂禮一千文大全生手二千文興順修英洋一元劉洪昌楊公甫仁興福益美元履亨典天和祥洋行各一千文李福大紋銀四錢豐記春和祥振源順莫恆新瑞生祥德和祥永泰豐成意信李文　祥豐盛厚形雲亭各一千文無名氏英洋二元周全豐義昌祥德元永盛恆義昌劉學中興盛昌各一千文立大四千文劉祥泰咸康慶成一寳裕林鼎順周元順各一千文廣泰茶行三千文准鹽三千文周義生永大昌裕泰信張積昌鼎太行各一千文義生祥二千文乾豐永福祥各一千文致德泰二千文慶豐祥乾太盛李公興鼎豐夏德昌王宏泰義茂仁乾德魁劉豫豐肇豐茂萬源昌利昌陳育元鄭慶中恆茂隆各一千文張裕隆二千文吉昌一千文此稿未完 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月初一日京報全錄]  
　　宫門抄○諭旨一道錄前○發抄硃批四道○粤督李等奏審明越獄人犯按例定擬摺○將軍裕等奏監收官莊糧石完竣摺○御史余奏儒臣竭忠千古臣極請從祀文廟摺○二月初一日禮部宗人府欽天監侍衞處値日無引見○王錫蕃謝充講官恩○殷如璋謝授叅議恩○吳景祺預備召見○吏部呈進月官卷○禮部奏派磨勘緇譯試卷派出熙敬長麟愛廉良弼○召見軍機錢應溥吳景祺皇上明日用膳辦事後進内入齋宫○發抄王文韶奏補用守覃克振等管帶忠字等營奉硃批該部知道單併發欽此○又浙江鄞縣令楊文斌捐賑建坊奉硃批著照所請禮部知道欽此○載遷等奏慕東陵添設員役請建隨差官房奉硃批着照所請工部知道欽此○劉秉璋奏委解鹽厘銀兩奉硃批户部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲審明越獄人犯按例定擬恭摺仰祈聖鑒事竊查南海縣知縣潘泰謙詳報監犯李炳均崔亞蒂越獄同逃一案當經臣等將該署典史徐慶椿摘頂勒緝旋於五日限滿將該犯李炳均報獲臣等卽飭廣州府行提該犯李炳均及禁卒人等審辦並將管獄有獄各官先行奏叅嗣奉硃批著照所請該部知道欽此欽遵轉行去後兹據該廣州府知府李璲審明擬議解由藩司覺羅成允臬司額勒精額覆審解勘前來臣等親提研鞫緣李炳均籍隷新會縣因在該縣聽從在逃之陳虫元行竊事主黄錫元家拒殺更夫黄亞杏案内審依罪人拒捕殺人律擬斬監候解府覆審無異尙未解司發南海縣寄禁之犯在逃之崔亞蒂係迭刦南海縣不識姓名事主等家解府翻供發縣覊禁查訊尙未定罪之犯梁鴻麥光陳安陳志李榮張柱蒙承恩杜勉分隷南海順德等縣梁鴻麥光陳安均充南海縣内監卒陳志李榮張柱均派内監支更蒙承恩係廣州恊營兵派在監内看門杜勉充提牢刑書向在科房辦公並不在監住宿每日縣監放封收封俱典史徐慶椿親自檢點光緒十八年六月間該縣二泰謙因奉飭赴西江一帶查勘圍基二十五日晚該典史徐慶椿帶同刑書杜勉進監收封騐明各犯刑具完固將李炳均崔亞蒂收籠令禁卒更夫人等小心看守巡邏卽將監封鎖回署刑書杜勉亦回科房辦公是夜風雨大作禁卒更夫人等均各進屋暫避五更時分均因困倦睡熟李炳均起意乘間逃走卽商允崔亞蒂一同扭斷鐐銬攀折籠木用長凳接脚越墻逃逸禁卒梁鴻等驚喊同更夫陳志等追捕無蹤禀經該署典史徐慶椿申報該署縣　泰謙馳回至監勘明訊供差緝通報臣等卽將該署典史徐慶椿摘頂勒緝而李炳均逃後用布包頭次早混出城外在不識姓名剃頭擔上揑稱患病甫愈薙去頭髮逃往各處躱避於是月二十九日該縣會營督同黄史及禁卒家屬人等將犯李炳均拿獲當經批飭廣州府立提該犯李炳均及禁卒人等審辦兹據該府審明擬議由司覆審解案據供前情不諱詰無鬆刑賄縱情弊案無遁飾查例載犯罪囚禁在獄僅止一二人乘間踰墻脫逃並無預謀糾夥情事者原犯斬監候秋後審時應入情實人犯無論首夥俱改爲立决又監犯越獄如禁卒果係依法看守一時疏忽偶致脫逃並無賄縱情弊訊有確據者依律减囚罪二等治罪仍給限百日限内能自捕得准其免罪又定律不應爲而爲事理重者杖八十各等語此案李炳均因竊拒殺更夫問擬斬候秋審時應入情實乃尙不思安分在監　敢與崔亞蒂越獄脫逃實屬不法自應按例問擬李炳均合依犯罪囚禁在獄僅止一二人乘間踰墻脫逃並無預謀糾夥情事者　犯斬監候入情實人犯無論首夥俱改爲立决例應改爲斬立决禁卒梁鴻等看守監獄並不加意嚴防致監犯李炳均崔亞蒂越獄　逃雖無賄縱情弊判屬疏忽斬犯李炳均已於百日限内拿獲律得免罪其尙有崔亞蒂未獲仍有應得之罪例内並無將疎脫未定罪名人犯　卒作何治罪明文查管獄有獄各官照軍罪以下人犯越獄議處該禁卒等亦應比照疎脫軍罪人犯於軍罪减二等問擬梁　　　　安均合依監犯越獄如禁卒果係依法看守一時疎認偶致脫逃並無賄縱情弊審有確據者依律減二等治罪例均應比照疎脫軍罪人犯於軍罪上减二等杖一百徒三年半到　折責充徒限滿預詳遞籍保釋更夫陳志等並看監門之營兵蒙承恩矢於防範均應照不應爲而爲事理重者杖八十律俱擬杖八十仍先與梁鴻分别革役革伍刑書杜勉訊未在監値宿並無看守之責應免置議管獄官該署南海縣典史試用從九品徐慶椿失防監犯李炳均等越獄同逃雖已於五日限内隨同拿獲斬犯李炳均一名惟尙有未定罪名人犯崔亞蒂在逃未獲前已奏叅現在四月限滿應與有獄官並該管府道另行照例題叅逸犯崔亞蒂飭緝獲日另結除備錄供册原案咨部查照外所有審明擬議緣由臣等謹合詞恭摺具奏伏乞皇上聖鑒勅部議覆施行謹奏奉 
硃批刑部議奏欽此○○奴才裕祿文興跪奏爲監收官莊糧石完竣恭摺奏祈聖鑒事竊查前准户部咨開本部奏派監收奉天官莊糧石一摺光緒十八年閏六月初九日具奏本日奉硃筆圈出盛京將軍裕祿會同盛京禮部侍郎文興監收欽此欽遵咨行前來奴才等卽於十一月二十五日率領恊佐司員將官製斛面會同較準查得該處糧莊一百一十八座額交糧三萬二千三百九十一石内除沖壓官地奏准免交糧三千三百九十九石並折交運通豆四千八百八十五石二斗應交雜項折銀糧一萬零一百三十七石八斗應交倉餘折銀捭四千石及存留備用祭祀糧四千零八十石外尚應交倉糧五千八百八十九石再上年存留内倉糧石除全數兌用外尚長用糧二百三十八石零三升四合三勺又存留官莊糧石除兌用外尙未用完糧二百三十六石七斗四升以上除官莊未用完糧抵補内倉長用糧石外尙長用糧一石二斗九升四合三勺再以前項交倉糧石扣抵外實應入倉糧五千八百八十七石七斗零五合七勺棉莊五座應交棉花三千五百斤鹽莊三座並鹽丁增添鹽六萬八千斤内除照例存留祭祀熬白鹽一千七百七十一斤實應入倉鹽六萬六千二百二十九斤又莊頭領種官地折徵銀四百五十二兩一錢零五厘内連年被水冲壓地應銷除租銀二十七兩零九分二厘八毫二絲二忽外實應入庫銀四百二十五兩零一分二厘一毫零三忽加以前項雜項折糧銀二千二百三十兩零三錢一分六厘倉餘折稗銀八百八十兩共應交銀三千五百三十五兩三錢二分八厘一毫零三忽奴才等按册查核至十一月二十七日止已俱監視收存倉庫訖除糧石細册由盛京户部另行具題報部查核外所有奴才等遵旨監收官莊糧石完竣緣由理合恭摺覆奏伏乞皇上聖鑒謹奏奉硃批户部知道欽此○○巡視北城掌四川道監察御史臣余聯沅跪奏爲儒臣竭忠千古人極懇請從祀文廟以彰盛典而發幽光恭摺仰祈聖鑒事竊維理學之傳以躬行實踐爲宗文章之著以扶世翼教爲正况夫心存忠愛不愧社稷之臣蔚起詞章克纂風雅之緒在昔游夏文學四科並列比箕謇諤三人同稱凡兹姱脩應同褒許正不必叩東山而請益謁泗水而横經也伏見楚臣屈平爲楚同姓與共休戚値國步之艱難陳苦口而涕泣懷王不悟繼以頃襄子蘭之譖甚於靳尙信而見疑忠而被謗以至九歌之賦反覆詠歎天間之作鬱悒侘傺蘭有芳而自惜荃不察而徒傷卒至懷沙而從彭咸被髮而謝漁父如斯人者洵可謂與天地比壽同日月齊光者矣然而離騷一編開千古詞賦之祖後世且名之爲經言必稱夫堯舜敬且溯夫湯禹美人香草比寄慨於榛苓薜茘女蘿同寓言於弧鬼以彼纒綿之至性何害於恢詭之微詞所以馬遷作傳稱其兼國風小雅之思朱子集注謂其增三綱五典之重而不敢直以詞人之賦視之也考屈平生於周顯王二十六年私淑未遠流風尙存向使出於定哀之間應在弟子之列溯其大節昭著遺經炳蔚允宜從祀兩廡報以千秋如韓愈歐陽修立朝雖著其風節而重在文章諸葛高文天祥報國雖矢以忠誠而無多著作皆已享夫特豚而與聞絲竹若屈平者固兼韓愈歐陽修諸葛亮文天祥未備之媺而合而一之且爲韓愈歐陽修諸葛亮文天祥先事之導而等而上之者也况勝國之臣如黄道周劉宗周以講學之儒勵忠貞之節猶蒙列聖之褒准厠諸賢之位而屈平以龍比之操開風雅之宗數千年未荷闡揚豈非缺典恭逢我皇上聖學昌明羣材蔚起發濳德而表絶學鑒往古以示來兹相應請旨飭下禮部詳議將楚臣屈平准其從祀文廟以勵臣節而重儒修庶殺身成仁上接洙泗之淵源而吐詞爲經不愧成均之爼豆矣臣爲表彰先儒起見是否有當伏乞皇上聖鑒謹奏奉旨已錄 
 
