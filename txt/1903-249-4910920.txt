# 1903 - 249 - 4910920

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齊啓]  
　　遼金元三史爲近時極要之書大小試塲命題皆兼及三史局刻繁重價値又昻海内寒儒每苦力難購置且三史中地名人名之類率皆聱牙佶屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[粤督岑雲帥奏廣西匪勢及致亂緣由體察情形妥籌辦法摺]  
　　奏爲查明廣西匪勢及致亂緣由遵旨體察情形妥籌辦法恭摺仰祈聖鑒事竊臣承准軍機大臣字寄光緖二十九年四月十二日奉上諭駐藏帮辦大臣桂霖奏廣西游匪隠患日深敬陳管見一摺現在岑春煊計將到任著將所陳各節體察情形奏明辦理原摺著抄給閱看將此諭令知之欽此臣當將桂霖原摺詳加披讀如所稱粤省羣匪羽翼日廣有會而匪者有兵而匪者有民而匪者有商而匪者有官而匪者與滇黔接壤各處幾於無地不匪無人不匪曠日持久兵餉兩絀將有防剿俱窮之時國家無咸豐同治間財力亦無咸豐同治間人才此匪如再潰裂四出天下事尙可問耶各節語語皆眞字字可痛其尤要者則以與諸將更始與牧令更始兩語爲目前下手之端惟是禍患之來匪伊朝夕推原其始由於營伍廢弛者居其半營伍之咎實蘇元春一人尸之臣於查覆蘇元春被參摺内業已詳陳吏治之咎則前撫臣黃槐森實尸之而王之春亦不得不分任溯查黃槐森在任之時吏事毫不考求用人惟憑賄賂當乘輿出幸西安之日海内驚動黃槐森尙復置酒演劇荒樂如恒此而不知更知何事由是牧令中之賢者相率引去留者强半不肖以不肖牧令而膺民社小民遂不堪命矣黃槐森又好言祥瑞惡聞盜賊州縣望風承意相率諱盜凡遇民報劫案或獲盜送官者必任吏役勒索規費種種刁難始肯收票及票差後又龐然肆行騒擾搜括無遺賊未懲辦事主已先破家於是民人相戒良善者甘受匪害不敢控官狡點者乃與匪通且求自保遂釀此遍地皆匪之現象逮王之春到任不知認眞整飭吏治以清匪源一意主撫但圖欺罔所任各守令聞虐民而不聞保民小民先被災荒繼遭匪害固已極矣各守令尙有藉辦團爲名抽收團榖較正賦多至數倍者抽收擔空黽捐盈千累萬盡入私囊者吏治若此就使無蘇元春之養匪庇匪民已將激而生變况有蘇軍壁壘爲匪之巢穴蘇軍槍彈爲匪之軍儲也乎現在匪患日深除桂平柳三屬外幾於無地不匪若不亟亟盪平誠有如桂霖原奏所云擴日持久兵餉兩絀將有防剿俱窮之時而總察匪勢匪情則有兵來則民兵去仍匪兵已疲於奔命匪轉以逸待勞此民匪不分其難一槍枝彈藥可售諸匪而得財子女玉帛可藉勦匪而肆掠兵與匪狎兩利俱存雖號稱數十營實不得一兵之用此兵匪不分其難二匪所窟穴必在深山箐密林深路尤險絶匪之習慣捷若猿猱客軍初來拙如牛豕且方夏時草木掩翳匪得所蔽反乘發舉此匪巢險固其難三疉嶂橫盤動輒百里路徑叢雜不易合圍此方進攻彼已旋遁此山路紛歧其難四有此四難若專以防剿委諸兵無論各營不盡足恃卽足恃亦必不敷爲今之圖惟有一面赶辦振糶俾饑民不至脅從一面擇知兵愛民之牧令分任有匪州縣認眞舉辦團保分别民匪俾閭閻多一良民卽地方少一匪黨並准有匪各州縣招募壯丁由公欵動支餉項督同團練任防堵之責堅壁清野俾匪出無所掠復整頓水師嚴飭各路關卡認眞巡緝斷匪軍火接濟之路專以往來雕剿夾擊之事責諸各軍先清出外搶掠各匪俟秋高木落再縱火焚山以覆匪巢現分柳州慶遠爲一路思恩南寗爲一路泗城百色爲一路龍州及沿邊爲一路各派營旗專任辦剿就目前情形而論則以柳慶思南兩路匪氛最甚其餘兩路次之日來東蘭吾隘懷遠鎮相繼收復各路亦時報斬獲軍務似稍得機然州縣若不得人縱使各匪暫懾兵威仍不敢存實在肅清之望也伏念匪之起也非天特生一種爲匪之人也民不安其生舉全省之民皆可化而爲匪匪之多也不能悉擧凡爲匪者盡懲之也匪有業可舉全省之匪皆可化而爲民民匪消長之樞機視吏治爲進退廣西之亂旣由吏治敗壞而生則廣西之治必賴吏治澄清始可擬懇天恩明降諭旨嚴戒廣西官吏嗣後如仍有罔恤民瘼貪婪殘酷者卽行嚴辦綸者一布則中材以下皆可勉爲循良不待微臣執法相繩而粤亂已將有豸矣除將到潯籌辦情形隨時電奏外所有查明廣西匪勢及致亂緣由謹恭摺覆奏伏乞皇太后皇上聖鑒訓示謹奏 
[本館接奉電音]  
　　昨日午後三點時京師飛電傳來上諭三道敬謹譯登○七月二十日内閣抄奉上諭直隷大順廣道員缺著文冲補授欽此同日奉上諭本日召見之湖北試用道寶豐著仍留原省以道員補用並交軍機處存記欽此同日奉上諭袁世凱奏舉劾屬員一摺署滄州知州慶雲縣知縣銘峻署天津縣知縣候補知縣唐則瑀署寶坻縣知縣香河縣知縣馬爲瑗據該督臚稱政績均著傳旨加奬蘆台海防撫民通判　承厚貪鄙謬戾物議沸騰著革職永不叙用豐潤縣知縣郭文翥才具平庸操守難信肅寗縣知縣巢鳳翔馭下寛縱心地糊塗署赤城縣知縣寗津縣知縣祝嘉庸性情畏葸罔知振作均著卽行革職署鷄澤縣知縣卽用知縣楊雲鄉懦弱因　　膺民社惟文理尙優著以教職歸部銓選蔚州知州黃祖戴性近懮柔才具竭蹶南皮縣知縣　樹泰信任劣紳罔恤民　河間縣知縣唐國珍安於懶惰不堪治頗内邱縣知縣張錦綬才欠開展難勝成要均著關缺另補交回縣知縣壟彥師 
 
 

Page 2

 
 
饒陽縣知縣汪寶樹緝捕不力才尙可用均著摘去頂戴以觀後效餘著照議辦理該部知道欽此 
[電傳宮門抄]  
　　昨日午後三點鐘時京師友人專電告本館云七月二十日皇上召見軍機大臣及寶　德　周浩 
[美人佔島]  
　　七月二十日倫敦來電云北般鳥島久爲英人所據其附近島嶼尙多今忽有美國兵船佔據其地因是英廷與美政府商略此事日來頗有文牘相貽云 
[土廷經武]  
　　七月二十日倫敦來電云土耳其國亂事未定土廷現擬竭力平之日前已由土皇　諭飭將所有各砲臺大加修葺俾資扼守矣 
[命訊黨人]  
　　捷報云日前上海拘拿蘇報館革命黨一案現聞京師外務部已函致上海各當道命將是案在上海會審公堂研訊矣 
[電清代奏]  
　　東粤友有來函云探聞六月二十二日粤督岑雲帥致電外務部請爲代奏云前准馮子材電稱西省各營多不足恃請自募三十營尅期滅賊當以餉械兩絀添募爲難而舊營難恃亦係實情電復暫募八營以資防勦現馮子材已率兩營由欽來邕除將會商勦辦情形隨時奏報外謹電陳再前被匪踞之懷遠鎭現已收復合併陳明乞代奏 
[電傳回節]  
　　廣州友人來函云省城各商民以近來盜風不靖城中守禦空虚大局深爲可慮特電囑述善堂請督憲岑雲帥移節回東兼撥回安勇若干以資彈壓述善堂於七月初十日電達雲帥兹奉回電照錄於下述善堂蒸電悉西省一切布置大致就緖水路暢通單行船隻亦可無虞各屬零星股匪雖時出没稍假時日必易撲滅日内本部堂赴柳一視卽督率安勇各營准於月杪月初回東可傳諭各商民鎭定毋恐督眞印 
[雲帥回潯]  
　　西粤友人來函云督憲岑雲帥以匪亂未平擬移節柳州易於策應業於本月初六日由潯親督先到之武建軍三千名前赴柳州以期速行靖亂不料啓程翌日政體違和卽於初八日折回潯州俟調理旣痊再行起節其武建軍卽由營員帶往以資剿辦云 
[交查事件]  
　　東粤友人來函云聞撫憲李中丞有奉旨交查事件已派委莊太守藴寛前往三江一帶訪查矣 
[欽匪猖獗]  
　　東粤友人來函云六月二十五日馮宮保之六公子所統營弁麥管帶督率所部並團勇千餘名圍勦冬葉山各匪起而相抗被匪槍斃勇丁十七名傷者二十餘名失去無烟槍十七枝炸裂者四枝槍斃團勇七十餘名傷者不計其數聞馮宮保刻欲回欽嗣聞六公子之敗實因兵力太單爰卽電請雲帥添兵而又苦無槍械現聞欽防有調董軍門履高接辦之說未知確否 
[欽軍募足]  
　　廣西訪事人云馮子材宮保前赴廣西時隨帶兵勇兩營兵力尙單須再招募惟應更募若干營須俟與雲帥晤商始能定議至駐札欽州防兵五營已由其五公子招足成軍矣 
[武建西征]  
　　廣東訪事人云琥建軍統領鄭蘇菴觀察於六月二十八日啓程統師西上委陳守戎文林先赴西省偵探軍情兼充前站委員聞武建軍在湖北訓練有年可稱勁旅此次奉調西援湖廣總督端午帥預派黃少農觀察親臨點名旣而以六月出師天氣苦熱每兵發給行軍藥散一瓶迨至開差之日午帥以躬自送之故各軍士頗爲感奮也 
[被控述聞]  
　　廣東訪事人云新寍縣馮大令如衡近日不知因何忽赴廣海一帶緝拿紳士鄉民不服羣起爲難大令不敢陸行乘間由海道反署羞憤之下欲以居民拒捕形同拜會等語詳報上憲請勇勦洗事爲同寅所知力勸始止後聞有人以馮如衡大令縱盜殃民控之上憲矣 
[參戎被控]  
　　廣州訪事人云保衛營帶統楊植生參戎不知何事現被某紳據情上控大憲已將參戎頂戴先行摘去聽候營務處查明實情再知酌核詳辦 
[縣令黷貨]  
　　廣州訪事人云新會縣鄧大令景臨現經上憲撤任查辦有知其底藴者謂鄧大令獲咎之由實因七村所駐千總張標之妻某氏投兩廣督轅上控所致先是張督勇至新村某姓家搜捕匪類某姓恃衆拒捕將張及勇丁數名用槍擊斃鄧大令聞報會營馳往勘騐聲言爾等戕斃官勇非將合村剿洗焚毁祠宇從嚴懲辦恐不足以伸國法而快人心某姓聞之大懼急浼陳某竭力調停賄以萬二千金始允將某姓祠堂前面拆毁數椽以掩耳目一面以千金許張妻某氏以了其事遂含糊其詞謂是日祗傷斃勇丁一名詳請上憲核示張事絶不提及旣而某氏以大令所許卹銀竟圖吞賴寃憤難平遂向督憲岑雲帥瀝情陳訴適新會營參將據實禀陳并揭大令種種縱匪情弊雲帥震怒故有此雷厲風行之事也 
[新授廣西巡撫護理江西巡撫柯中丞奏廣西用欵太多援案請辦餉振捐輸摺]  
　　奏爲廣西用欵太多無可設法援案請辦餉振捐輸並酌量推廣條欵以資接濟恭摺仰祈聖鑒事竊查廣西地居邊徼土瘠民貧荒歉累年干戈滿地防邊剿匪費已不貲振撫之需數難預計前經臣請籌撥的餉銀一百萬兩及在江西借銀二十萬兩不過暫濟一時之急究難恃爲不涸之源再四籌思無從措手覆查各省振捐所收貢監職銜封典升銜頂戴翎枝等項經部議准以五成實銀上兌現如江西安徽貴州等省尙在收捐又常例内捐免補本班捐免坐補試俸歴俸捐免實援離任離省分發指省七項亦經山東四川等省奏准照十成銀數兌收各省疆臣本非得已而目前廣西艱窘情狀視各省爲尤甚惟有仰懇天恩准將各項振捐及七項常捐開辦二年一切章程查照各省辦理以濟軍食而振民艱惟以上兩項捐輸各省辦理有年勢成弩末車薪杯水無裨要需兹酌議推廣數條擬請專歸廣西收捐二年他省暫勿援照謹繕清單恭呈御覽並乞勅部迅速核覆俾得早日委員開辦挹注有資大局幸甚臣明知實官捐輸已經停止朝廷愛惜名器何敢沿流而揚其波惟用之無窮而生之無術事機所迫舍此别無籌措之方冐昧瀆陳伏乞皇太后皇上聖鑒訓示謹奏奉硃批户部議奏單併發欽此○謹將廣西開辦餉振捐輸酌議推廣條欵繕具清單恭呈御覽計開一候補候選人員捐分缺先用分缺間用本班儘先三項花樣查實官捐輸業經奉旨停止惟候補候選人員係已經得有職官加捐花樣似無大礙且此三項均應分班輸用亦不致占缺過多擬請准照籌餉例以十成實銀收捐一從九未入人員捐請指項查此項人員亦係已有官職擬請准其照籌餉例以十成實銀收捐一由海防鄭工新海防遇缺先選補實缺未經到任或到任未滿一年丁憂人員准捐歸原班選補查丁憂人員係以禮去官該員等報効鉅欵未獲久於其任不免向隅擬准照本班儘先銀數十成實銀報捐卽仍歸原班選補一已請封典人員准捐實職查捐封定例本已周帀無遺惟封號一律從同尙未足遂顯揚之志竊思六朝 
 
 

Page 3

 
 
有版授之官唐宋有員外之置擬請凡已請　　封典之員准其再捐實職酌照籌餉例由貢監生捐雙月銀數核减四成定爲此項例銀如有指定缺分報捐者另加三成分别已故現存爲恩贈恩授某官給予誥軸但不得選補實缺亦不得由此續請保奬他官仍照振捐章程以五成實銀兌收至三品以上可否酌採古制肇錫嘉名應酌定例銀若干並請飭部覈議遵辦以上各條如蒙允准應請專歸廣西收捐二年合併聲明奉硃批覽欽此 
[遂寗大火]  
　　重慶訪事人云遂寗縣爲川北道所屬彼處生業向以棉紗爲大宗然皆販自重慶六月某日城内某號不戒於火竟延燒至三百餘家舊日精華都付一炬重慶市面頗爲震動銀根亦因此大緊其間有三合長者向業洋廣疋頭生涯頗盛自遭此刼所欠渝地各帳約共五萬金不及清理卽於事後派人向各號緩頰 
[南海珠光]  
　　廣東訪事人云日前起云里南署枷房有犯人馮桂生乘機逃脫並未開門窓檽亦無破壞不知如何逸出深爲不解隨經禁卒禀明臬憲訊問之下雖無得賄私縱情弊而看守不愼咎實難辭命重責四百板限三日内將犯緝獲逾期不獲定卽嚴辦然冥冥鴻飛未識何日能爲弋人所篡也○大兵進剿西匪運載軍械兵勇甚夥刻因省河各船不敷調遣經大憲札行佛山地方官封雇民船三十餘艘刻已陸續來省候用又聞西南輪船數艘亦經保衛營楊植生統領雇用業已駛赴廣西矣 
[上海官塲紀事]  
　　浙西鹽捕營統帶吳福海遊戎昨日因公來申至縣署拜會縣主汪瑶庭大令晤商良久而别○禮部主事孔康侯主政於昨日由京到申命駕至縣署拜會汪大令 
[讞員赴省]  
　　前晚法界讞員兼英美租界襄讞委員魏蒓塢大令乘招商局江裕輪船赴金陵謁見兩江總督魏午帥禀陳要公大約小作勾留卽當返滬也 
[政重催科]  
　　上海縣汪瑶庭大令示定七月二十八日傳齊各圖地保諭話蓋因現屆開徴下忙地丁銀丁故諭令認眞催科也 
[會訊梟目]  
　　日前兩江督憲魏午帥訪有鹽梟頭目鄧貴子卽本埠北帮梟匪鄧海靑之叔匿跡松江札飭松江府許子原太守轉飭華亭縣陳仲陶大令密拿到案解送蘇松太兵備道轅請袁海觀觀察移解金陵觀察發上海縣監禁禀奉午帥批令上海縣訊實詳報暫緩解省當經縣主汪瑶庭大令提案訊詰堅不實供遂釘鐐收禁内監邇者府憲許太守聞悉鄧曾在奉賢縣境内犯案因札飭奉賢縣傳栢梅明府到申會訊明府遵於前日下午乘舟來滬至縣署拜會縣主汪瑶庭大令晤商良久旋卽升坐二堂與汪大令會訊鄧供小的湖南湘陰縣人年已七十有二壯年時在某營隨剿髮逆事平在蘇城充當什長光緖初年奉調至松江副營充當旗牌至二十五年因老弱被裁卽在松江城内普照寺賃屋居往家有妻女日以星卜爲生從未私通梟匪亦未犯過他案叩求鑒察明府一再推鞫執定前供核與前堂無異飭仍還禁候示 
[務除積潦]  
　　日前保甲總巡朱森庭明府以滬城各街堆積垃圾陰溝不通雨後殊多積潦爰飭地甲傳諭打掃夫務將大街小巷一律掃凈並雇人荷牌鳴鑼知照鋪户居民早晨十點鐘以後不准傾棄垃圾如違究罰並查得七鋪地方陰溝淤塞街衢時有積水將地甲吳春傳至局中判令荷校示衆 
[形同拔妓]  
　　英界東棋盤街雙桂堂妓院中妓女金巧仙近與上海縣役嚴福生相眷嚴薄積造孽錢在縣署前開設洪福茶園終日華服鮮衣徜徉於枇杷花下金妓固疑爲大腹賈而不知爲皂隷一流人也前日忽唆妓託詞進香奔至縣署喊求超豁縣主汪瑶庭大令發交普育堂擇良婚配旣而雙桂堂龜奴據情投訴捕房捕頭以形同拔妓此風斷不可開立派包探王長桂投英美租界公堂禀請讞員孫建臣直刺移文派差協探將嚴及金妓提案澈究 
[分發人員騐看名單]  
　　直隷州州同陸修瑺浙江江蘇知縣桑宣順天湖北蔡溶清順天廣東周之松廣東福建陳習謨湖南江蘇許大綸湖南江西魏綺先湖南湖北兼襲雲騎尉余家瑞湖南江蘇曾廣　湖南江蘇黃厚森湖南江蘇程子楷湖南湖北江宗濂安徽江蘇錢章洵雲南江西魯厚賢江西廣西蔡皿緖安徽湖北張壽熊江西湖北程延江西四川吳鼎桂安徽江蘇葉學韓江蘇山西程忠詡江西湖北黃勘安徽江蘇李培林雲南貴州蔣寳諴江蘇湖北嚴良炳江蘇河南濮賢泌江蘇安徽楊勵安江蘇浙江張煦春貴州四川陳鈺江蘇直隷楊承錦安徽河南臧衡亮浙江四川沈際虞浙江湖北耿樹藼四川湖北張瀛學四川甘肅袁克家浙江河南兼襲雲騎尉汪述祖江蘇浙江常懋德陜西山西劉紹宴河南浙江李正華江蘇浙江胡鍾黔湖南浙江萬康江蘇浙江單希曾河南江蘇唐鶴年浙江江蘇沈爾楨浙江江蘇陳晉三浙江雲南何則賢安徽直隷沈棣煇江蘇山西范一清山東山西范繼先山東山西批騐所大使王五昌山西山東鹽大使花翎五品頂戴隆益正黃兩淮陳恩霖廣西雲南羅其肇雲志兩淮宗睦先浙江兩淮蕭恩銘江蘇福建羅惇景廣東福建陳作楫湖北福建布政司經歴邵令蝌順天山東嚴祖亮四川江西直隷州州判唐安瀾廣東江西李鼎元廣西雲南夏際唐浙江江蘇州判嚴恩林山東陜西府經歴蘭維愼直隷山東李朋杜廣東江蘇孫洪疇順天四川鄧寶林廣東福建范廉隅直隷河南趙秉鈞湖南湖北成本湘湖南四川冐樹植江蘇甘肅熊祖彝安徽山東王延祜江蘇四川李茂先安徽直隷襲錦津四川貴州姚順昌四川貴州吳肅四川貴州崔葆珊河南直隷彭鴻壽河南湖北劉筑生四川廣東盛兆麟浙江四川馬翊淸陜西湖北陳繼元安徽湖北縣丞鍾璜順天福建馬紹堯廣東廣西陳光齊廣東福建志元正紅湖北何國楨湖南四川吳躬厚湖南湖北楊寶年山西四川朱延祚湖南山西何延隲山西河南屠義復湖北北河李毓藩山東山西姚昌瀛湖北河南江應璜山西山東邵承耀山東河南方綽安徽直隷周福奎江蘇北河呂庚安徽江蘇朱家讚江西廣東吳鼎梅江蘇北河鄭壽榮江蘇廣東婁福增江西福建劉煥安徽江蘇陳樹滋安徽江蘇謝發霖江西湖北朱佩瑛江西福建劉能恭貴州廣東王鑄江蘇安徽周化南四川甘肅周志文四川雲南劉藩東河南江西張增吉四川雲志余良弼四川雲南强承恩陜西甘肅徐壽慈貴州四川 
[更正訛傳]  
　　昨報記庖人難犯一事兹接美總领事署來函略謂李錫卿係美署收帳人家住城内中唐家弄德大烟室在其家斜對門初五日因病告假在家傍晚聞其族弟被縣差徐正元串同二鋪地甲沙四藉故訛詐洋元遂往理喻正在難解難分之際適美署信差方榮生奉命遞送道署公文經過其處見係同事上前解勸徐沙惡其多事不分皂白嗾使夥役毆打致將公文損破並將李方二人擅自私押次日古總領事委白繙譯官前往縣署將有索回並照會汪大令查辦並於前日委白繙譯官進城會同大令提徐沙到案判各笞責二百五十板枷示十日發犯事處示衆來函所述如此是則昨日本報所記訪事者不免有失實之處矣爰卽摘錄原函聲明於此俾免以訛傳訛焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洪都客述]  
　　南昌訪事人云省垣蠶桑總局開辦有年未著成效前南昌府升任贛南道江觀察交卸府篆時禀准總局攺爲武備學堂總局憲准如所請已於七月初六日開工修整其原有織機繅絲染彩養蠶種桑各器具及桑樹桑園各產均攺由農工商務局經理日前已派辦政事處行文署理知府沈太守轉移江觀察檢齊交付矣○日前省城大學堂行文各縣考選蒙師凡才學兼優者塡給文憑准其設塾訓蒙無憑者不得濫竽充數南昌新建二縣已遵奉定期考選外縣亦當其次第舉行矣 
[月湖泛碧]  
　　寗波訪事人云日前甯郡周茂才善安具禀道署謂培植將才必須設立武備學堂惟經費無從籌劃請將江天北京兩輪船搭客每人加價一角撥充學堂足敷支用等語甯紹台道惠觀察批云該生員等擬在寗郡設立武備學堂原爲造就人才起見據禀請於江天北京兩輪船中搭客每人加價洋銀一角撥充學堂經費之用現在時局艱難商人困苦若照所請甚非體恤商情之意未便照准○寗郡各學堂前因時交炎暑解館一月現已一律開學天主教所設之毓才學堂前本擬於七月十六日照常開課嗣因建造房舍尙未竣工濟濟學生不敷棲止以故迄未遷入大約尙須展緩時日方可開堂授教也○寗郡無賴實繁有徒尋釁毆鬥之事時有所聞日前江北岸有甲乙二人因細故啓釁大肆爭鬥乙受傷甚劇經人理勸之甲仍恃蠻不服嗣報知捕房率捕拘入始得了事甲僅判罰番佛數尊爲乙養傷之費亦云幸矣 
[吳苑秋蟬]  
　　姑蘇訪事人云蘇城夏侯橋尤姓子號惠甫者年逾弱冠不務正業近以囊資吉匱忽異想天開僞造田單多張至各處抵押洋銀約共二千餘金近各債主查得所押田券均係𧸛鼎因卽紛紛繕禀投元和縣控告想須照例懲辦也○長元吳三首縣以邇來蘇省迎神賽會之舉日盛若不嚴行禁止難保不禍事叢生因於中元節前蘇金李三大令會銜出示禁止想三吳人士或不至視禁令如弁髦也道前街老萬年銀樓學徒某甲於本月十六日持銀十兩至某處兌換洋銀行至道堂巷突被無賴乙丙二人按之於地攫銀而逸至十八日下午乙丙復至萬年銀樓購取金約指二枚乘鋪夥與人接談之際飛步而逃當經警察局巡勇併力追赶得以獲住其一遂由地甲等解至西路警察局禀請楊明府究辦 
[暫停發落]  
　　昨日爲法界捕房發落各案之期捕頭查知連日停訊並無判責之犯禀知讞員魏蒓塢大令暫停一期 
[拘賭未獲]  
　　保甲總巡朱森庭明府訪悉南市各街每有無業游民擺設賭攤誘人賭博殊爲地方之害爰於前日親往恒生碼頭拘獲賭棍李桂生一名訊供枷責昨日　十三七鋪巡防局員姚韓兩二尹亦飭局勇恊同地甲四出巡查至公義碼頭見各賭徒正在興高采烈當即上前兠拿詎若輩聞風逃逸未獲一人乃相率廢然而返 
[撈獲溺屍]  
　　前日面市救生局巡船在浦江撈獲溺屍一具帶至老白渡旣而屍屬聞之親往認明當卽自行備棺收殮 
[失孩候領]  
　　昨日英界某　巡街捕見女孩友弟徘徊歧路不知所歸恐入匪人之手因卽携至英美租界公廨請爲安插値日差向之盤詰女稱年五齡餘無他語遂禀知讞員孫建臣直刺飭交官媒留養候出示招其家屬認領 
[偷兒被獲]  
　　前晚偷兒某甲至法界居民某姓家竊得布衣若干件携之而出適爲包探緝獲送入捕房捕頭命押候解送公堂禀請讞員魏蒓塢大令訊究 
[上海縣署瑣案]  
　　前有蔣明山者控妻蔣王氏與潘子雲犯姦請爲斷離縣主汪瑶庭大令准卽發堂擇配後由羽士朱瑞華娶以爲妻氏仍不守婦道與人私識朱亦送縣禀請仍行發堂留養大令亦准如所請方謂從此可稍减淫行矣詎日來氏復在堂滋閙不肯安居堂董遂函致大令請爲提究大令於前晚提案氏供刻因母親在家患病其勢甚重由胞弟來信知照小婦人現欲回家侍奉叩求施恩大令申斥之下判掌頰一百下交其母屬具領管束○羅阿福控薛周氏薛友朋夫婦霸吞店業亦經大令提訊羅供父親羅阿慶向在本城金家棋杆開設老虎灶茶肆父故之後母親張氏與店夥周福生經管店務小的則在聚豐碼頭另開一店今母親與周福生先後故世店業租與已嫁胞妹薛周氏接開現因租金無著小的欲將店收回詎妹與妹夫薛友朋霸吞不還求追薛周氏供父親遺有兩店聚豐碼頭之店由兄阿福經理金家棋杆之店向由母親經管母親故後已經閉歇由小婦人夫婦添置生財自行開設求鑒薛朋供店基雖係岳母所遺惟生財均是小的添置大令判周氏係已嫁之女不能得母屬遺業著將自添生財搬出另自開店此店仍由羅阿福管業○本城西門學宮内拘獲竊賊李羅林並抄出質券十餘張一併解至縣署亦經汪大令研訊李供小的安徽太平府太平縣人有表兄張某在吳淞當勇小的於本月初來申訪　詎表兄已往杭州小的擬卽赴杭因川資不敷不得已將自已衣物付之質庫今日入城訪友行經學宮入内觀看被司閽者執住疑係竊賊送案求察大令以其狡供判責二百板枷號七天發學宮門前示衆 
[美租界捕房紀事]  
　　昨日清晨跑灘賊劉桂林掩入蘇州河畔某姓航船上行竊衣服若干件携之而逸適爲包探倪順泉所見連　帶入捕房捕頭令押候轉解公堂禀請讞員孫建臣直刺訊究○昨晨積竊李阿順濳入瑪禮遜路甬人某姓家行竊綢布衣服若干件持至某押若質錢包探劉阿炳見之連贓帶入捕房捕頭令押候解送公堂禀請懲辦○前日剪綹賊某甲在蓬路菜市左近摸　　人某乙身畔所藏洋銀鋪干枚當塲拘獲送入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
器三十七起新造毛瑟擡槍五百四十杆毛瑟手槍三百八十七杆利川前膛手槍一千五百二十杆毛瑟擡槍藥彈一十八萬顆毛瑟手槍藥彈二千二百四十顆馬梯呢藥彈五十二萬八千顆小火一百一十八萬九千敉銅釘六十一萬四千顆各種機件一千零七十一起已成洋火藥三萬八千二百五十二斤均經試放合用陸續解交籌餉局騐收分别存撥所有各項物料價値及員司薪水匠資並一切經費照案在於士藥釐金項下開支總共用庫平銀一十萬八千四百三十一兩零又製造洋火藥採買牙硝支用庫平銀一萬二百七十七兩遵照部章分晰造册詳請奏咨核銷前來臣覆查無異除將淸册送部查核外理合恭摺具陳伏乞皇太后皇上聖鑒謹奏奉硃批該部知道欽此 
[護江西巡撫柯奏陳明裁減水陸防營餉需片三十日]  
　　柯逢時片再據署布政使陳慶滋會同派辦政事處司道詳稱光緒二十二三等年江西裁减水陸防營勇餉每年約節省銀七萬餘兩又二十四年續裁陸營防勇毎年約節省銀三萬餘兩遵旨留爲添募抽調各勇攺習洋操之用均經奏明在案兹届造報之期伏查江省水陸防營薪糧等項原皆有動用釐金卽節存餉項亦須在釐金項下提出非能别籌專欵而歴年征防各軍或增　减並無定數其釐金除撥解京協各餉派還洋欵之外本屬不敷尙須借動别欵湊用今再提出裁勇節餉一欵盈於此卽絀於彼於庫欵實無絲毫之增至添練洋操各軍加餉叧册請銷尤虞淆混應請將原報裁勇於各該年四柱册内分列收支仍歸善後用欵項下報銷嗣後並請將前項裁勇節餉名目删除毋庸叧行提出此外尙有光緒二十三四等年裁减練兵節省津貼錢文每年節省銀二萬餘兩情形相等亦應一律照辦以歸簡易而省糾紛等情詳請具奏前來臣覆核無異除詳細情形叧行咨部查照外理合附片具陳伏乞聖鑒謹奏奉硃批該部知道欽此 
[會辦廣西軍務馮奏報病痊遵旨會辦軍務開用關防摺三十日]  
　　太子少保尙書銜會辦廣西軍務前貴州提督奴才馮子材跪奏爲恭報病痊遵旨會辦軍務准咨兼顧防務開用關防日期叩謝天恩仰祈聖鑒事竊奴才於光緒二十八年二月内因續假期滿感冐病痰勢迫沈重難以赴黔當卽電請雲貴督臣魏光燾據情代奏懇恩開去雲貴提督缺旋於是年八月初六日接准咨覆四月初四日准兵部火票遞回原片奉硃批馮子材著准其開缺欽引等因奴才奉此卽閉門養疴靜心調攝至二十九年五月疾始全愈閏五月初四初五等日連准署兩廣督臣岑春煊電咨内開現因西省匪事災情均極吃緊電奏請貴軍門署廣西提督又李牧家焯辦理欽廉防務太不得力現已飭司撤任電奏請貴軍門兼辦欽廉防務祈將卓勇管帶速行更換認眞整頓以安閭閻十七日又准署兩廣督臣岑春煊咨開閏五月初一日欽奉電旨前貴州提督馮子材著會同岑春煊辦理廣西軍務等因欽此貴軍門威望素者現旣欽奉明詔應請即赴南寍一帶妥爲杣置其東欽廉各屬伏莽未靖並請即在南寗兼顧欽廉防務以昭周密而靖地方等因奴才奉准此感激難名當卽恭設香案望闕叩謝天恩會辦廣西軍務自刊木質關防一顆文曰欽命會辦廣西軍務前貴州提督之關防共一十六字淸漢合璧釋於閏五月二十日在廣東欽州防營開用以昭信守伏查奴才一介庸愚疉膺寵眷戎機屢總愧未報夫涓埃梓里閒居復幸承夫恩澤當此東西不靖滋蔓堪虞閔兹民匪相通燎原待撲自顧識疏年老深慮任重材輕惟有妥商督臣仰承聖意迅除兇逆上副九重倚畀之心圖治脅從下慰兩粤來蘇之望所有病痊遵旨會辦軍務准咨兼顧防務開用關防日期叩謝天恩各緣由理合恭摺具陳伏乞皇太后皇上聖鑒謹奏奉硃批知道了欽此 
[會辦廣西軍務馮奏請擬攺東省營號片三十日]  
　　馮子材片再奴才昔統萃字各軍於關前捷後卽蒙恩命督辦廣東欽廉防務十有餘年均幸仰仗天威中外讋服地方又安後奉命防江旋赴雲南提督本任六七年間遇有中外交涉事件無不仰體聖意妥商督臣愼固邦交而靖邊境故所轄地方均兵民相安盜賊歛跡從無兵勇讐教之事今准督臣岑春煊咨奏派奴才兼顧欽廉防務業將所統西軍各營號爲廣西萃字新軍並擬請將東防各營攺爲廣東萃字軍聨絡一手以壯聲勢庶足以新耳目而定人心所有擬攺東省營號緣由理合附片具奏是否有當伏乞聖鑒訓示謹奏奉硃批知道了欽此 
[護江西巡撫柯奏圖財謀斃幼孩得贜審明定擬摺三十日]  
　　新授廣西巡撫護理江西巡撫臣柯逢時跪奏爲圖財謀斃幼孩得贜審明定擬恭摺仰祈聖鑒事竊照龍泉　犯人劉詳仔圖財謀勒十歲幼孩黃定基身死一案經前署按察使瑞澂提訊無異移交接署臬司周學銘覆覈轉交前來臣親提研鞫緣劉詳仔　隷泰和縣向在龍泉縣地方剃頭營生先不爲匪嗣因失業遊蕩與已死年甫十歲之黃定基素識無嫌光緒二十八年六月二十七日早晨在楊沙仚地方適遇黃定基赴塾走至劉詳仔見黃定基頸帶銀鎖起意將其致死得贜花用四顧無人當卽趕攏將黃定基按倒解下袴帶纒繞黃定基項頸兩手分執帶頭用力拉勒黃定基登時氣閉殞命劉詳仔解取銀鎖衣鞋携至劉見炘飯店吃飯　衣鞋作抵飯錢並將銀鎖賣與不知情之杜茂仁得錢花用逃逸經縣訪聞差拿並據屍父黃昌焯尋見黃定基屍身及劉見炘聞知將衣鞋送還認　帮同將劉詳仔捕獲投保報騐起贓訊供通詳飭審兹據訊擬由府司勘轉經臣提審據供前情不諱究無叧犯不法别案亦無同謀加功知情容留分贓之人贜經起獲正犯無疑查例載將十歲以下幼孩逞忿謀殺者首犯擬斬立决註云若係圖財加以梟示等語此案劉詳仔因見黃定基項帶銀鎖該犯因貧起意圖財謀勒黃定基身死得贓自應按例問擬劉詳仔合　將十歲以下幼孩逞忿謀殺者擬斬立决例擬斬立决梟示先於左面刺兇犯二字該犯在外爲匪原籍牌甲無從查察應與誤買銀鎖及誤押衣鞋之杜茂仁等均免置議除全案供招咨部外所有審明定擬緣由理合遵章恭摺具陳伏乞皇太后皇上聖鑒敕部核覆施行謹奏奉硃批刑部速議具奏欽此 
 
