# 1882 - 75 - 4903191

 

Page 1

 
 
[東廂記出售]  
[  申報館主啓]  
　　傳奇院本世以西廂爲首出本舘今又訪得東廂記一書向無刋本現已排印竣工每部計訂四册價洋二角準於二月初三日出售伏祈購閱爲盼 
[論茹素念佛之惑]  
　　甚矣人情之　也持齋奉佛之事不獨盛行於巾幗而且漸染於衣冠不但簧鼓夫鄉愚而且上達乎閥閱是正買長沙所欲爲痛哭流涕長太息者已夫自金人入夢佛氏之教行於中國論者以漢明帝爲千古之罪人然自是而後屢興屢廢佛教亦終不能永遠顯揚雖不絕如縷而讀史者莫不知其爲異端梁武三次捨身於同泰寺終身茹素致令天下祭祀以　爲牲决死囚則泣涕不食此其仁民愛物之心亦不可謂不至矣而臺城被圍卒餓死於侯景之亂識者笑其愚而憐其惑夫以身居帝王一惑於邪尙且不得其死設使以梁武之仁專務於古昔聖賢治安之道而不爲外道所淆惑又豈致此乎本朝以神道設教而崇奉喇嘛並非專信佛教蓋以西藏等處皆信奉喇嘛不得其心則服之非易夫是以順其俗而治之此正因時隨俗之妙用不可以悞會也民間有聯結多人茹素念佛者名之曰齋匪大千例禁有犯不赦卽此可見朝廷用意之所在而無如人心不古愚夫愚婦往往仍有惑於齋匪而甘心入教者川楚教匪以及洪逆等亂皆由此而起國家命將出師先后撲滅人所共見共聞則亦宜有所觀感而不爲所惑矣乃近來復有此等匪徒茹素愈　聯爲黨羽者禁者自禁犯者仍犯是眞有不可解者矣然愚夫婦之爲此猶不足異也復有儼然搢紳巨族而亦惑於此事而且四處收徒藉以作奸犯科而不知歛迹是不更可異乎夫茹素者以爲可以免殺生命昔賢如蘇東坡尙且以茹素爲戒殺之一端然僅僅一念愛物之仁已不足爲重輕卽其果以戒殺爲念亦惟持以一身又何嘗廣爲誖勸天生物以養人上古未有火化之時亦旣茹毛飮血但隨分而食不令暴殄則亦巳矣昔人有持盌邊齋者其言曰我欲生物而不能使人人皆存生物之心苟當賓朋讌會或適值我之齋期却而不食則未免矯同立異以取人嫌惡故但於葷菜盌邊夾取笋片香茹之類以食之則我之心亦安而與人無怨爲此言者可謂通達世務矣故吾並不謂茹素之必不可獨怪茹素者何以必欲使人共之至於念佛則尢屬無稽之談有謂一心念佛則心無二用可以爲養心之法者不知人具此心正宜有用而顧令如死灰槁木乎曾與友人言世間茹素念佛之人往往非貧卽子孫滅絕此固鑿鑿可証者其故究屬安在友曰人家必有門行戶竈等神終日念佛唪經則神或不安故降之罰余曰如子所言則是所念之佛所誦之經果有靈騐矣是說也與於茹素念佛之甚者也念佛誦經皆所以收其放心而已此法不獨釋氏爲然卽儒家亦有之孟子言養心養氣其言極詳且盡釋氏之說蓋寓於此而後人誤會其意乃以收視返聽爲養心之道斯謬矣大抵佛氏之論皆竊取儒說而加以傳會穿鑿明眼人一望而知特愚者不悟耳然旣有齋匪之名律例明定其罪則人雖至愚極陋亦孰不知所警惕而乃縉紳之族獨甘蹈於罪而不知悔甚至一己旣甘自誤而又欲以誤人逞其私意以聯結黨與共入其教是眞罪不容誅矣毛文藻儼然八品官而藉茹素念佛以誘惑人家婦女捲物同逃身罹法網彼婦女何知遭其誘惑不足爲怪獨異夫閩中大憲豈不知毛之茹素念佛身入異端而以前竟漠不加察乎許方伯親至木瀆　紳家捉獲奸僧一名其事雖未詳悉但就事論事以僧人而被獲於紳家則該紳之平日必與該僧相契可知豈該僧之於紳亦如佛印之於東坡但以詩酒訂方外之交耶吾有以知其必不然矣僧旣被獲紳或可以從此感悟幡然變計不至終身爲名教中罪人故吾以爲方伯此舉無論是否受侯相之方略而實爲除邪教正之一大轉機彼茹素念佛者流曷不憬然悟哉 
[日高近聞]  
　　字林報言高麗與日本近有齟齬之事緣高人以日人庽居高麗待高人頗不循禮故有與日人爲難之勢現經他國官員致信於日本外務大臣告知此事大約欲爲調處也 
[津信摘錄]  
　　天津西人來信言實任津海關道周觀察不日卽當接印任事津沽河道頗多淤塞河水日見其淺故深望新任關道於濬河一節首先舉辦也又云前者聞中國洋布各業不肯通行電報殊不解其何故茲查得係洋布會館中自造暗號一書尙未成功故此遲遲俟此書告竣之後卽當通電也 
[濟南消息]  
　　寓居濟南府之西人來信言及去年該處年景尙稱平安人民皆有欣欣向榮之意想今歲必然諸事順利惟去歲年終之時服生鴉片而死者實繁有徒據西醫亨德言每日牽扯總有兩名服鴉片延請救治者約計三十餘日日日如是忽有一日竟至有六人之多此亦可尾服毒者之衆矣該西人因言濟南地方人民皆不願外國人錯居其地而服毒求治則又不得不望之西人其情抑何可笑也 
[金陵近信]  
　　左侯相蒞任兩江政令一新而於民間之疾苦尤痌瘝在抱其意以培養地方之元氣爲主卽如典當減利一事侯相志在必行又如金陵自省垣克復俊迄今歲二十年民間房基荒廢者不可勝計而於城北爲尢甚刻　侯相已飭保甲總局查明其有業主之房基如力能起造着卽建築如或無力與並無業主者均由官起造分鬧市中巿及僻靜處所爲上中下三等一俟落成核定某屋工料若干懸示通衢註明在册其房卽由官出租俟起造工料價在房租內收足此屋卽令原業主領去執業不須再繳房價其無業主者仍由官收取租息聞已飭工程局先將城北之花牌樓吉祥街一帶卽日興工專造迎街門面其餘基地隨後次第興作至起造欵項聞侯相先自捐廉並有某某兩統領出捐巨欵湊集而成者又聞隨後將工料價目收齊仍留爲地方一切善舉之用又侯相於日前出院拜客行經城北一帶見有高山跨城矗立詢而知爲儀鳳門之獅子山乃嘅然曰獅子無毛何以壯觀旋卽發出紋銀百兩飭楊子木觀察趕緊採辦松柏桑秧　該山栽種並飭查明附近各山之土性或宜松柏或宜桑茶隨其土之所宜栽植以收地利云 
[侯相閱操]  
　　揚友來信云正月二十七日辰刻左侯相節抵瓜洲揚州各文武官恭迎於境上是日卽閱吳家榜總戎所帶之水師各營念八日憲駕至揚郡接見各官後卽出西門至大教塲先閱五台山分防之合字營勇繼閱揚州營鹽捕營及揚八屬州縣之分汛所演洋陣麒麟陣開花砲陣子母砲陣大方陣小方陣混元一氣陣八方八卦陣十 
 
 

Page 2

 
 
二門戶陣無不器械堅利旗幟鮮明技藝精嫻人馬壯健甚合憲意二十九日又閱各營馬步箭亦頗出色賞賚甚厚閱畢在平山堂小憩然後回城初更後傳諭初一日六㸃鐘開船北上先看河工並閱淮徐各營再由蔣翟壩入皖省遍閱各營由徽寍池太回省云云當侯相閱操時各官之代備賞號等一槪不收皆自出重賞其北上也有小火輪五艘沿途護送署運使徐仁山觀察隨至淸江各官送至境上而返聞侯相持法嚴峻而接物和平當未到揚時各文武官及兵勇等皆慄慄危懼小心從事大小街道打掃淸凈合城男婦咸願一瞻相度及憲駕入城沿路觀者如堵鴉雀無聞惟脚步聲絡繹不絕侯相身穿黃馬褂端坐緑昵大轎面色微紅鬚髪尙黑約五十歲外光景觀者咸以手加額交相鼓舞謂侯相係國家砥柱得此康强眞朝野之福也至其餘瑣事聞二十八日酉刻操畢人散時沿途太擠衆至長春橋阻塞不進忽砰然一聲將橋之左邊石闌擠倒人隨石落淹死者磕死者破頭折腰者約二十餘人又大東門口吊橋上來一小車右坐一中年婦人懷抱一孩右坐兩小孩俱十歲之內後隨二人亦皆中年車至橋上人衆一擠車落城河婦則頭破眼裂嬰孩壓死一孩頭裂一孩腰脇磕斷骨出寸許皆奄奄待斃矣又新城田家巷一老婦年五十許帶一孫十二歲又落星街一七歲小女俱爲拐匪拐去遍尋無蹤二十九日侯相閱操畢回城行至天凝門街頭忽有四人攔輿崩角出血投遞呈詞卽蒙收覽究是何地人是何案件則未詳知也 
[杭垣大火]  
　　杭垣新正以來祝融之災已經疉見且每次遇火總有傷人之事是以有識者憂之咸謂火皆未燒出頭天復不雨必將有一塲巨災也上月二十五日薦橋直街之凌木梳巷口某姓小菜店內約八㸃鐘時其屋後突然失愼火已延板壁而上及屋椽一經燒透當不可嚮邇矣幸時在初昏人都未睡衆人捨命撲救各隣亦爭先奔助遂卽撲滅無不額手相慶蓋該處爲城中著名市集精華薈萃之區如竟延燒禍寔不堪設想居驚魂甫定感荷神庥爰集衆醵金爲酬謝火神之舉不意念八日淸晨高橋巷口之豆腐店忽報失火聞該店因灶下一時乏薪甫向門前買得茅柴一担令其挑至灶下卽在灶門前堆放緣柴已待炊不煩擇地也店主方在櫃上算給柴錢而灶下已黑烟塞屋火𦦨沖霄而起盖茅柴已極枯燥而爲竈中之火相逼一得風力柴已盡着衆人急思撲救而逆風縱火無可近前一時逃生不及何暇他顧時火已透出屋脊隔壁之柴店已經延燒所謂乾柴遇烈火勢若燎原是處房屋鱗接街道窄狹火卽由門前之巷棚飛入對岸於是對面之天河館醃臘店酒店等迎風盡着烈炬直騰兼是時東南風甚緊東面未熄西面又焚正如摧枯拉朽順風直下勢將不可底止是處地極熱鬧况值晨墟甫集之時凡肩挑負販以及席地擺攤者充塞兩岸卽平日無事時亦必肩摩䩔擊而行一經火警道路先已塞斷難以衝突踰時城廂各集水龍爭先雲集卽遠在江十等處亦插旗鳴金而至城守水師各營之洋龍皆戈矛森列雷轟電掣而來各集水龍共有三十餘架而取水之道只憑薦橋一河以致挹泫不及兼以洋龍尤佔地步其管龍之兵丁又皆倚官仗勢逞勇生事之徒致與司前之水龍爭鬧羣相毆打將其集中之司事頭額打傷血流滿面各集義民咸抱不平衆怒齊起勢將以火場而易爲戰塲矣幸杭協急出彈壓向各水龍聲謝且許將該營兵重辦得抒衆怒始得解散是時火勢已殺卽可收場祗以毆打一事各龍皆停水不放而零星餘火得風復燃兼值某店中之滿箱洋油炸裂火勢復又沖天而起各龍爭先出水勢如百道飛泉從空直下方得烈焰稍息然轉瞬之間已被焚去店屋四幢矣計自九㸃鐘起至十一㸃鐘爲止其西首一帶上面至寶善巷口止下面至忠孝巷口止其東首一帶上面至益昌南貨店隔壁之油雞醬鴨店爲止下面至東山弄口泰山堂藥號隔壁爲止通計房屋約共有一百三十餘幢惟山毓樓茶館僅將門面焚去墻門內仍一毫未損陳雋丞中承聞警輕騎疾至闔屬文武員弁無不爭先奔集各憲均在薦橋上立觀是日天氣酷熱幾如仲夏兼以火逐風勢直逼西北橋上各憲都立足不定幸火勢雖巨時在白畫人俱無恙且兩路火皆出頭咸謂自此災後可風煙永息矣其凌木梳巷口之小菜店前次雖經倖免而此次仍兆焚如豈前後三日亦有定數不能移易歟 
[官塘栽柳]  
　　前長洲縣蒯子範明府涖任時居民感戴在滸墅關興賢橋南三里造蒯公亭以表去思其間排植柳樹數百株今已摧枯朽敗殊有零落之感　由分防勇營自閭門外沿塘一帶栽種楊柳十步一株今已種至鐵鈴關聞欲將官塘百里盡行種植其地爲南北通津帆　輻輳此事若成將來碧浪有聲緑陰如幄曉風殘月間過此者當添幾許詩料矣 
[鬚眉被焚]  
　　蘇垣自火警紛擾以來闔城驚懼異常業已疉登日報本月朔下午城南醋庫巷中復兆焚如計燬屋三椽有一老人急於搬屋火勢相逼至鬚眉均爲燃着差幸頭額不至焦爛誠危乎殆哉 
[議增馬路]  
　　英租界大馬路南首有二三四五等馬路皆甚華潔打狗橋北首上麟里口迤西皆係小弄兹聞英工部局籌議欲自上麟里口起向西至尙議街直達潮陽樓一帶將房屋拆去攺爲六馬路已與房主相商矣又寳善街南首房屋欲自靖遠里口起向西翻造至松風閣茶舘斜角是以邇來租界中遷徙之家殊見紛紜也 
[飭查小票]  
　　本埠海關道憲劉觀察接奉兩江總督左侯相札以上海租界有人仿照呂宋票自造小票出售實屬貽害閭閻飭爲查辦等因觀察卽札英界會審員查明禀覆陳太守已飭幹差細查知租界中呂宋票號共有四十餘家其間確無私售違禁之小票卽行據情禀覆云 
[案情離奇]  
　　前月十九日報列控追失女一節係雷彬和卽劉炳和投法界會審公堂控有幼女珊瑚卽三和被徐阿桂徐阿九兄弟拐去曾投英界會審公廨控提到徐姓兄弟供明拐女已托楊明山價賣又傳楊到案供認該女經賣與法租界永安街福升號主閩人李國榮處由法捕房提到據稱之李國榮則稱姓林名國榮並未買女平空被誣等語原告又稱楊明山及徐姓兄弟均管押英界會審署翁太守以英界會審著有案着林投訴兹聞是案去年春間雷彬和在英界會審署控徐姓兄弟及楊明山拐女珊瑚轉輾供出賣女與林國榮由陳太守移提林姓斯時林適回原籍福建之侯官縣故案懸莫結人犯覊押至六閱月陳太守將人犯分別枷責期滿釋放直至今年正月初雷知林已到滬又投法界會審公堂控請提林訊究翁太守據林陳辯諭令投英界會審公堂稟訴兹林已投到訴被揑詞誣陷陳太守查得徐姓兄弟及楊明山等早經釋放雷彬和亦未投案請追故諭林候示而已乃昨日據美華書館洋人帶同雷彬和投到申訴並稱案在法界會審公堂控提到林國榮求爲飭提徐姓兄弟送歸法界會審廨辦理陳太守已准所請矣按是案前後控訴情形離奇不合真令人不可得而解也俟公堂併訊後再行照錄 
[着繳餘贓]  
　　毛升和棧夥投英界會審公堂稟稱被賊掩至樓上開箱竊去金飾及皮掛二件幷洋二十七元報捕緝獲竊犯徐雙桂起到皮褂金飾惟銀洋烏有今蒙送案請究徐雙桂供行竊皮褂金飾付質已由捕房吊贓並未竊洋押舖請追押本陳太守判將徐發押五月着繳洋二十七元起案之件交失主收領至押本斷如該竊犯繳到銀洋再行酌給 
[給洋收殮]  
　　前報英租界憶德里中粵人某姓家遷徙趺斃小工郭阿炳一節嗣英捕房以屍置里口殊屬不便囑地保仍移屍至空房中乃甫欲移開適屍兄到來允爲收殮粵人某姓隨給以棺木川資洋十一元當卽成殮將柩帶去宗結 
[拾得假票]  
　　有袁祥者在招商局金利源碼頭拾得三百兩銀票一帋係第四千六百五十四號二月十二日期愼亨錢莊圖章送與金 
 
 

Page 3

 
 
利源帳房徐姓觀看徐云此係莊票失者倘有要用或無力賠償則有關性命爾可將票速交該莊存放如有人掛失可得酬謝並有美名豈不堂皇冠冕袁祥聞言卽携票前往而愼亨開設英界拋球塲北興仁里袁祥去時心中利欲相攻遂更其說到庄祇稱有客付水脚銀兩交來銀票望卽照付乃愼亨庄司帳人嚴子林見票上圖章較小並非該莊之票而城內外又別無愼亨零兌錢庄明係僞造卽將票執住盤詰來歴袁祥尙指定金利源於是嚴與呂金昌同到金利源詢問而徐姓出爲分剖嚴某尙不明白致相爭論卽同入法捕房昨經法界會審公堂訊理袁祥稱票在碼頭拾得嚴呂兩人持本莊已銷之票到案請對翁太守謂袁祥不應不遵徐老爺之言致肇爭端又謂嚴呂兩人生意人不應如此鹵莽袁祥之言雖不足信但旣到金利源有徐姓出爲分說伊係正經人何得不信尙欲多事今旣稱票係假票着卽當堂銷燬兩造各退完案 
[勒罰責懲]  
　　昨日法界會審公堂據捕房解到工部局拉圾小工頭張阿明原告婦人金盧氏偕同房東林陳氏投案訴稱所住地方弄口不知誰家傾倒拉圾而張阿明到我家中令罰錢二百文答以非我家所棄彼卽大肆咆哮稱此係工部局公事誰敢不遵我仍不肯出錢張阿明卽扭我頭髪批頰兩下房東林陳氏眼見於是訴捕送之到案請訊翁太守質之張阿明據供西歴三月十八號三㸃一刻鐘時見有拉圾傾倒於地適爲總頭看見將我申斥故着伊等掃去幷着罰錢充公並不敢肆毆法捕房通事稟稱不論何項罰欵捕房總有憑據交執今張阿明並無憑據無怪伊等不允翁太守謂張阿明倚仗在工部局作工擅敢逼罰逞兇實屬可惡判責五十板以儆 
[控追匿女案移縣]  
　　前述蘇人趙桂生偕妻程氏投法界會審公堂控追匿女一案昨日捕房將所供阿陶之毋胡王氏傳到幷將趙有生解訊趙有生供語如前太守詰以趙桂生之女究在何處答稱我原籍鄞縣伊女現在鄉間太守詰胡王氏如何領趙妻往八仙橋答稱並無是事夫年四月間彼來借貸適逢不便將衣服借與押洋一元錢二百文至今尙未見還太守謂不問爾借錢之事但問如何領趙程氏去胡王氏一味支吾太守謂原被皆稱由爾牽合無庸狡賴其女旣在寍波當爲關提飭將原被等共男女四人一併送縣辦理 
[罰給本資]  
　　初二日報列賣鐲生事一節昨日法捕房將蕭海解訊原告四川人李大興投案候示翁太守以李大興曾稱本資無多賣得錢四百餘文爭毆時散地被人拾去而籐鐲亦散失數隻蕭海又將其牙齒打脫兩個蕭海本當重辦緣李太興甚屬窘苦蕭海姑從寛典着罰洋四元給李作本仍可貿易餬口兩造遵斷當堂繳領太守此斷調劑得宜誠兩全之法也 
[賭博生事]  
　　法界會審公堂據捕房解到因賭打架一起人請訊先據通事禀稱姚沛泉爲邀客入局者曹廷濠爲預賭者錢王氏卽住賭場房屋中曹王氏係送馬褂至賭塲者姚沛泉邀曹入局見曹贏錢欲向分潤致相爭鬧後便厮打曹王氏喊呌救命巡捕前往喝散不聽故爲拘解曹身畔搜出洋八元銀票一紙一併呈案翁太守訊據曹供姚邀我入局稱卜隣里有一婦人欲挑頭還債請爲照應故卽携洋十三元前去贏得金戒指三隻銀票一帋輸去現洋五元故身畔剩有八元同賭十餘人不認識者居多姚沛泉向我索謝不允被拉破衣服攫去金戒指三個扭下頭發一綹請爲查騐姚沛泉不認邀客稱因往彼尋友人阿慶呌喚太高彼等正在賭博嫌我吵鬧卽被毆打太守詰其是何地方答稱法馬路卜隣里內錢王氏稱我並不挑頭祗因間壁所住之許姓拖欠房租房東將其大門釘閉許姓無處存身故借我處設賭挑頭欲還房租乞爲查訪翁太守又訊曹王氏答稱因丈夫被姚沛泉邀去天晚不歸恐其寒冷故送馬褂前去在途見彼等厮打上前解勸詎彼等卽將我毆擊故喊救命身邊有洋兩元乃欲付傭人工資者今在捕房翁太守斷將呈案物件暫存捕房姚沛泉曹廷濠兩人暫押錢王氏交保候查曹王氏先爲釋放又法捕房包探見紫來街恒豐泰京廣貨店內爲推牌九之賭喝其停手收拾不允反出言抵拒故將該店主傳到幷將牙面竹牌三十二隻骰子兩顆呈案翁太守訊詰之下該店主不認賭博太守謂旣不賭博賭具何用本當重懲姑念生意中人着罰洋五元充公免究該店主當堂繳洋卽行釋放 
[善捐類登]  
　　四達瑞洋貨鋪因隣居失愼受驚由親友鄰人照料救護應俻酒席酬謝約須費洋四十元出力諸人商之該店主請將此項銀洋交洋貨公所轉送棲流所作爲捐欵主人已依言辦理賓主皆賢成此善舉美哉又有無名氏捐助棲流所洋一百元以上二項皆由公所騐收給予收條矣 
[義僕傳]  
　　世之以義成名者多矣其卓然於僕嫗中而爲人之所難能者則莫如義僕單氏氏何義義其能撫育主人子也義其能終身報主而不以艱危渝其志也氏故儀徵人適同里王姓結䄜數載一無子女夫復遠出不返存沒無信氏甘貧守節百變不移後以女工傭於安宜劉封君家針黹之餘襄理庶務咸豐七年封君元配馬孺人病故遺子四長者僅十二歲耳餘悉在孩提襁褓中氏於是保抱扶持竭盡心力單氏於孺人未歸之始服役閨中嗣復挈之以來歴有年所主僕之情深逾骨肉不意孺人棄世弱小伶仃故卽以鞠育自任疾痛飲食在在調護然未當困阨之際猶未見其難也迨封君家道中落又終歲在外奔走門下者率皆飽其私槖惶惶求去氏獨慨然傾囊濟急撫視餘睱摒擋一切任勞任怨辛苦不辭旣無悔意亦無德色如是者復有年而封君諸子均幸成立噫嘻氏義矣氏誠爲人之所難能者矣夫人有激烈一時高談名義而可與共安樂者卒不能同患難曩所謂慷慨氣節一盤錯之投而翻然立蹶者比比然也氏則榮悴如一始終相保固由感恩零涕萬不忍舍而之他賣明乎義之所在遂本其圖報之心以維持於屯蹇之會卒能撫諸子以成視古今來義士之風亦何多讓而用心爲愈苦矣且氏以孤孀終老遺息廖廖固亦極遇之至嗇矣天乃獨眷佑之以豐其壽年雖八十健壯猶初其殆以蒙難艱貞之苦磨厲其人俾有以成其義而大其名乎氏於夏四月生辰劉䢴生昆季稱觴爲壽且以顚末告子囑爲之傳余聞而義之不敢以不文辭爰詳述之以爲當世採風之君子告焉鄒慰農稿予冋抱鼓盆之戚追念舊歡頓成往跡情天缺憾恨海靡涯亡室姓汪氏小字爲梅蹇脩者後以其妹作合補續鸞膠擬於春三合巹情之所鍾聊爲慰藉乃倩人作補梅圖系以南北曲一套旣寄幽思兼徵題泳原知一幅天成花貌已分新舊要是三生緣共綺牕如話音容倘蒙大雅不棄惠以瑤章引玉拋磚是則鄙人之所深幸也已步步嬌璇室東風春再到芳信梅還報羅浮夢更招落落新姿一般嬌好回首倍魂銷只當年舊侶烟雲杳醉扶歸記得綺牕前索共巡檐笑記得錦奩㫄妝共明燈照記得天寒翠袖伴淸寥無那苦雨曇花輕飄說甚麼相莊白首鳳鸞交祗賸有神傷荀令增悲悼皂羅袍半世芳緣艸艸歎香消花謝玉檻蕭條孤山幾度可憐宵瑤階形影惟相弔妬他凡艷桃嬌柳嬌驚殘綺夢情苗恨苗隔冰魂終古蓬萊島好姐姐徼倖東皇㸃綴風姨花貌記月姊前時相肖瓊枝旖旎眉依然鏡裏描珮猶是欄前繞三生孰料同根何巧且妝補金閨把幽恨拋尾聲花開姊妹綠非小怎知道後先締造願玉照堂前長此雙棲老丹徒鄒慰農稿 
[蘇省撫轅抄]  
　　正月二十九日同知羊復禮接辦書局提調差府知事吳惟勤辭赴震澤絲捐差分缺先補用巡檢周覲光浙江人試用從九郭照藩湖北人均禀到二月初一日浙江候補同知吳軾河南人由浙來縣丞錢文瀾張運衡均銷冬防並辭赴滬捐局查騐差從九蔡恩錫稟知牙厘局委解餉銀赴揚州辭未入吳志敏稟知奉　下游厘局差遣辭 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
部知道欽此總管內務府謹奏爲奏聞請旨事恭照道光十年八月奉旨嗣後織造等每屆一年期滿著內務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任之日起扣足在任一年由臣衙門先期奏聞請旨等因在案查江南織造文琳由緞庫郎中於光緒六年十一月十七日奉旨補放江南織造該員於光緒七年三月初一日到任按到任之日起扣至光緒八年二月三十日係屬一年期滿理合先期具奏可否更換之處伏候訓示遵行爲此謹奏請旨奉旨己錄 
[光緒八年正月二十二日京報全錄]  
　　宮門抄陜撫馮奏請叅革總兵通判審辦緣由片護陜督楊奏爲遵旨擇尤保獎摺大臣恩等奏遵例派員保護泊岸情形摺護蘇撫譚奏恭報大成殿失愼日期摺又奏察看同知片大臣恩奏揀選擬補摺大臣杜等奏總管病請開缺摺正月二十二日吏部翰林院侍衛處值日侍衛處引見一名召見軍機馮譽驥片再臣與藩臬兩司訪聞花翎提督銜補用總兵謝正球交結匪人行爲詭密藏有假印錢票飯片等物飭查間據府縣面稟訪查情形相同當經密飭將謝正球服役之程生春拿獲訊據供認曾見謝正球藏有假印假票板片等情馳往查起據謝正球稱係程生春收藏經伊查獲焚燬有言語支吾查謝正球係武職大員應遵法度果係程生春收藏旣經查獲卽應交地方官究辦何得輒自焚燬難保非該員起意雕藏狡詞諉卸自應澈底嚴究又查有候選通判鍾樹賢係江西籍行同市儈與謝正球往來甚密謝正球所爲比匪各節是否知情亦應一併訊明究辦據兩司會詳情奏前來臣覆核無異相應據實奏叅請旨將花翎提督銜補用總兵謝正球候選通判鍾樹賢一併革職以便歸案審辦所有請將交結匪人之總兵通判革職審辦緣由謹會同陜甘總督臣譚鍾麟附片具奏伏乞聖鑒訓示謹奏軍機大臣奉旨著照所請該部知道欽此頭品頂戴護理陜甘總督甘肅布政使臣楊昌濬跪奏爲遵旨將承修董志縣丞等處城工在事出力員弁擇尤保獎以資鼓勵恭摺仰祈聖鑒事竊照總理營務處統領武威軍魏光蕭所部鎭固營宣武威中營興　董志縣丞平遠縣等處城垣廟宇衙署等工告竣前經臣奏奉諭旨准其擇尤保奏毋許冒濫欽此當卽欽遵行據着後局司道將應保獎各員弁開摺請奏前來臣覆查該兩營文武員弁承修前項工或相度經營躬親督率或朝夕從事盡力趨公實屬著有微勞並無冒濫合無仰懇天恩俯准分別給獎以示鼓勵除咨保各弁另造淸册咨部核獎外謹繥具淸單恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此奴才恩福富陞興恩松林跪奏爲遵例泒員保護泊岸情形恭摺奏祈聖鑒事竊查嘉慶十六年經尙　福慶恭查永陵明堂前添修土堤泊岸工程父將軍工部府尹每年隨時查勘修理又於嘉慶十七年經協辦大學王松筠恭查泊岸培栽樹株於每年大雨時行之先派員前往駐守查勘分別堵築挑淄宣洩保護泊岸並隨時補栽樹株統歸歲修動支葠餘項下銀兩辦理嗣筏歴任將軍府尹等每屆年終具奏等因奉旨均照所請欽此欽遵各在案今歲大雨時行之先經前任將軍岐元等遵照成案泒出防禦法什山記名六品安春麟候補知縣吉利會同旗民地方官前往土堤泊岸處所駐守保護同有冲刷卽行呈報去後據該委員等會同興京地方官報稱遵查永陵明堂前泊岸工程於六年七月間陰雨連綿河水漲發除現年所修午末二方並無冲刷外惟草倉河東南岸辰已二方連年被冲低淺河水易泛並蘇子河北岸斜白草倉河辰已方水勢北漫二水匯向車首家折從至申方由柳林潼入蘇子河將石子偏被冲淘水溝一道寛四五丈深三四尺不等餘水向西將草橋東車道冲刷約長十餘丈寛一丈深三尺不等及前報未修之龍頭石路各工今復冲刷石于顯露椿色𡮦朽等情報經會泒佐領阿春保委官林森前往查勘旋據報稱草倉河泊岸被冲各工情形均與前報相符奴才等覆核無異除將歴年被冲及現年冲刷各工分別宜修不宜修方位俟新任將軍崇綺到任後於明歲春融再行派員前往詳細核勘應修應緩隨時奏明辦理外理合將泒員保護泊岸緣由恭摺奏聞伏乞皇太后皇上聖鑒謹奏軍機大臣奉旨知道了欽此譚鈞培片再據長洲縣知縣萬葉封元和縣知縣陽軍先 
[京報第十號]  
[  壬午二月初四日申報附張不取錢文]  
　　禀報該二縣係共一學校教官衙署在學校明倫堂西首大成殿坐落明倫堂之東殿外東西兩廡與前詹戟門相接自露台至戟門相距數十餘丈殿後尊經閣等處東西北三面俱築有圍墻墻外並無屋宇殿之東西角門及戟門旁官廳小門重重扃鎖戟門外東西角門更扃銷嚴圍除朔望灑掃行禮外平時無人擅入光緒七年十一月二十四日寅刻天甫黎明大成殿上烟𦦨突起經圍墻外更夫驚見鳴鑼聲喊長洲縣教諭陳灝元和縣訓導唐毓和聞信急起卽率門斗家丁奔赴在城文武亦各聞報馳往倉猝之際不及用鍉扭鎖進內詎火巳從殿內迸出四角俱燃時值久晴朔風勁烈水龍四集旋救旋起火勢迅猛竭力撲救始行就熄兩廡等處　未延燒亦未損傷人口等情臣與藩臬兩司曁蘇州府逐細查勘圍墻內外實無如何起火形跡並據該縣等以學校距民居旣遠各門扃鎖又嚴究竟火自何起實屬無可究詰現已延集紳士籌議捐修呈請奏報前來除飭趕緊興工修葺以崇祀典外謹會同兩江總督臣劉坤一江蘇學政臣黃體芳附片陳明伏乞聖鑒謹奏軍機大臣奉旨知道了欽此譚鈞培片再前准部咨嗣後道府出縣無論何項勞續保歸俟補班補用人員卽以到省之日起于限一年詳加考核奏明分別煩簡補用又丞倅佐雜應仍照道府州縣之官辦理等因歴經循辦在案兹據署蘇州布政使許應鑅等詳稱查有知府用候補班前補用同知金鍾彥年四十三歲直𨽻淸苑縣人由監生中式同治元年壬戌恩科順天鄉試舉人遵籌餉例報捐內閣中書在部候選嗣在安徽捐輸局遵例加捐同知分發指省江蘇試用七年六月初十日經欽派王大臣驗放奉旨着照例發往欽此二十日給照八年五月初七日到省十三年十一月聞訃丁父憂光緒元年十月接丁母憂四年十一月初九日服滿回省奉部准起復先於關隴肅淸案內保奏光緒二年二月奉上諭着歸候補班前補用欽此四年分海運出力保俟補缺後以知府用先換頂戴七年五月二十八日奉旨依議欽此計自光緒四年十一月初九日服滿回省之日作爲候補班前同知到省日期起連閏扣至五年十月初九日止試看已滿一年例應甄別察看該員精詳穩練辦事勤能堪勝繁缺之任詳請具奏前來臣查金鍾彥試看期滿應行甄別經臣飭調覆考察看該員才具優良辦事謹愼堪以留省照例補用謹會同兩江總督臣劉朝上一附片具陳伏乞聖鑒勅部查照謹奏軍機大臣奉旨吏部知道欽此奴才恩福跪奏爲尙香人出缺揀選擬補恭摺具奏仰祈聖鑒事竊恭查嘉慶五年六月二十一日欽奉諭旨所有送京引見之恭膳香燈拜唐阿等俱係微末之差道路遙遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵在案今福陵尙香人福安升任一缺奴才揀選得鑲黃旗慶德佐領下食餉拜唐阿錫齡額平日當差尙稱動愼堪以奏補理合恭摺奏聞伏乞皇太后皇上聖鑒謹奏軍機大臣奉旨知道了欽此奴才杜嘎爾車林多爾濟桂祥跪奏爲烏梁海總管因病呈請開缺恭摺奏聞仰祈聖鑒事竊據烏梁海總管巴札爾呈報職素患有腰骽疼痛舊疾近年以來加以心神迷亂等症漸漸增劇迭經醫治迄未就痊誠恐有誤辦公呈請開缺另行揀員補　　情查該總管所屬地界在在均關緊要今該管巴札爾旣經患病增劇醫治未效應卽照依所請以免貽誤除飭管理庚帑烏梁海掌印總管副都統銜鄂勒哲依瓦齊爾先揀泒妥員暫行署理以重職守俟來年貢皮差使仍照定革卽由該旗屬衆內給舉衆心傾服之人保送前來以備補放外所有烏梁海總管因病呈請開缺緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
[光緒八年正月二十三日京報全錄此本未完]  
 
　　宮門抄諭旨兩道錄前斬授陜督譚奏恭報接印日期摺侍郎殷奏病請開缺調理摺順天府奏請演員給米石片雲督劉奏委署總兵片大臣恩奏擒獲巨𡨥懲辦並請獎勵摺陜撫馮奏請頒發匾額摺正月二十三日戶部通政司詹事府廂黃旗值日無引見邵亨豫續假十日召見軍機頭品頂戴陜甘總督臣譚鍾麟跪奏爲恭報微臣接印日期叩謝天恩仰祈聖鑒事竊臣蒙恩補授陜甘總督業經恭摺陳謝奏報起程在案臣於十月初八日自浙起口至淸江舍舟　陸十一月初四日與兩江督臣左宋堂遇於鄭州晤談兩時許於關內外情形畧得梗槪十二月初二日抵蘭州省城初三日　護督及楊昌濬委蘭州府知府恩霖督標中軍副將鄭連拔　送陜甘總督關防一顆並王命旗牌文卷各件前來臣謹設香案望闕叩頭祗領任事伏念關隴瘠敝之區自經兵燹瘡痍未復加以新疆甫定交涉事繁如臣庸愚豈堪勝任惟有殫竭心力逐漸經營綏戢　黎 
 
