# 1884 - 101 - 4903954

 

Page 1

 
 
[諭旨敬謹彚録]  
　　光緒九年分諭旨本館現巳恭照邸抄彚録成編敬謹排印準於三月二十四日出書每本價洋一角五分售處悉遵曩例[  申報館主謹啓]  
[經理南京報務告曰] [  申報館主人啓]  
　　前在南京經理本館報務之友人現巳理換另請聚寶門内沙灣大街宏源絲經縀行内徐年慶先生接辦如金陵城内外諸君欲購閱申報及買申報點石齋兩處所印之書籍祈向徐先生購取此布 
[書縣訊搶親案後]  
　　搶親之舉最爲陋習然其情若有可恕者窮鄕僻壤小戶寒門男女昏姻不能備禮不得己而出於此顧名爲搶親實則舅家與女氏預約吉期以搶代娶冀省一切費用而己嘗見鄕人率族中叔伯弟姪及親串人等操舟至女氏闖然入門挈新婦以去而婦若預知男宅之來薄施鉛粉新換衣裳雜於諸着屬中見衆至亦不避面無事拽抱欣然隨去女之父母佯若驚駭隣里聞　畢集且泣且訴而絕不言及追之之法過此三日則男族乃　羊酒新婿登門拜識翁媪仍設宴欵待懽飲送歸竊嘗疑之以爲天下有如是之搶則亦不必諱言夫搶矣繼而始知其爲省費起見也然天下情僞百出有如此者卽有類此以相旨藍昏禮問名納采請期親迎是爲正禮至於禮之所不能行而後從權雖聖人亦不以爲非惟其有從權之一法而天下自此多事矣世風不古勢利紛趨好合乖違邪淫日甚當夫同井比閭門戶相等往來親密兩小無嫌父母顧而樂之亦心知天生佳耦無待繫援介以冰言居然締好乃或境遇不齊亂離契闊東西南北聚散無常方謂向平之願姑待異時一諾千金不至中途相背而或者咅書隔絕此方暴富而彼己陵夷或者命限難爭昔有所生而今偏孤露甚至小家碧玉慧秀生成親黨譽之謂當作富家婦嫁狀元郎而旨日絲羅曾繄篳門圭竇誰非人情愛憐弱息頓悔前盟或覬其貧而可以賄絕也或欺其懦而可以勢陵也或幸前此雖有一言未行大聘與夫新郎幼稚不知當日之情今怙恃皆虚不敢執空言以相挾制情極計生坦然翻悔此固恒有之事也强者據理以速訟弱者忍氣而吞豐不平之鳴誰爲剖白至不得己而計及於搶亦劇可憐矣况夫上海敝俗更有不止於是者哉或曰搶親之舉大率由於賴昏然亦有未嘗媒聘涎美色而篡取之者若概以其情不得己而恕之是中奸人之計也曰事必原情而後可斷訟必有詞而始能成果其證無　據無書强盜之行豈能容於斯世者堂上繼甚憒憒何至一例玉成乎上海婦女廉恥道喪朝秦暮楚如閱傳舍何足深責而爲父母者又復習染漸筆不知婚姻爲何事如馬姓之悔賴不知凡幾矣架詞揑控黑白混淆潤宫爲其蒙蔽奸徒之計售而良懦之冤　又不知若士案蔣明府獨能辨别情僞準情判斷使兩造皆心服而去何其明决也且宛轉設策感悟鄕愚女子破其惑而又全其貞抑何其仁慈也盖馬之賴婚藉口於浦天之長孫實定其女未及過門而死馬請離婚而浦欲行叔接嫂之俗禮不還庚帖彼以無子之故急欲招贅一婿兼以爲子故有朱阿巧之婚而浦聞信卽來滄去核其情節太覺支離無論浦天家有三孫是長是次現在搶親是否以叔接嫂但浦家旣未還帖事終不了馬何性急若此遽爾招贅朱姓而朱又何敢聘此前昏未斷之女旣此一端其爲賴無無疑浦天之搶親若使馬不圖　决不貿然行事今不顧庚帖之未還原媒之尚在而招贅朱阿巧促期完姻其事己迫有不出於搶而不得者然則曲在於馬更無疑矣原媒上堂從直供稱不敢袒馬一字亦因有幹役赴鄕查出此事之原委不肯逢堂上之　耳就馬設想則豈有不使賄囑哉親定於光緒元年巳　十稔時勢變遷浦之近况必不及馬而翠囝或亦自不踐前盟之私意此歴歴可知者也不然世有奇女子父母賴昏而矢志不二者矣說部盲詞往往有私贈金珠挈婢偕遁其後夫榮妻貴且有中女狀元代夫巡按者乃翠囝始則供與父同及斷歸浦氏猶再三稱不願卽掌生癡話亦復視爲無關緊要豈非是父是女而朱阿巧之成親如此其急不更可揣其情形耶幸而明府曲予成全不究暗昧之事且令暫住善堂靜思數日待其梅悟再使之歸此後或能爲貞靜賢淑之婦亦未可知否則馬計得行浦訟不直女亦終昧從一之義其不至爲飄風流水者幾希矣吾語浦氏世世子孫奉明府之禄位可也顧安得上海此等訟案皆如明府之明决而又仁慈府幾稍挽頽風也哉 
[諭旨恭録]  
　　三月十五日奉上諭壽莊而倫公主金棺於三月十九日奉移着派載濂是日前往奠醊用伸着念欽此同日奉旨正白旗滿洲都統着伯彦訥謨祜調補鑲白旂滿洲都統着奕詳調補鑲紅旗漢軍都統看奕謨補授欽此同日奉旨鑲藍旗滿洲都統着恩承調補正紅旗漢軍都統着善慶補授欽此同日奉旨左翼前鋒統領著德福補授正藍旗護軍統領着淸凱補授欽此同日太常寺廳四月初一日孟夏時享太廟奉旨遣載勛恭代後殿遣晉祺行禮東廡遣試津西廡遣全佑名分獻欽此同日又題四月十四日常雩大祀天於圜丘奉旨遣魁斌恭代四從塘遣果齊遜恩慶瑞興立瑞各分獻欽此 
[本館接奉電音]  
　　昨由通州電局專發寛竟到本館有三月十九日諭旨七道敬謹譯登○三月十九日欽奉慈禧端佑康　昭豫莊誠皇太后懿旨本日據左庶子盛昱右庶子錫鈞御史趙爾巽等奏醇親王不宜叅預軍機事務各一摺並據盛昱奉稱嘉慶四年十月仁宗睿皇帝聖訓本朝自設立軍機處以來向無諸王在軍機處行走等因欽此聖謨深遠允宜永遵惟自垂廉以來揆度時勢不能不用親藩進叅機務此不得巳之深衷當爲在廷諸臣所共諒本月十四日諭令醇親王奕譞與諸軍機大臣會商南件本爲軍機處辦理緊要事件而言并非尋常諸事概令與聞亦斷不能另泒差遺醇親王奕譞冉四惟辭碰頭懇諸當經曲加奬勵並諭俟皇帝親政再降懿旨始暫時奉命此中委曲爾諸臣豈能　知耶至軍機處政事委任摳臣不准推　希圖卸肩以專責成經此次剴切曉諭在廷諸臣自當仰體上意毋得多瀆盛昱等所奏廳毋庸議欽此同日奉上諭奉天府府尹松林着來京另候簡用欽此同日奉上諭 
 
 

Page 2

 
 
刑部右侍郎許庚身着在軍機大臣上學習行走欽此同日奉上諭劉廷枚現出學差國子監祭酒着李端棻署理欽此同日奉上諭陳士杰奏請調員辦理河差等語降調河南按察司豫山着發往山東交陳士杰差遣委用該部知道欽此同日奉上諭唐仁廉着署理廣西提督貴州安義鎭總兵周壽昌發往廣西軍營交繙鼎新差遣委用均着迅速前往毋稍漽延唐仁廉未到任以前廣西提督仍着王德榜署理欽此同日奉上諭直隸通永鎭總兵員缺着育仁補授欽此 
[英高訂約續聞]  
　　英國與高麗新訂和約章程曾列前報兹聞章程己經英廷核准畫押卽由巴欽差齎赴高麗互相換執俾昭信守焉 
[尚衣接篆]  
　　新任江寧織造貴尚衣於本月十四日抵省各官均赴接官廳公請聖安次日巳刻入城接篆文尙衣現借唐俊臣軍門河廳暫作行轅聞出月躅起行回都也 
[粤省近事]  
　　惠州土匿業己肅淸各營兵均回省惟首犯在逃末獲是以方照軒軍門尚在惠州辦理善後事宜○彭宫保於初八日回省虎門各砲台委記名提督熊鉄生管理○宫保於初九日在百邑會館請各紳商議籌兵餉○天津運有抬鎗水雷各軍裝到粤張督憲卽於初六日委補用布經歴兪恩澤解往廣西聞由廣西轉解越南云○海口各漁船現己編成保甲舉立頭目其頭目先給頂戴以示鼓勵無事仍令捕魚爲生有事則團集一方聽候調遣漁戶慣習水性若敵船到時使其暗放水雷上船殺敵遠勝兵勇尤妙在平時不必給以口糧可無糜費帑金之慮也○彭宫保於十二日會同督撫將軍上城巡閱見旗兵大半疲恭意殊不悅因向將軍商議欲將旗兵調往别處城上調安勇鎭守將軍告以旂兵守城向係奉旨未敢擅調等語宫保遂默然還轅 
[兵餉難籌]  
　　廣督張振帥近與彭欽憲商議亟欲廣拓兵勇於附城險隘處密爲駐紥欽憲告以兵勇易集餉項難籌若有兵無餉兵亦不足深恃須俟餉項有餘方可招募且廣勇立刻可募成軍似無事急急也但杳粤垣兵勇除督撫兩標及鄭鎭之安勇外僅有彭欽憲親軍五百名餘皆駐於虎門黄埔長洲等處是以張振帥籌議及此也又此次軍餉各憲意主寛大欲各人自願捐助故止託書院山長向各殷戶善言勸導然未聞有一人而樂捐若于者斯亦無加何也 
[羊城失火]  
　　花地海旁船槳店於十五晚不戒於火是時河道水淺水龍不能渡河相救任其自燒而所燒者皆係木料故光燄如同白日計屋十餘間立時曉毁約共值銀十萬珦有餘云 
[調守砲台]  
　　彭宫保於十四日出西關拜客并往西砲台察看此砲台久經廢棄宫保謂此處近在海沿與海珠砲台相接宜卽脩固隨飭撫標調二營兵先往駐守云 
[中軍撤任]  
　　浙江提標中營張叅戎近因辦公怠玩經歐陽軍門撤任委候補叅將滕連陞遊戎署理云 
[寗波院試]  
　　浙江祁大宗師己行牌到寧準於二十二日入城鄞縣朱邑尊卽飭工房將校士館舖設齊整惟象山一縣府試尚未考畢故宗太守移至孝廉堂扃門覆試云 
[拐騙幼孩]  
　　京口連日有走失小孩等事聞有某姓船戶九歳一子上街買物至晚未歸嗣經船戶訪尋苦無咅耗諒爲匪人拐騙以去又排灣巷某姓一女年五歳向晚在門前嬉戳亦卽失去訪尋無着云又安慶三祖寺傍某姓女年七歳近亦在街被人騙去繫馬樁其姓之子年九歳十五日晨起提籃入巿購物嗣竟不歸說者謂必有拐匪在城内引誘也 
[總巡得人]  
　　蘇郡自設保甲局以來幾將十稔計總局一分局五區爲東西南北中五路向章一年期滿更委幹員歸廉訪給札大約非久官蘇省孰悉利弊者不得勝任而中路元妙觀一帶局務尤繁辦理最稱匪易上年春李幼蘭明府慶誥接辦是差倍加整飭地方爲之一靖凡查禁烟妓等舘及嚴事棍類無不實事求是不爲差保所矇固爲上游器重計扣至本年三月二十日到差一年期滿例應易委賢員接替方伯以入地實在相且婉商廉訪仍令蟬聯現巳照准再辦一年境内商民聞之殊形色喜亦以見地方得人而治固非五日京兆所能展其長才也 
[啞子能言]  
　　京都彰儀門外有王看得生而啞依母長成性至孝二十歳時有人薦至地安門外某店舗内傭工支更外兼服雜役旣勤且誠爲衆所重所贈零碎錢文恒數倍於工價除母費用外有盈餘輙存交店主作爲以後養母之資現王己年踰不惑其在該店服役亦二十餘年自度所積約有二百餘金於新正十三日因母微疴辭事回家以盡孝養共樂无年卽向店主索取所蓄店主先以五十餘金付王王持金歸家數日母疾卽愈迨王再取其餘而店主以王喑啞可欺遂昧心不給王心亦了了拉同夥人來向店主手舞足蹈口中啞啞然終難道出一字店夥雖竊非店主之所爲而終不便代爲　析王自知徒閙無益囘家對母哭泣作諸態如是者非一日母不盡解王亦常終夜不歸一日王由外入跪拜母前告以業並語言矣母聞之喜出望外蓋王自被店主昧銀其忿難消每欲手刃之以爲快又慮殺人者抵身死固不足借念老母景暮奉養無人因而中止又欲放火以洩忿復念恐累好人思之至再恨終難釋遂决意往燒之於某夜至店扳垣欲上失足倒地當卽昏迷似有人按其胸前極痛繼覺喉間格格作癢哇然一聲吐出血核一塊其堅無比卽覺胸間異常爽快踉蹌回家自此能言至是將前事面述於母母子同乘車再至　店店主見王能言甚以爲異王母將王前後所欲爲逐一代述店主亦知警畏遂諉以並非不給因其未有証人今母子旣同來應照數付給一百餘金母子携歸人皆謂王年純孝所感 
[瘋人誤事]  
　　數日前漢皋傳言武昌有信調勇往豹子澥擒拿匪類云云當時傳說紛紛莫衷一是現聞此事係一瘋人揑情誤報以致大憲倉卒調兵後知且誤欲將瘋人嚴辦經地方各紳衿乞免乃將瘋人荷校示衆并游九門十八舗以儆誣告枷滿三個月始准責放 
[公謁英官]  
　　英國駐華巴欽差日前來滬曾己列報兹聞前日午後在滬各英商均至英領事公館見巴欽差面禀公事一係吳淞口淤淺輪船進山不便請與華官相商設法開濬一係進口貨報關納稅後如貨在上海急切難消再欲運往别處其前巳納之稅銀未能收回只有憑海關收銀之據俟日後另有貨物進口應納稅餉若干卽持前據作抵此向章如是也現在該商等欲求欽差亦與華官妥商如還稅之貨在後運往别處海關須將己收之稅銀給還若又有貨物進口情願再以現銀照章還稅等語欽差聞言謂吳淞之事本大臣早經知悉自當與華官熟商若稅餉一節尙須明白開陳候再核奪各英商亦遂告退 
[英吳來滬]  
　　英國新派駐紥高麗之總領事乘三菱公司輪船來滬今日可到聞到滬後卽與英國巴欽差同往高麗也 
[法艦將來]  
　　前報列法國水師提督狐拔率領兵艦六艘至中國北邊一節兹聞昨晚本埠接到電報知法國又有鐵甲船四艘由東京駛赴吳淞不日可到未知其爲何事而來俟探明再録 
[玩槍致禍]  
　　有蘇州人李榮奎者習南貨店業於浦東龍王廟鎭上該鎭近來小竊繁多故有好事者置有手槍等物前日午後三點鐘 
 
 

Page 3

 
 
時有在鎭上將鎗取出觀看實以眩人耳目李則不知鎗中有彈將手鎗取在手中戲弄詎料機關一動彈卽迸出打入自巳才脚胖内人卽滚倒該鎭至滬董家渡祇六　經人將其扛抬來滬送入仁濟醫院求治當經醫士將彈從脚骨邊鉗出據云幸而骨尚未碎尚無大碍也 
[啜茗逞强]  
　　前晚九點餘鐘時仁濟醫館經法捕房送到被打受傷之盛某請爲醫治據云起釁之由有撑釣船之寗波人等在時新樓啜茗茶罷將行茶傳士向盛某索茶錢寗波人等以爲早己付過何得再討兩下爭執釣船上人卽恃强將盛打傷現在渾身發痛據聞盛年巳五十一歳故一時不得就痊云 
[巨炮運津]  
　　昨日十二點鐘時虹口順泰碼頭到有一船旂上書採辦軍裝字樣船内載有巨炮一尊炮門圍圓三尺半長有一丈三尺光景聞係由金陵來滬將以運赴天津也 
[軍裝來滬]  
　　有怡和公司輪船名軋令愛葛於前日抵埠停泊於虹口怡和碼頭由外洋載來大小炮彈及軍裝等件甚多昨日起運於該碼頭棧房矣 
[添置水管]  
　　本埠自來水公司鐵管業己遍處設置矣近聞該公司以碼頭停泊各輪船欲用自來水者取携恐猶未便特於虹口順泰碼頭起至怡和碼頭止沿灘一路裝設自來水鐵管一以便輪船汲取一以防祝黜肆虐昨日巳經動工是亦可見該公司之周密也 
[油豆餅業禀詞照録]  
　　具禀油荳餅業衆商呈爲新章不便奉諭歇業環求核轉事切前因貨捐局新定提貨加單諸多掣肘當將實在難辦情形　陳一切仰乞轉詳並稟蒙道總局憲批示在案行等遵批邀集同業秉公籌議妥便並無走漏章程正在繕禀具覆間復奉時總辦傳集各行勒令應允面諭以添用提貨單新章萬不能改如各行不肯遵照儘可歇業奉諭之下當卽一律閉歇伏思行等代客買賣本不經手捐項何從偷漏且大關扦騐捐局抄數針鋒相對不能走漏現當整頓捐務各行家已公議逐船由局派人稽查行家每日報一淸單如此密益加密尚復何所顧慮况滬地貿易之衰至近來而己極南巿油餅實爲大宗行等設法招徠苦無良策倘使諸多未便商賈裹足不前於巿面興衰實有關係雖屬奉諭停歇而事關罷巿駭人聽聞除禀道總局憲外爲敢瀝情號求公祖大老爺俯賜鑒核據情詳請准照公議現章辦理並一面傳行照常貿易以安衆心而全生業公私兩便上禀 
[嚴比糧差]  
　　黎邑尊查得上年下忙條銀繳數各糧差尙虧欠錢九千餘串疉次嚴比各粮差惟向各圖地保催繳而地保向各戶催追各戶因去年荒歉成灾雖蒙减八厘究屬爲數無幾不能如期應命以致各粮差尚欠如此之鉅况轉瞬漕糧又屇繳足之限黎邑尊屢接藩司札催報解焦灼萬分故前日飭將虧欠最鉅之安音朱升兩名正身收禁比追並查得朱淞卽馬錦春尚虧錢八百餘千巳數限傳喚不到故着查封家産查得朱有住屋上下兩幢在北張家弄業飭王匠頭估價僅值錢二百二十千不敷尚鉅故仍將朱提追並限各差於十日内繳足如違嚴比又查得皂快頭邵翔全順兩人辦公竭蹶承催不力故前日特傳前充斯缺之葉勝沈翔二人進署着令帮同皂快頭辦理葉沈二人禀稱現因時勢艱難辦理甚爲轉手容退商禀復 
[着交流氓]  
　　前報嚴拿流氓一節黎邑尊訪有前與金安和陸海金毆打肇衅之混名狂徒阿春亦屬在内故飭差指名提究詎阿春聞風避匿故將且長子提到枷示頭門又將其次子管押班房着交其父仍不到案邑尊查得阿春前因犯案保比故前晚飭將保人周姓提到笞實一百板限三日内趕將阿春交案如違嚴比 
[嚴辦拆梢]  
　　流氓王阿林被人控告拆梢拘押法捕房業已多日昨晨翁太守臨法捕房時將其提出復爲詰問據王供姓張不姓王太守詢原告到否旋有洪隹榮稱被其拆去錢七百文韓六成亦稱被拆錢七百文李莫生稱伊向我索洋一元末曾交付太守詰衆人司知他究竟何姓衆稱他實姓王太守着原告三人出外各安生業如嗣後再來糾纒許卽稟訴着將王阿林先笞責二百板仍爲管押以憑嚴辦 
[珠還可望]  
　　滬地南北兩巿拐誘販賣之風層見疉出屢經英法公堂嚴加懲辦未絕根株有心人所爲扼腕咨嗟也英租界新衙門東首對面弄内有乍浦人某姓寄居本月初其家忽失九歳女孩四處找尋竟不可得前日忽然得信知女被拐之後匪徒將其載至湖州賣與某姓家言定身價尚未寫紙取錢盖某姓欲待其略住數天得當再爲成交也詎該女孩自到某家後竟三日不食故某姓詰詢緣由該女孩將被拐原委并申地住處說出某姓始知是由滬上拐來者隨卽稟明邑俊發信到滬失女家得信如獲珍寶其母卽速雇船前往認領然未知拐匪曾否遠颺也 
[押犯病斃]  
　　有積竊王蓮生卽名小蓮生犯案多次捕房中懲之又懲而卒怙惡不悛本年春間又在法租界犯竊經法包探獲到後胆敢撬去鐵栅脫身而逃當時又經法包探緝到判予枷責在案詎王在押患病逐日帶往仁濟醫院診治日重一日昨早竟昏暈過去經同押之人通信包探將其喚醒祗餘奄奄一息故翁太守到時井捕房將情訴知太守着姑請中國醫生看治萬一病斃當卽報知旋經法包探至同仁輔元分局由該局司事請到醫士程琛山至捕房診治據云病入膏肓恐難施治着先服至寶丹服後得能略好冉吃前藥嗣將丸藥服後病勢仍重延至五點半鐘斃命當經法捕頭飭法包探先行禀明會審官翁太守再行核辦云 
[英界公堂瑣案]  
　　粤人某偕弟雇坐飛輪馬房之馬車往遊靜安寺遭公一馬房之車阻路逞兇因與飛輪馬房之經事人陳元甫及馬夫張茂甫投英公黨控由黄太守飭差立傳公一馬夫李鳳孝到案訊究等因已列前報昨由差傳到李鳳孝原告同弟投案申訴前因飛輪馬房之陳元甫張茂甫亦投質李鳳孝供未行兇實因停車在靜安寺前突有彼乘馬車自行拉韁前來把我車碰損與之理論詎被下車拖我髮辮毆打幸其弟前來解勸昻實當有沈姓上堂遞禀聲稱在協正昌馬房執事前日馬夫李鳳孝載客往遊靜安寺停車在申園門口有乘坐飛輪馬房之車者自行拉韁撞壞我行之車爲此向論詎被揚鞭毆打馬夫反被控究且我行實係協正昌如何控及公一亦屬張冠李戴兹奉傳與卽行承認免致牽累公一至我行與公一係屬同業而異門者飛輪行之陳元甫又稱公一與協正昌兩馬房執事均是沈姓一人鉛捕頭禀查得飛輪之馬車實已打壞不堪殊見協正昌行兇屬實賈副領事請黄太守懲辦以儆太守隨判行兇之馬夫李鳳孝笞責五十板并著沈將飛輪之馬車代爲修理○昨報列枉笞副保一節前日晚堂由黄太守傳訊發落時正保馮錫昌投案禀明副保李阿大係由産嘱守提沈良彩及遣人知照差來己遭捕房覊押别無他故求恩免貴否則將來無可辦公等語太守俯准將副保李阿大開釋并諭嗣後辦公務期謹愼小心免致物議并訊謝王氏控告沈良彩欠洋之案然該氏未到遣姪某甲投案申訴前因沈供曾借該氏洋圓得在妓院帮傭餬口今因妓院閉歇銀洋無着只得緩爲措辦料理太守謂該氏前經控追爾己供請從緩措辦今事隔日久抗不料理投催前來爾仍延約殊屬刁猾至該氏旣放妓院傭人之債而又遣人 
 
 

Page 4

 
 
投質亦屬不合碍難究追惟將沈良彩笞實六十板攆逐○顧秀炎稱昨在馬阿四所開之烟館吃烟己付錢文馬又索取爭執與論逞蠻致被毆傷頭顱由捕拘案請究馬阿四供因顧欲欠帳不敗爭執起釁並未收過錢文亦未逞凶黄太守以兩造各情均無証據概不准理一併斥釋○老沙遜洋行控被買辦陳蔭常用空銀一萬七千餘兩請爲傳陳及保人范德盛土行訊道及傳人証到案陳稱並未用空實因賠累所致且洋東曾有囑令認賠永不停歇生理之語黄太守商之買副領事飭兩造核明帳目再訊等因己列前報前日午後又經太守會同賈君覆訊原告洋人稱共被虧銀一萬七千餘兩内有千兩係另有在行之西人交陳作爲存項一分起息者陳則仍執如前又有開土行之某甲上堂稱陳素來規矩誠實决無用空銀兩之事至此項銀兩實因賠欵甚多陳己吃虧原圖生理今旣停歇論理不應認賠如是則陳尙有銀存與洋東云太守商之賈君着陳於一月内先行交還存項銀千兩餘則自央原保調停 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年三月十五日京報全録]  
　　宫門抄○諭旨十四道録前○發抄旨五道○大臣豐等奏請將歸化各廳勿編民籍仍遵成案稽查賊匪摺○雲貴督岑等奏揀補同知摺○將軍希奏叅革叅領防禦片○三月十五日刑部都察院大理寺正黄旗值日無引見○禮王等謝在軍機大臣上行走恩○文中堂慶裕各假滿請安○前甘肅按察使史念盡服滿請安○内閣奏泒騐放之大臣派出劻貝勒奎潤廖壽道徐致祥○托倫布續假十日○召見軍機醇王○發抄左宗棠奏儘先叅將廖得勝借補蘇松鎭水帥右營遊擊奉旨兵部議奏欽此○又卽用令張紹渠補安東令奉旨吏部議奏欽此○又叅將柳金源等補安慶營副將等缺奉旨兵部議奏單併發欽此○又艇船巡洋遭風擊碎淹斃兵丁奉旨該部知道欽出○又江甯鹽巡道缺請留外補奉旨吏部知道欽此○○奴才豐紳奴才奎瑛跪奏爲土默特界内晋撫條陳歸化五廳寄居客民編籍勢必佔碍該旂游牧擬請各廳體制復舊編民籍仍遵成案稽查賊匪以靖地方而顧蒙古生計據情恭指具奏仰祈聖鑒事竊奴才等接據所屬土默特兩翼十二叅領連銜報稱情因職等轉奉檄飭因晉撫條陳口外七廳關繫重要今昔治理不同請將理事廳員仿照直隸成案改設撫民要缺滿漢兼用編民立學以修邊政等因奏准轉行前來遵查土默特兩翼蒙古官兵先於崇德年間帶地投誠以來原定四至界内縱横千數餘要其間靑山前有五廳耕種官地民戶萬數餘家此外均是蒙古戶口地方游牧草廠其各廳集鎭商賈村莊養民多係隻身貿易傭工每年春出冬歸並非土著查原奏一戶籍宜編立也查七廳半係客民寄居五方雜處良秀不齊村舍零星人情漫散現欲整齊治理非查造戶籍無從措手應令各廳員分爲三等辦法將種惟納種者編爲糧戶無論久督均編入籍置有房産種有田地者編爲業戶雖不納粮亦編入籍携有眷口並無房産不常厥居者編爲寄戶其有隻身傭趁無戶可編者無人保留卽行驅逐遞籍蒙古仍隸該旂不入民籍等語卷查雍正十二年十二月間准理藩院來咨經歸化城都統丹津淸文奏因翁化城地面甚屬遼闕蒙古民人在於鄕村居住居多若不設立保甲難以稽查註類其有隻身棍徒不准潜匿其閒盗賊逃人案件層見迭出今將民人專歸同知管轄應請飭下山西巡撫臣再行嚴飭同知等官仿照内地保甲之例在於歸化城内外地面設立街長十家牌鄕村設立甲頭十家長十家牌每年春秋二季稽查民人如果知其來歴係有根底者准其互相結保不准容留面生可疑卽行具報又所轄土默特兩旂蒙古召廟喇嘛黑徒人等亦應設立村甲互甲稽查倘有隱匿逃人不報卽將蒙漢甲頭治罪如此簡便　現則兇徒匪類盗賊以及逃人難以隱匿一併除息等因具奏旋經領侍衞内大臣豐紳額等議奏都統丹津等奏請將歸化城等處地居民人並土默特蒙古喇嘛黑徒人等均照原奏設立十家長甲頭稽查盜賊匪類等因查歸化城棟放同知原議案内准再設立十家長甲頭在案該大臣等自應遵照原議辦理務須寔心奉行仍飭巡查官員不時訪察倘若疏懈並不實心奉行卽行叅辦等因於雍正十二年十一月二十九日覆奏奉旨依議欽此欽遵咨行在案兹查本旗界内原設五廳專司蒙古民事滿蒙兼用廳印鑄文曰理歸化城蒙古民事同知關防遇有蒙民交涉詞訟會同蒙員秉公斷理無不平允結案今攺滿漢兼用撫民同遜新印鑄文曰山西和林路爵撫民通判之關防設遇蒙民交涉案件恐難辦理且與牧地事體不宜自我朝定鼎以來蒙民各有分晣以邊墻爲界邊墻以裏府廳州縣俱係民人籍貫名有定籍譬如此州之民不准冐入彼州之籍此内地之民與民尚有分晣邊墻以外殺虎等口俱係蒙古部落札薩克旂游牧草廠亦係各旗各立惱包爲界詳查原定之由是恐越界致釀爭端以示各守各土不准越界侵佔此外藩蒙古猶有分晣仰見我皇上睿慮周詳定有内地外藩治理不同近來客民雖有租典蒙古房地同村雜居尚稱相安伏思土默特界内編立民籍必佔蒙古牧地面本地官兵向無錢糧悉賴國家恩賞戶口地畝養贍當差寔與駐防粮餉無異其大靑山前散住五十六佐領下蒙衆山後居住四佐領下兵丁台吉喇嘛徒衆歴來全靠戶口田地游牧度活倘准流民編籍落戶定佔房園并道無非蒙古地面誠恐日久蒙民雜處互相勾串盗買愚蒙房屋在所不免又兼本旗人丁生齒日煩果得山前蒙地安居日聚日廣佔地愈多似有鳩奪鵲巢之勢合頄蒙人聞知甚是慌懼尤可慮者將來若將山前蒙衆擁擠山後彼處地窄人稠出産不敷餬口必然出界求食外蒙豈能容乎原奏雖然聲明編民無碍蒙古職等遍查本旗界内膏厥之地早己開墾成熟耕種有年其窪甸沙積零星段落留作牧廠各有業主而寄居客民素本往夾無定其中多係租典蒙地傭工亦有貿易謀食偶有不法之徒送廳究治逐境一經編籍落戶卽是土著廳民不但滋事難趝特慮侵佔牧地分論安插某旗地面均是蒙古村莊難免口角爭佔之事職等再四思維惟有懇恩代奏祈將土默特界内勿編民籍仍遵舊章稽查奸匪客民照舊寄居卽少侵佔蒙地廳官循舊辦理蒙古民事則與合旗老幼遠年生計有益爲此連銜請奏前來等情據世奴才等詩核山西撫臣張之洞條陳仿照直隸成案邊外歸化五肅編民淸匪原爲整理地方起見無如土默特旂初設例案定章核巽直隸成案口外張獨多三廳客民情形不同惟有此塊蒙古游牧係乾隆七年十一月間蒙恩賞給該旗衆蒙戶口牧廠以資養贍當差如同糈糧若將流民編籍自必侵佔牧地實於蒙古生計大有關碍奴才等忝在守土旣據叅領連銜呈明該旗界内寄居客民編籍佔碍蒙古地土情詞懇切曷敢緘默壅於上聞請將歸化五廳體制復舊勿編民籍仍遵成案巡查賊匪客民依舊寄居之處出自聖裁奴才等恭候命下之日遵照辦理除咨吏戶禮兵理藩院山西巡撫查照外所有土默特界内晋撫條陳遵化等五廳寄居客民編籍勢必佔碍該旂游牧懇請各廳體制復舊勿編民籍仍遵成案稽查賊匪以靖地方而顧蒙古生計緣由是否有當據情恭摺具奏伏乞皇太后皇上聖鑒誰示謹奏軍機大臣奉旨該部議奏欽此○○雲貴總督臣岑毓英摘去頂戴革職留任雲南巡撫臣唐烱跪奏爲揀員請補要缺同知以裨地方恭摺仰祈聖鑒事竊准吏部咨議覆雲南普洱府威遠同知黄紫詔升補東其府知府所遺威遠同知要缺應令另行揀選坐九月二十七日等因按照部中行文坐日非限減半計算扣至十一月二十二日五十五日限滿歸於十一月底截缺係夷疆三年俸滿量子優叙再滿三年加銜候升之缺毋庸掣簽查該廳地處極邊界連外域漢夷雜處且有督管輙井之責事務段煩一切控馭撫綏責任綦重必須糧明幹練熟悉夷情之員方足以資治理臣督飭藩臬兩司於通省應調應升人員内逐加遴選非現居要缺卽人地未宜實無合例堪以升補之員惟於應補人員内查有曾任極邊同知丁憂開缺服滿仍歸原省補用之軍功保舉儘先前補用同知方桂芳年五十一歳係安徽鳳陽府定遠縣人由監生遵義餉例在江寗捐輸米石案内請以通判雙月選用復在京剩局報相知州不論雙單月選用並免保舉同治二年五月選授雲南劍川州知州三年五月繳憑委赴廣東提餉五年正月解餉回營銷差二月委著恩安縣事九月交卸調赴豬拱箐差遣以軍務出力保奏同治六年八月十七日奉上諭初川州知州方桂　著開缺以同知直隷州儘先前用並賞戴藍翎欽此委署巧家同知卸事八年三月委赴四川提餉七月回省銷差請補永川府騰越廳同知奉文覆准委署黑鹽井提舉於力解省圍案内出力保奏九年五月初七日奉上諭着賞加知府銜並賞換　翎欽此委署宣威州知州卸事復委署陵凉州知州十二年二月十三日在署任聞訃丁親父憂開缺回籍守制光緒元年正月十三日服滿起復請咨赴部引見光緒五年六月初五日經欽派王大臣騐放堪以准其仍發原省以同知歸原班補用於初六日覆　奉旨　議欽此領照赴滇光緒六年五月二十四日到省委署石膏井提舉據署布政使李德莪署按察使熙昭鏡查該員精明幹練振作有爲　任極邊要缺同知孰悉夷情各任内亦無叅罰案件請以補授普洱府分防威遠同知洵以勝任與例亦符等情會詳來臣覆查該員方桂芳才具精明能耐勞苦合無仰懇天恩俯念要缺需員准以該員方桂芳請補普洱府分防威遠同知寔於地方有裨如蒙兪元該員係補用同知銜缺相當母庸送部引見所有揀員請補要缺同知絲由謹合詞恭摺具奏伏乞皇太后皇上聖鑒勅部核覆施行靈奏軍機大臣奏軍機大臣奉旨吏部議奏欽此○○希元片再吉林練軍近年分路駐札巡緝雖本境盜風未熄然己不敢結成大隊明肆刧掠惟昆連外境處所往往有伙匪出没追剿甚難屢經嚴飭各隊加意巡防乃光緒九年十一月初二日突有江省　匪四十餘名冒充兵勇押解人犯行至伯都訥属四合城衞　入該處魁盛當鋪内大肆刧搶維時駐札練隊不及二十名因衆寡不敵僅擊斃賊匪一名嗣經阿勒楚喀練勇捕獲賊匪二名餘非逃回江省境内派隊追緝尙無續獲之犯查駐札土橋之委叅領永安駐札五常廳署叅領勝全皆距被機地方不過五六十里雖事前因賊匪冐充兵勇爲意料所不及而旣聞報刧若能合力兜拿該匪何至遠颺乃該員等並未星夜探緝寔属咎無可辭相應請旨將驍騎校委叅領永安署叅領雲騎尉募防禦勝全均卽革職以示懲儆惟勝全從前剿捅尚属出力仍請留營以觀後效除嚴飭各隊上緊搜捕此案逸匪務獲究辦外理合附片具陳伏乞聖鑒謹奏　機大臣奉旨着照所請兵部知道欽此 
 
