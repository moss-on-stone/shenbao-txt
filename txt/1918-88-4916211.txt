# 1918 - 88 - 4916211

 

Page 1

 
 
   
 
 

Page 2

 
 
時評 
[平粤言和] （冷） 
　　以近事觀之所謂和者乃空中樓閣耳視之若近即之乃愈趨而愈遠 
　　其初不嘗曰下岳而言和耶迨岳旣下而和無言其旣不又嘗曰得長沙而言和耶迨長沙旣得而和仍無言今乃又曰平粤而言和微論粤固未易平即平矣豈不仍可曰必定川必靖滇而後言和耶是則無異以和誘人而以戰自利也和豈尙有可望哉 
　　是故我以爲政府中人而必欲以力服人則竟明白宣布曰不和可矣何必再談和字 
[命令]  
　　四月三日大總統令　任命王樹鈺爲陸軍第十八師叄謀長此令 
　　又令　任命余茂德爲直隷陸軍第二混成旅步兵第一圑圑長此令 
　　又令　叄謀總長蔭晶呈請任命周孝遽爲陸軍第十八師二等叄謀官應照准此令 
　　又令　陸軍總長段芝貴呈請任命謝連捷爲陸軍第三師步兵第九團第二營營長申明逹爲騎兵第三團第一營營長李步蟾爲第二營營長寗文祺爲直隷陸軍第二混成旅少校副官張志遠爲步兵第一團第二營營長楊茂亭爲第三營營長均照准此令 
　　又令　陸軍總長段芝貴呈請任命亢慶口爲陸軍第二師砲兵第二團第一營營長應照准此令 
　　又令　陸軍總長段芝貴呈准護軍營理處都護使紹英咨請以睪海耆元陞補副護軍參領均照准此令 
　　又令　據司法部呈黑龍江監犯董文來等帮護看守抵禦逃犯情堪嘉尙擬請宣告滅刑等語本大總統依照約法第四十條將董文來原判徒刑九年減爲五年周照章原判三等有期徒刑三年減爲四等有期徒刑二年宋廷棟原判一等有期徒刑十二年減爲二等有期徒刑七年馮何楨原判三等有期徒刑三年罰金二百元減爲四等有期徒刑二年罰金一百元以昭激勵此令 
　　又令　據司法部呈山東博興縣監犯耿林瑞等被變兵縱放出獄事後自行投案情堪嘉尙擬請宣告減刑等語本大總統依照約法第四十條宣告將耿林瑞原判徒刑二十年減爲十四年韓景春原判三等有期徒刑三年又六月減爲四等有期徒刑三年又四月孫土藪原判三等有期徒刑四年又六月減爲四等有期徒刑二年又十一月魏道榮原判　等有期徒刑二年又六月減爲五等有期徒刑十一月以昭激勵此令 
　　又令　胡俊采晋給二等嘉禾章汪希晋給三等嘉禾章張朱林修竹羅愼景均晋給四等嘉禾章此令 
　　又令　楊建勳給予三等嘉禾章此令 
　　又令　李宏春晋給四等嘉禾章此令 
　　又令　劉鴻猷晋給四等嘉禾章此令 
　　四月四日大總統令　特授曹錕以勳一位此令 
　　又令　特授吴佩孚以勳三位此令 
　　又令　曹錕　給予一等大綬寶光嘉禾章吳佩孚晋給二等大綬寶光嘉禾章此令 
　　又令　徐國　給予四等寶光嘉禾章殷濟晋給四等嘉禾章此令 
　　又令　丁平瀾給予四等文虎章此令 
　　又令　任命高維嶽爲陸軍第二十七師叄謀長此令 
　　又令　任命王鴻恩爲陸軍第十五混成旅步兵第一團團長此令 
　　又令　内務總長錢能訓呈准察哈爾都統田中玉咨請任命孫鴻志調署多倫縣知事馬榮試署陶林縣知事均照准此令 
　　又令　内務總長錢能訓呈准黑龍江省長鮑貴卿咨請任命韓廣業爲黑河警察應警正應照准此令 
　　又令　陸軍總長段芝貴呈請任命唐華章爲陸軍第七混成旅少校副官應照准此令 
[專電]  
　　北京電　徐樹錚此來表示策略謂最少限度息戰須在下廣州後（五日下午四鐘） 
　　北京電　某要人言徐樹錚來京實爲破壞梁之和平運動并面勸段至少限度須破粤而後罷兵（五日下午六鐘） 
　　北京電　曹錕電告程潛馬濟已 
在易俗河被譚浩明所殺陸裕光亦押送廣西彼旣自殘我軍不難一鼓清湘（五日下午四鐘） 
　　北京電　曹錕電言紅十字會報告程潛馬濟巳被譚浩明殺斃並請乘敵内訌進擊（五日下午六鐘） 
　　北京電　京李陳聯電贊助中央平粤（五日下午四鐘） 
　　北京電　王廷楨報告蘇軍添駐 
浦口一團巳全數撤回與奉軍携手前欵氷釋（五日下午四鐘） 
　　北京電　前敵將領密陳平湘計畫分三路並進（一）曹錕部取衡張懷芝部攻攸（一）又攻寳慶 
　　（五日下午四鐘） 
　　北京電　段派内訌紅交系要人分投疏通徐靳停止暗鬭可望言歸於好（五日下午四鐘） 
　　北京電　梁士詒言此來目的一整理新舊各事業二觀察北京各方面情形明日赴津數日仍復來京對於時局並無具體意見惟希望立覩和平現各方意見尙未觀察明瞭不敢輕言辦法惟約須從疏通兩方軍人之意志入手云云（五日下午六點） 
　　北京電　商會聯合會呈請清查中交兩行欠額禁止濫發鈔票批交財部核復（五日下午四鐘） 
　　北京電　段召吉林省長郭宗熙到院密示中東鐵路交涉及東省防務要點催令從速回哈 
　　（五日下午四鐘） 
　　北京電　外交當局對余聲言外傳日本提出要求之說絕無根據並言不妨以外交當局聲言宣布報紙據是觀察該案或未實現（四日下午九鐘） 
[外電]  
　　哈爾濱電　海蘭泡電稱過激黨已佔用汽船一百二十三艘平底貨船三百艘共值盧卜九千五百萬元　西比利亚各鎭之公共團體多抗曦於哈爾濱組織西比利亚臨時政府　松花江業已解凍江中現滿浮氷 * 
塊（四日）字林報 
　　北京電　政府依據四日國務院會議之結果向曹錕張敬堯前敵司令官關於廣東攻擊宜昌防守之作戰方針拍發秘密命令 
（五日） 
　　北京電　哈爾濱來電云現駐滿洲里之塞米诺甫軍賴聯合國方面之協助已將戰鬭準備完全告成故自五日起將對於過激派開始攻擊（五日） 
　　北京電　楊士琦今日下午三時謁憑總統　面述調和南北意見（五日） 
　　漢口電　曹錕王占元接到雲貴軍　先鋒隊巳到巴東縣進窺　宜昌之報卽與馮玉祥協議欲将在武穴馮玉祥之混成第十六旅移 * 
駐宜昌而馮之部下不肯前往故出發仍無定期（五日） 
　　東京電　大藏大臣勝田氏昨日在全國滙票交換大會演說列舉中日經濟提携漸次就緒之事實並謂如改革中國幣制等事件尤覺爲求中日經濟發逹之要務政府於此正在審愼研究云云（五日） 
　　東京電　米價又暴漲示前所未曾有之新記録 
　　（五日） 
　　東京電　遞信省對於中國航路及揚子江航路即上海漢口線漢口宜昌線漢口湘潭線 
漢口常德線大連上海線北中國線及此外各航路線一一給予補助航海命令書於今日由官報發表（五日） 
　　東京電　東京商業會議所議員及有志實業等訂於 
 
 
 

Page 3

 
 
六日在該會議所開盛宴歡迎唐紹儀等 
　　（五日） 
　　東京電　東亞興業會社股東大會巳决議增 
加資本金二千萬元（五日） 
　　東京電　據今日海軍省之公布云因海參崴之形勢日益險惡完全陷於無警察狀熊最近我國人民且有被戕者終究不能坐視故泊該港之帝國軍艦爲保護居留民起見巳於四日上午派陸戰隊若干名上岸（五日） 
　　東京電　高等師範學校敎授文學博士林泰助氏今日奉命前赴中國（五日） 
　　東京電　日本上原參謀總長對於英法兩軍在西部戰場勇敢之奮鬭特致讚詞今巳接英軍總參謀長表示滿足之確信與友誼之謝電（五日） 
東京電　伏見宮殿下今日設盛宴欵待中國章公使及駐日各國大使公使等 
　　（五日） 
　　以上東方通信社電 
　　東京電　日本全國手形（支票）交換所大會 
於昨四百開會　寺内内閣總理勝田大藏大臣三島日本銀行總裁蒞度演說中勝田大藏大臣就中日經濟提携力言須銀行家活動（五日） 
　　東京電　接有私電報　俄國　卓洛忌至致力於組織新軍隊招致士官及　聚集解隊兵之軍械此蓋可視爲　過激派由破壞時期而入於建設時期（五日） 
　　東京電　米價復昻越二十七元以外（五日） 
　　以上共同通信社電 
[戰電]  
　　倫敦電　今晚海格將軍報稱全陣線已較安靜　昨夜今晨菲希與希布台勒附近有戰事英軍殺敵多人且獲機關鎗兩架　英軍在亞伊特所俘之敵期數巳遠一百九十二人内有军官六員　英飛機曾以炸彈及機關鎗擊敵用去炸彈千餘枚亞爾貝爾與摩勒宇伊二處敵飛機殊形活動　英飛機擊落敵飛機二十一架汽球三具英飛機失蹤者七架　英飛機夜以炸彈四　半擲擊敵兵露營　近兩星期内美飛機隊助戰甚得力（三日） 
　　倫敦電　正午海格將軍報稱昨日英軍衝擊希布台勒附近德機關鎗隊營一所奪獲機關鎗等物　英軍且在他處俘敵數人（四日） 
　　倫敦電　公報局宣稱戰局未有變動（三日） 
　　巴黎電　今晚公報云今日無步軍戰事　芒第第愛北面境内砲戰進行仍頗猛烈特莫安與漢加爾登桑台勒間尤其 
　　（三日） 
　　倫敦電　德國公報云英軍於夜間攻擊亞伊特村爲德軍回政敗之　今晚敵軍在瑪塞爾加夫與呂塞河間猛攻負重創而退　德軍巳奪獲摩勒宇伊西南之高地一處　德軍在希巴施西南衝擊俘敵數人（三日） 
　　巴黎電　半官公報宣稱目下戰事之沉竅乃因德軍於大攻勢死傷三十萬人及目下道路狀况殊難以其砲隊運前之故德軍一俟重業各師運　戰品則卽將取猛烈之新攻勢惟英 
法軍之援兵現正源源而至協約軍他日必能應付此打擊也　　（四日） 
　　巴黎電　興登堡氏目下顯正關　新援惟德軍取攻勞之第一星期所用之兵百師皆屬德軍之精銳故敵人今被逼由遠處調其應急之後備軍　英法軍司令對於前途所抱之希望洵確鑿有據（三日） 
　　倫敦電　英軍大本營路遽訪事今晚電稱英軍飛行家報告敵軍所守境内軍隊軍　之行動順詳敵軍於此頗多意料未及之困難而天氣復變殊不利於活動作戰現信德軍若非承認失敗則必須儘速重事猛攻惟承認失败勢必引起反動此爲德軍司令之所愠者敵軍此次攻勞用力巳至極度縱有餘力爲縱然每攻一次力必減弱數分也（三日） 
　　亞姆斯特丹電　德國柯洛業報諉謂西歐戰事之沉寂乃因天時不佳之故並誡國民勿注意德軍勝利誇張失實諸說又謂協約國公報紀述戰局多虚言（三日） 
　　亞姆斯特丹電　荷蘭電聞報邊界訪員聲稱德人以此交攻勢折師甚衆且戰事漸趨沉寂故其沮喪爲前所罕觀德國當局因求鼓舞國民精神目下盛傅諸說謂德兵一百二十師現正待機壓迫英法軍麥　森上將之大軍亦準備叄與西歐攻勢云　（三日） 
　　巴黎電　法内閣總理克勒滿沙氏昨由陣地歸來宣稱戰局今已極佳無瑕可擊（四日） 
　　莫斯科電　大批德兵現由波爾太夫與伏羅桀巴攻擊加爾 
柯夫勞兵會現正抗拒敵軍並已佔據寶爾之火車站組織作 
戰之根據地（四日） 
　　俄京電　聞德軍已奪有波爾太夫之榖五萬　現正忙碌運回本國　（四日） 
　　俄京電　俄前皇眷屬向皆領取兵士口糧因以得疾者數人現已邀准月領用費三百盧卜（四日） 
　　俄京電　烏克蘭發生反對猶太人暴　數起（四日） 
　　瑞興京城電　芬蘭向德乞食甚急德國允助以麫粉百　且 
謂德國現殊缺乏糧食麫包口糧行將續減奥國缺乏更甚故此數不能再增（三日） 
　　亞姆斯特丹電　布京電稱布國陸軍大臣杜乞夫氏已赴柏林（三日） 
　　巴黎電　法總理克勒滿沙氏今晨嚴詞否認奥國外交大臣塞林伯爵所布法國希國議和之說（三日） 
　　倫敦電　海軍部宣稱三月三十日止之一星期内出入英國各港之商船共被沉十三艘其中載重逾一千六百噸者六艘餘皆在一千六百噸以下　又稱一九一七年三月三十一日止之一年内英國船厰造成之商船共六十九萬二千二百二十五毛噸一九一八年三月三十一日止之一年内則有一百二十三萬七千五百十四毛噸云（三日） 
　　巴黎電　公報宣稱止星期内商船出入法國各港者無一被沉（三日） 
　　羅馬電　公報云上星期内出入意國各港之商船被沉載重一千五百噸以上者三艘（三日） 
　　倫敦電　海軍部宣稱本月一日有驅逐艦一艘因撞沉没艦 
中之人均遇救（三日） 
　　華盛頓電　航務部命嗣後所造之船須一律增大（三日） 
要聞一 
[東京通信] （心危） 
　　日本外交方針評 
　　臨時議會與出兵間題 
　　日本議會於二十六日閉會政局一時稱靜政友會 
雖持是是非非主義於政府所提出之預算案有所修正而一般輿論以爲政府當時不免有困難之感茲以事實上觀察之政府對於政友會之修正實無所苦故無甯謂爲寺内内閣之小成功焉惟内政問題目前雖已解决而外交問題如對華問題對俄問題尚爲寺内内閣爭論之點如對我南北調和一事朝日新聞之論調曰以政治關係而論段氏之蹂躪約法解散國會南方爲擁護共和計故有戰爭若須南北調和非先解决國會問題不可譬如段氏爲被告南方爲原告而馮總統處於裁判官之地位以吾人（日本人自稱）觀察須重視馮氏之地位對於原被告兩造加以公平之判斷庶幾得以和平解决今忽有外來之人庇護被告以之壓迫裁判官於是裁判官不得已而勾通於原告至失其獨立之尊嚴今更潮裁判官之無能而以被告處裁判官地位使當睭停南北之任其事理之顚倒如此夫誰而信其不能解决時局者乎此爲反對派之議論也其稍穏健者如時事新報國民新聞等所言則以爲段内閣之成立或可收拾目下時局蓋北方派先事統一然後對於南方相當讓步則未始不能收調和之效果但一旦失敗則徒增加南方之惡感而調和更難措手斯時也政府之責任重大頗須注意者也右所述二說雖有激烈穏健之别而對於其政府之注意其責任則一也嗚呼今日我國内政問題每以外交上之勢力爲轉移卽能 
調和亦不過一時之現象耳日本識者間固極爲憂慮也 
　　出兵問題記者屢次通信言及前次本野外相之演說識猶在讀者記憶之中似彼政府一時不欲出兵且與俄國人民表示良好之感情然當日時内首相於閉會時亦有演說對於出兵問題雖未言及而謂目下時局關係重大或不久將與諸君（議員）重聚討論云云於是臨時議會召集之說喧傅究此臨時議會之目的據其舆論之推測則謂政府固欲出兵本野外相之聲明乃對於美國而言之耳朝日新聞之記事云寺内首相之演說有謂因時局之展進或將再煩諸君來會云云一般均以爲與出兵問題有關今詢諸政府某大官事果不誣某大官之言曰寺内首相之演說固不外乎因出兵問題而召集臨時議會之意蓋以恢復俄國之秩序爲目的而出兵聯會國方面巳有成算出兵問題一時沸騰目下雖似平靜而鍳於周圍之事情除右述目的以外更有重大之意味非出兵不可故早晚難免有軍事行動也政府對於出兵巳有七分之决意至若軍事行動開始之時期則尙難明言云云據一種傳說以爲臨時議會將於五日召集如此以觀則出兵之事實不久即將出現矣日本出兵之聲浪如此而我國則何如也 
[關於時局之北京紀聞]  
　　馮氏近日之熊度　近日以來時局問題比較長沙未克復以前反覺沉悶至總統熊度則自段内閣成立後對於和戰問題絕不肯有所主張并時語親近某君云余縱有希望和平之意段總理如不言和余决不從中提倡但甚希望段總理早爲轉圜以副我輩息事甯人之初意云云 
　　將以全力圖粤　新内閣主和主戰推測各異惟一切軍事計劃則仍照常進行探聞政府最近軍事計劃專重粤東將以張檢閱使所率第二路軍隊由江西攻南雄韶州以爲龍軍策應併力取粤至湖南方面能攻則攻不能則守關於攻粤計劃日前曾致電江蘇李督軍令向江西陳督軍解釋中央方釬以謀假道出兵之便利日昨政府巳得李督復電大致謂中央計劃非常欽佩謹遵諭轉逹陳督又現擬派何恩溥入都面陳此聞所得粤事報告以供研究云云又閩督　李厚基亦有復電稱勘電悉正與基處儉電同意應　請速籌餉械並請速電張使進兵南詔遲恐龍軍失利云云政府連日巳分電張使陳督等切實籌備迅即出兵一星期後當見攻粤軍之出發矣 
　　預定攻川計劃　政府以滇黔軍隊東下侵犯鄂西决計以武力對待據聞預　定迎戰之軍隊除奉軍兩旅　外並由第八師第十一師第十八師第二十師各抽勁旅一團再加鄂軍第二十一混成旅及吳光新總司令所部三個混成旅共有四個全師以上之兵力倘滇黔軍隊進犯不巳恐鄂西方面將來難免一番血戰也又聞入關奉軍現多開往南方　政府近巳電飭該軍總副司令速派二旅往防四川母令在川中南軍進窺鄂省 
　　將頒紀念章　頃聞馮總統段總理以此次各官軍克復岳州長沙以及各處要隘逹十九處之多軍官士卒忠於所事殊堪嘉尙擬飭印鑄局　速製紀念章若干座專給前敵出力軍官及兵士該項紀念章不分等級凡在前敵應戰者均有佩帶此章之資格並聞該紀念章預擬形式以金質鑄造圓式正面以嘉禾穗鑲邊中嵌克復岳州或長沙紀念章等字樣後面係中華民國七年四月字樣至何日實行尙未大定 
　　再勸譚氏赴湘　譚延　日前致電政府堅辭赴湘茲據政界某要人所述譚氏於月前三十一日又來第二次辭電力伸前請要求主座速令張督軍敬堯兼署省長以一事權該電措詞較前電尤爲懇切聞總統披閱後不以譚氏主張爲然於前日電復譚氏詳告最近對於湘局所持之方針　並謂無論如何須俟執事抵湘後方有解决糾紛之希望云云 
　　派員赴寗之不確　日昨各方面喧傳　馮　總統派段日升赴寗晤李秀山督軍仍促進行和議　按段日升即段香岩總長之父馮總統　縱有主持和議之意似不致派段爲代表與李秀山督軍接洽此事不無欵義茲詢諸公府某要人則謂總統近日不但無派代表赴寗促進和議之事並無派代表赴寗之意此項傳聞殊非事實也 
[二日之閣議消息]  
　　二日國務例會海軍劉總長請假其餘均列席其　普通案件仍爲長期公債等項惟最要者係參陸辦公處及外交部所提出内容不能宣布惟悉討論並無結果而已散會之後由陸曹入府報告茲將探悉者録下（一）續議克復長岳奬勵案（一）呈請政府任命吳佩孚充湖南軍務會辦案（一）呈請政府任命汪爔芝爲總檢察長案（一）暫由某欵接濟鄂省軍費案尙有外交案二件軍事案一件又一消息云二日之閣議劉冠雄請假未到外其餘各閣員於十點五十分以前先後蒞院首由代秘書長方樞報告外交臨時議案三通其一卽黑督呈請處置謝米諾夫軍隊之辦法至製鹽特許條例施行細則巳通過農商部提出之墾務條例亦無多大討論即通過此外各處請撥經費之普通案均經通過據個中人云本年之閣議以二日之成續爲最佳一點半方散會除方代秘書齎應行蓋印之各文件至府外其陸外交曹交通兩長亦進府報告　又一消息云二日之國務例會以外交問題爲最重要（一）外交陸長臨時提出外交某問題討論甚久尙無具體决定（一）前財政總長王克敏所提發行長期公債四千五百萬元續還中交兩行墊欵並附公倆條例一件此案上星期六業已大體通過不過條文之中尙有應行修正之處當交法制局審定是日復行提出巳完全通過（一）財政部修正製鹽特許條例案前經閣議决定交法制局修正條文是日復行提出决定照法制局　修正案公布　此外尚有浙省長請改訂沙塗開墾條例等案亦多議及海軍部請撥臨時軍費　等案則以劉總長未出度擱置未議　又一消息是日國務例會段總理及全體閣員均於上午十時以前到齊十時照常開議首由方立之代理秘書長將段總理囑擬之命令二道提出報告　第一命令係令前敵各軍乘勝收復湘省縣邑以奠全省第二命令係續撥銀六萬元以爲賑濟湘民之用全體閣員對於兩項命令僅略加文字之修正即照例通過並决定即日發表討論畢按照議事日程　議第一案爲奬勵克復岳州長沙之得力軍官案此案因調查手續猶未完畢故討論尙無結果第二案爲籌撥奉鄂各軍開赴宜昌旅費問題未加討論照例通過第三案爲中東鐵路問題尙無結果此外尙有任命官吏案五件（一）任命曹汝霖兼鹽務署督辦（二）任命汪爔芝爲總檢察廳廳長（三）任命關海清爲奉天交涉員（四）調任吳鼎昌爲河南敎育廳廳長（五）調任覃壽恭爲陜西敎育廳廳長以上五案均未加討論　照例通過時已下午二時段總理宣告散會按照輪流程序由　曹潤田陸子欣兩總長入府報告故曹陸兩總長於閣議散後下午三時三十分許入府報告 
[施宜危急之京訊]  
　　滇黔合軍集中重慶將由施宜進窺武漢各　迭誌本報茲聞一日晚王鄂督有致叄陸部一電謂得探報滇軍前隊巳抵虁縣　當局籌議攻防計畫一面飛調吳光新率所部回駐宜昌（吳本駐沙市）另調王汝賢率所部往守沙市以阻滇軍東下一面籌撥餉械接濟陜督陳樹藩川督劉存厚使分取成都重慶以牽制滇軍後路云云二日政府接吳光新三十一日電稱業於本日率隊赴宜籌防又電稱准王督電轉擬令周毛所部開赴常德查恢復第十七師編制情形已呈案該部之餉巳由商號備墊即令開拔云云又接王汝賢於一日由仙桃鎭來電稱職師十五旅准吳司令電關拱衞宜昌以防敵軍東下當即部署一切兼程前進現在一部巳過沙市 
其先鋒部隊於三十一日巳抵董市附近仍飭其急行前進以赴事機等語又據軍界消息鄂西巴東地方確有戰事發生惟聞係吳光新所部軍隊與黎天才之部隊衝突尙非顧品珍軍隊　又一消息云宜昌近日情形危急黎天才約滇軍之顧品珍會師巴東尅日進窺歸縣長陽等處以便包攻宜昌顧之先鋒早抵巴東并聞顧品珍所部本隊二日亦巳行抵巴東宜昌形勢又較昨更形危急并聞鄂省當軸連有急電請示中央矣 
[二日之參陸處消息]  
　　二日國務院參陸辦公處例會聞蒞會者爲叄謀總長癊午樓次長陸繡山處長師嵐峯等至段陸軍總長則因赴聞議未至靳翼卿則以與某要人有意見請假未到一說謂靳氏二日巳到參戰處視事惟參陸處之會議則未加入並有辭却該處主任之表示　雖經合肥竭力慰留而靳氏求去之志仍極堅决據某方面傳說合肥如不得巳將以陸軍部某參事暫代靳氏之職 
[方樞已到院視事]  
國務院秘書長張遠伯堅請辭職段總理前日特暫給假並　方立之帮辦暫行兼代茲據國務院消息方代秘書長巳於二日上午九時到院任事惟　對於秘書廳　辦事人員除以公事必須接洽者外槪未傳見　以表示非久任代職之意段總理二日上午十時到院後方代秘書長復告以不能久代之故段謂張遠伯三數日内未肯銷假閣下即代負數日責任請勿辭勞又聞方君於前日命令發表之後本擬不即到院嗣因張秘長連日不肯到院辦公文伯諸多擱置乃始定於二日早九時到院但方君到院之後於面謁總理時謂責任重大才能多所不逮仍懇總理再邀張君到院視事後以總理温語責勉遂允暫爲擔任旋即退入辦公室處理一切公務 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[克長後之湘鄂戰訊] （武昌通倍） 
　　北軍進佔長沙原由南軍自行退讓觀察時局者皆以南北必重開和議談判即鄂中北軍亦盛傳暫仲珊於二十七日命令進長各軍暫就省坦附近嚴行防禦以待後命是北軍已欲得長沙而止不再進攻湘南矣乃昨今武漢各界復盛傳湘潭地方二十八日又起劇戰官場並言是日巳將湘潭完全佔領捕獲南軍甚衆現在參陸辦公處電致曹張仍按原定作戰計畫進取湘南故在武漢各後路軍隊連日　紛向湘省輸送奉天軍兩旅及馮玉祥之十六旅亦奉命開至宜荆（馮旅暫紥荆州之公安石首奉軍則開至枝江沙市一帶）一切戰備仍積極進行據湘省二十八日上午傳來之消息亦謂已開始攻擊湘潭吾人所渴望之和平一時恐難實現聞段内閣此次登臺實欲貫澈其征服西南政策必西南讓步至一切悉從其命令始有和平之望决不容納南方之若干要求南方現雖失利尙未至不能續戰程度而唐繼堯奠定川局擁師多至十餘萬意氣尤爲軒昻豈肯降心服從前聞湘桂軍難支即已組織六軍由黄毓成顧品珍王文華等分三路直趨湘鄂王文華之黔軍先鋒一旅早已由黔抵洪江入常德黄毓成之先鋒一旅近亦循大江而下由巴東抵秭歸（報傳中央 
命吳光新扼守虁萬不知吳軍於兩月前已盡退出川境下至荆宜由秭歸施南以上至川境早無北軍片影施南府城則爲黎天才據作大本營）會合黎熊（熊克武所派援助黎天才之軍爲向育仁統轄數約一旅）所部於二十五日即已開始攻擊宜昌該處北軍雖已增至四混成旅（計鄂督所轄朱廷燦一旅駐宜昌暫轄之湘軍朱澤黄一旅駐長陽吳光新部下劉文明一旅亦駐宣昌又第八師十五旅王汝勤一 
旅駐當陽）然朱廷燦旣不能指揮吳光新亦無力統轄攻守計畫仍由王占元遥爲主持形勢頗爲散漫二十七八日南北軍戰於宜歸毗連之新灘中寳山北軍巳受挫折退守宜埠附近之南沱溪南壩場由朱廷燦迭電來省告急乞援曹王比商定催令奉軍前進外並各抽調一旅兼程馳往務將宜昌保固一面隨時量予援助惟頃據軍署消息宜昌於二十九日後有兩日餘未接軍報由荆沙傳來肖息則謂滇川軍到宜者巳逾一師以上形勢極爲險惡又據某方面傳言黎天才部下由旅長猶龍與荆門當陽敗往遠安之王安瀾拚合突出宜昌之後抄擊致宜荆　交通阻斷宜昌　遂爲川滇軍所佔日來尙在激戰此說確否無從證明又由華容南縣進圍常德之吳光新軍聞與黔湘軍戰於安鄉損失頗衆吳之聯合鄂軍第三混成旅包擊常德之局將歸失敗　亦迭電曹張請爲增援特派第八師十六旅由新堤馳往救應湘西南軍爲數本屬不少惟軍械缺乏未知能否久支聞吳光新最近計畫以施宜一路南軍勢办較强難任戰守現俟援宜各路軍隊到齊即將所部在荆宜一帶者盡數調往湘西專任抵敵此路之黔湘軍希圖乘機入黔取得貴州地位以符段氏武力平南之素志段氏上年本有意用吳督川今吳棄川而窺黔恐亦未必果能成功也嗚呼湘鄂間兵連祸結土匪騷然吾民疾首痛心祈禱和平已非一日前者岳州未下中央以克岳議和爲言及岳旣下又以克長議和爲言今者長沙已克復變計而爲奠定全湘征服西南方可罷手之說吾恐内閧未已而國已不國矣悲 
[清湘防滇與和議之近訊]  
　　（赤水自漢口發） 
　　湘粤桂之軍退守衡陽滇黔川之軍東下施宣北軍得勝之後决不任其飛揚滋蔓故戰長沙之一劇方終而討荆州之一齣又開幕矣兵連禍結無時可已和議之說已成常談蓋和者自言其和而戰者自言其戰分道揚　各行其是以新聞家之眼光觀之和議一節北方意在屈服南方重在條件同床各夢一時難醒故和議之非其時可斷言也武昌議會極力言和據議員所云則和議似有一線之望謂段氏登台熊度稍變長沙旣下巳露議和之機前敵將士當锘以中央爲轉移且王督向抱息事寗人之旨曹使初亦主和之人現已令前數暫時休戰似已倦於戰爭故該會現與漢口各團體並擬聯合長江商會議會一致進行此乃言和一派之舉動也至滇軍東下已成實事王子春曹仲珊張勛臣協力防止業將駐臨湘之第五混成旅及駐岳州第七師之一部十八師之一部二師之七八兩團第二混成旅第十三混成旅曁第八師全行開行開往荆門宜昌荆州等處　漢口昨今兩日之奉軍陸續出動　向荆沙進發外接濟輪船十二艘拖帶民船内儲鎗械子彈糧秣等項皆佈置防禦滇川之軍湖南譧面所有留鄂之張軍完全輸入湘省即就督軍之任此間所得軍事消息張敬堯無論如何　必欲佔領全湘掃清桂粤之軍然後巳蓋其初得長言和之說尙在總司令任中今爲湘督當然有澄清湘省之任務其軍事計畫大要衡陽方面以得勝之軍一鼓作氣乘南軍收容未清接濟未到之時進而殄之常德方面先事收納澧州鎭守使王正雅内附使與張學濟胡英等内亂然後進一軍助王則湘北可清湘西無多軍隊傳一檄即可來附計不出半月則湘省可以完全籹平張敬堯以馬上得督軍其雄心固不可一世然王正雅内附與否辰沅歸降與否以及衡陽能否攻而卽下爲將來之事實未敢斷言要之湘省不清滇軍不敗則鄂湘之中無安寗之日也武漢此日又有風鶴之象兩三日來疊鎗斃吳鳳山等黨人土匪等二十餘人謠傳武漢密伏黨人數千人四城及各要路密埋炸彈乘機擾亂武漢市面又兼宜沙之人民紛向漢口來避咸云滇川之軍及黎天才王天縱李善波等業已近迫宜昌來勢甚猛而武漢之戒嚴又倍於曩日以是種種人心驚惶異常王督曹使迭次出示曉諭然庸人自擾固未已也 
[宜沙告急聲中之防務]  
　　鄂省駐紥宜昌之旅長朱廷燦昨有電來省告急謂川軍大隊東下請速派大員帶隊來宜鎭守王督軍接電一面調二師第八團軍隊前往以厚兵力一面電請中央速編兩混成旅援宜 
　　馮玉祥自在武穴宣言中立吾鄂人士卽注意其行動現馮業已服從中央命令願歸第一路曹司令節制茲曹使以川軍東下已商得馮氏同意將該旅調赴公安石首駐紥並電請中央撥給馮旅欠餉及開拔費二十萬元昨已復電照准 
　　滇軍下駛傳說巳久中央疊電曹宣撫使張總司令王督軍妥爲防禦刻開曹使已將留守信陽等處之等五混成旅調守湘省岳州湘陰騰出七師之一部與十八師之一部二師之七八兩團十三混成旅第二混成旅及奉軍之一部共計有六個混成旅駐防宣消施南刻已次第出發 
又聞王督軍以唐繼堯大軍東下宜昌甚屬可危吳光新迭有告急之電特命第十一師師長李奎元駐防荆沙以助吳軍聲勢李師原駐咸寗因長岳業經克復該縣軍防較鬆故有此令也 
　　鄂督王子春得川軍東下消息後曾電懇張督分兵援助宣昌茲聞張督巳致電中央略云奉軍此次南下原爲協同各軍剿除敵氛此次川滇軍隊有窺我宜昌之野心拔隊赴援責無旁貸現已指定兩混成旅即日兼程前進以期無誤戎機除另電覆子春督軍外特此奉聞云云查奉軍業已開赴漢口劉家廟一帶駐紥者已有一混成旅祗須再開一混成旅赴漢卽可凑足兩混成旅之數並聞政府以宣事甚急擬商請奉督先飭駐漢奉軍一混成旅先行開拔赴宜以備不虞 
[譚浩明退保衡州後之湘垣]  
　　（長沙通信） 
　　湘粤桂聯軍自退出岳州而後雖曾迭獲小勝然以要隘陷落且無險可守軍心不免渙散張懷芝軍隊亦於此時乘機移兵贛西進攻湘境至二十日而平江陷落矣二十四日而湘陰又隐落矣長沙地方至此巳萬不能守譚浩明遂命令粤桂各軍從瀏醴一帶先行退去前敵之軍則由水道退駐衡州其關於省城治安事宜則留林支宇等數人暫行駐守維持一切並於二十四日傳見商會會長謂聯軍將退保衡州恐南軍旣退之後地方痞徒不免乘機擾亂應由各街團自行開辦團防以爲自衛之計並應由商 
會公推代表歡迎北軍入城庶不至久陷於無政府地位云云至所有軍械餉糈則巳於前數日用民船裝運赴衡布置旣定譚氏遂於二十四日晚三句鐘率同總叄謀鈕永建叄謀長陳繼祖政務廳長劉嶽峙財政廳長林祖涵以及重要職員一律離省向衡陽進發其未及收集之軍則令其前往湘潭集合當二十三四等日省城謠風卽極熾烈人心惶惶紛謀遷徙及譚氏宣布離省後一般商民知省城必至大亂遂各將眷屬財物移入各國敎堂洋行紅十字會亦卽會同地方士紳及各敎會牧師等就各處敎會善堂開辦婦孺救濟部乃甫經組成各救濟會内入數卽已住滿以此時街頭散兵旣往來紛紛不絕而全城警察又均已撤崗並　於北軍之屠城謠傳潰兵之乘風搶刦也及譚氏旣云省城秩序乃極爲擾亂二十五日遂有散兵搶刦湖南銀行及各大商店之事此時全城商民見人聲鼎沸已無秩序可言遂全體罷市而不意而軍果有刦掠之舉也當其肆行刦掠之際經林支宇斬决二人搶風方始稍殺其後林氏亦已離省警察　長職務由周斗山暫行代理其不能維持省城治安可斷言也 
[西報之湘中消息]  
　　大陸報三月二十三日湘譚通訊略云湘江流域之情勞目下極爲嚴重粤桂湘各軍今已一致退走此間民情愷恐咸以退軍或將譁變沿途殺人越貨爲慮時事錯綜莫可究詰上次北軍入湘未經决戰即倉皇出走沿途不停直至湘邊始巳南軍追躡其後北軍乃渡江而駐新堤茲忽職潮一轉昔之敗北者今轉身南趨而逐南軍矣南軍急退之原因言者不一其詞殊難知其眞相或謂南軍將師不和爲之厲階然亦有謂此說爲不確者據一般人傳說有前當兵士後爲土匪者若干人赴岳州程潛營中投効程拒而不納此輩乃轉至粤軍馬司令處請求録用馬遽允之於是程馬二人遂有齟齬第據退走之兵士言前說絕對不確大約有若干退伍兵士暗中與北軍聯絡致陷南軍於不利則似係事實也又有人謂南軍彈藥由南方運來以苦力肩負而行長途跋涉運輸爲難不能接濟前敵之需南軍旣缺彈藥故不得不走云衆以岳州北軍聲勢尙不甚大南軍不致有棄城退走之必要故對於負責之司令頗多微詞今城鎭居民在南軍退走之路線者莫不憂形於色恐遭兵祸想南軍退駐地點當在衡山扼守湘潭方面之山以拒北軍也 
[西報之成都近訊]  
　　大陸報三月十一日成都通訊云熊克武昨　騎馬入城身穿尋常軍官之制服入居督署其目的今日可謂逹到熊雖自爲川督吾人深望其克盡厥職道路傳言謂劉存厚啓程北行間道赴京果爾則熊可放心矣惟劉之軍隊尙在而鍾體剛一師仍在線州熊尙須有以籠絡之或與之决鬭也滇督唐繼堯今將何爲常有人舉此相詢以意度之唐仍將保全其在川舊有之權利若所得能較前愈多則尤所歡迎或謂唐將進取重慶俾可與熊平分四川云北方能否聽其行動不加干涉此爲另一間題將來事變若何蜀人皆不知之因是大宗商業今仍停滯當道允於下月令省垣學校開課苟能如是亦收拾人心之一法一般官員自入城後頗能維持秩序軍紀尙稱嚴密有兵士數人因行爲不正已正法矣 
[福州通信]  
　　閩省自入民國以來實業敎育凡有補國計民生者未見有一件之舉辦欲勉取一二端以實吾新聞則戞戞乎其難惟一種殺人放火之舉爲今臨民者之時髦政策舍此不記無有爲我閩之新 * 
聞者因彚而載之 
　　李督軍前派多數陸軍偵探赴粤偵察軍情近因駐粤軍探報稱廣東集軍油頭計有六十餘營將於餉欵備齊之日卽行進發云云李督接此消息因以閩軍新舊共計約有三師除散在各地鎭守外其駐紥詔安之軍額爲數不及一師深恐軍力單薄難禦南軍雖經疊次告急請派援兵而武漢各地風雲吃緊亦無兵以應故於日前再派某副官北上招募新兵六營來閩敎練以便開赴前敵効力 
　　聞李督前據駐漳鎭守使烕致平報告邊防吃緊所部營隊除節次在戰線受傷外因水土不服病故騰出額缺甚多對於　撥殊有窒碍乃逕飭往北招募軍隊之某氏將所招鄉壯撥配數百名由滬付輪直赴漳州母庸運省轉折以省手續十七號廣大來厦此項新兵隨之抵埠唐鎭守使先時檄令水警察預雇五篷船數艘駛往起缷至十八號始升篷入漳 
　　前日招商局廣大輪船由滬運兵至厦門由水警署封雇篷船數艘起缷新軍十八號早展舵赴漳一事據軍界人云是項新兵係此次甫從北方募來欲往漳州編爲補充營隊其應需軍用品業於日前配給交海壇輪裝運到厦云云伹該新軍類多下等社會之流未知能不爲患人民否也 
奉督張作霖撥奉軍援閩消息傳之巳久日前已到有奉軍步兵一營鳫砲機關鎗各一連 
　　粤師攻閩之說久已喧傳祗因龍濟光侵入高雷一帶而劉志陸又轉隊援助前敵軍伍調撥更移局勢亦隨之更變且近日岳州又被北軍克復南軍亦稍失勢故粤軍雖進紥大埔及黄團諸路仍未實行交戰昨聞臧鎭守使對於交界要地曾經築壘挖溝籌維守禦良策矣 
　　十五日閩省由永定方面派出北軍一營潛襲饒平邊境當被粤軍偵緝隊察覺嚴密警備閩軍甫至即爲粤軍猛烈反攻乘勝追擊直至　坑十里外始行收隊是役計陣斃閩兵四名獲鎗十餘枝　又征閩滇軍第九混成旅長夏述唐昨特統率野戰冲鋒隊三營砲隊一營携帶開花大砲十三尊前赴澄海縣屬之樟林鎭駐守 
　　厦門唐鎭守使昨接烕致平鎭守使來文請派江亭艦前往東山駐防以防粤中軍艦水陸夾攻唐使接信後卽派在港江亭砲艦開駛前往該艦長奉令巳於十九號早拔錨升火駕駛而去 
　　自南北决裂後地方防務日趨緊急咋厦門唐使特電省軍署請派遣鹽巡緝小輪船公强公富兩輪來厦歸水警署調遣并撥派陸軍帶械分配各小輪以爲偵緝各匪之用聞李督軍已覆示批准不日必能實行矣 
于山及烏石山兩砲台爲省垣軍事上之重要地點平素防守綦嚴自去秋閩粤發生戰事後李督以中國係採傭兵制度軍人最易運動非素所信任之人恐靠不住即調王獻臣回省防守兩山砲台茲因臧旅長力保王獻臣爲軍署衛隊隊長李督准如所請改任王爲衛隊長即調十一旅某團三營營長某爲兩山砲台司令官 
[參戰中之奉省]  
　　奉省戰時國際委員會現已改爲奉天臨時外交委員會其戰時警備司令　本係孫師長兼任現爲便於照顧起見將辦公地點移入師部其名稱權限一仍其舊此項戰時國際委員會所以改稱之原因係由陸子欣總長來電以名稱與中央所設者牴觸故由張督完全改易也 
現因俄國内亂甚熾由彼返國者先後已有四五千人以直魯奉三省爲多巳由吉黑當局與張督商明其工人分期回國由張督派員照料巳於日昨將第一批直魯華工接運到奉預備免費專票船票俾送返故里至奉籍工人則由張督飭令官警俟到奉後查明籍貫分還回鄉并由地方官妥爲安置並授以相當職業以免流爲匪類 
　　張督接政府電以協約國當局渴望我國出師叄戰其行軍練兵費用已有成議該省所編軍隊自當積極進行一俟欵項接收卽行撥發以供軍用云云是以張督日來對於新編各隊諭令尅日操練以備應用 
張督以奉省新招軍隊六混成旅目下所需軍餉甚鉅此項籌辦費必須由奉省先行籌墊昨特招集各界會議議定辦法如下 
一滅削縣費張督以各縣每年辦公費多寡不籌皆以縣分大小而定當此經濟困難之秋應先由各縣辦公費核減上縣辦公費四千元減爲三千元中縣辦公費三千元減爲二千元下縣辦公費二千元減爲一千元照此辦法每月可節省經費若干　二籌辦公債公債票有内國公債有省公債奉省前已辦理債票若干不妨再行籌備公債票五百萬除付還利息而外每年餘利甚鉅即可借此補助軍費此項公債由奉省五十餘縣均攤一等縣攤二十五萬二等縣二十萬三等縣十八萬四等縣十五萬五等縣十二萬六等縣十萬七等縣七萬八等縣五萬九等縣三萬十等縣一萬　三裁員減薪張督以各機關辦公人員濫竽充數者甚多應飭令各機關衙署將尸位素餐之員槪行淘汰再於各員薪水之中每名減云十分之一積少成多亦可節欵甚鉅 
[魯省匪患益亟]  
　　張帮辦電告五大匪首　東省土匪遍地皆是而尤以岱南爲甚聞張帮辦昨特將現下東省匪首之最近形狀電告中央大致謂魯省匪首計有五名最著者郭安現在滕縣之城南山約四千人史殿臣在嶧縣之黑風口約二千人范玉林在金鄉縣之金山約七千人于三黑在蒙陰之蒙山約六千人顧德林在禹城約二千人除已選得力軍隊會同兜勦外已電商奉軍擬借調奉軍一旅協同勦辦云云 
　　徐樹錚勦匪之魯聞　自去年毛匪猖獗於魯豫蘇皖邊境後中央特任命第七師長張敬堯爲四省勦匪督辦月前張氏又被任攻岳司令近又特任湖南督軍而四省匪患至今不息此項督辦勢難取消聞中央現擬將此督辦重職畀之現充奉軍副司令这徐樹錚氏現巳電商徐氏請其同意此間亦已得電訊矣 
　　匪陷東平之消息　山東土匪以繁盛村鎭屢被刦掠漸歸冷落於是本年以來土匪之目的物專在郡邑各城矣自新泰破城膝縣被襲鄒平被圍稱種惡耗紛至杳來而上月二十八日又有東平邑城被搶之事查東平一邑紳富極多近以四鄉土匪縱横　無寗晷因皆遷居邑城以避匪祸而土匪亦以邑城爲紳富會萃之地埀涎益甚數日以前即聞有土匪窺伺消息風聲鶴噘全城震驚於是赴兗州鎭守使署請兵援救者絡繹於道兗鎭守使移緩就急立派現駐汶上之馬隊一營步隊一營迅即開拔前往防剿而汶之紳民又大加恐惶具禀挽留終以東平待援孔急立即開拔上月二十八號馬隊方至喘息未定而東平之祸作矣是夜一點鐘突有土匪三百餘人闖入城中一說先有數匪緣城而上然後開城放入羣匪城中人竟無覺察者入城後即在南門裏一帶大肆擄搶鎗砲之聲不絕於耳自夜一點起至二十九號上午十二點鐘止除金錢衣物并架去囱票二百餘名行至城外又按名審查放回貧民若干名是役以南門裏一帶受祸最酷蓋邑中紳富聚居於此也一說謂經新到馬隊竭力防禦故幸未波及全城并聞此股飽掠之匪已向西南竄去 
　　金嶺鎭又遭匪刦　近來東省幾至遍地土匪膠東各縣雖無甚大股然百十成羣架人勒贖放火搶掠之事亦時有所聞頃有自金嶺鎭來者云該鎭爲益都新城長山三界之處近日匪燄甚熾月之二十六日有匪首劉二秃率領黨羽二百餘人突至該鎭嗚鎗搜掠二十餘家並架去富戸王履福朱貴山等事後其家屬分赴各縣報案經駐周村之陸軍到鎭捕獲嫌欵犯二人近已探得匪夥匿跡新城陸軍人少不便直剿昨已電省請派軍到縣會剿矣 
　　膠東方面之防勦　張帮辦近以烟台附近及縣縣等處有不靖之耗特派第七混成旅第五師之步兵一團及補充團一團專任勦捕之責並令烟台朱泮藻分派砲艦會同水上警察協力勦辦 
[西報之贛人與張軍談]  
　　字林報三月二十七日南昌通訊云張懷芝之兵三萬人取道江西前赴湘省今駐於南昌一帶者仍有數千大批軍隊則已穿越瑞州臨江而赴袁州張懷芝之司令部設於漳樹距袁州約四百里張付九江路局入千元爲運送三萬兵及其輜重至南昌之費旣抵南昌一部份兵士附小輪往漳樹然後遵陸而逹湘境贛人對於張軍命運頗爲愁慮如能獲勝入湘則此種桀傲不馴未經訓練未有紀律之軍隊可不爲贛省之害但若失敗不前則可憐之江西將成亂兵之肆毒地矣陳督有兵萬人僅以保護南昌吳金彪有兵數千駐於九江但除保潯而外不能移駐他處是以介乎南潯間之地方及湘贛之邊界皆仰鼻息於張軍贛省當道未嘗不知之但無能爲力以庇贛人也陳光遠吳金彪皆北人其部下亦多來自北方而張軍亦皆北人當有同鄉之誼此卽贛省之一線希望惟同是北人彼此相遇可以爲贛省福亦可以爲贛省禍想陳吳俱有經驗素稱幹練當已籌畫一切以防事變聞南北軍已在萍鄉見戰但據最確消息云南軍並未越入贛境蓋陳督抱中立熊度故南軍允不入贛迄今未失信也天氣陰寒此時戎幕生活頗乏樂趣張軍士氣並不爲佳未有踴躍前進之表示也 
[南昌通訊]  
　　張懷芝檢閱使率同隨員衛隊於二十七日在清江縣啓節由陸路前赴新喻該縣知事王濬道電告軍民兩長云張使於二十八日安扺新喻小憇仍遵陸赴萍陳督於二十九日接張使電告於是日行抵宜春縣境贛西鎭守使方本仁即先在宜春迎候張使以長沙已克湘軍潰退即令第二路蘇皖魯贛各軍即日逕赴長沙與第一路曹張所部各軍會合云　第二路陸軍第十九團一營督運長張子厚曁軍械處主任劉相率帶目兵一排由山東運解子彈二百萬粒於三十日由灣專車來省轉運赴萍矣 
　　兵士强當早經第二路司令部嚴禁後此風稍息嗣因第二路軍兵士强當早經第二路司令部嚴禁後此風稍息嗣因第二路軍隊完全出發已將派往各典彈壓隊伍槪令撤回近日由潯來省軍隊又至各典强當於是各興復起恐慌公函請總商會轉懇第二路總軍法處仍派軍隊赴各典彈壓大致謂自客軍雲集後各興對於兵士典質什物無不格外優待兼之前被强當已屬受無形之累幸蒙派隊彈壓得安營業惟近日志和瑞和又復發生强當之事三十日有兵士持爛絮一床至瑞和典强當錢十餘千文店夥雖和顏悅色爲之解說竟以竹竿石塊與所佩刺刀亂砍亂擊隔以高櫃幸未受傷而殃及於櫃下鄉人等情總商會照轉總軍法處由處發出布告張岾各典文云第二路司令總軍法處布告照得軍人强當本干例禁嗣後無論何營兵士如有强當情事許即鳴警協同扭送本處查明情節依法究辦决不寛貸切切此令 
 
 
 

Page 7

 
 
財政廳楊慶　以本省財政支絀軍費無着乃仍照山東成案發行金庫證劵以四個月爲期限滿一律兌現以後逐月照此推算計每月發行二十萬元分十元五元一元三種已定簡章十二條呈奉軍民兩長核准公佈自四月一日起實行凡各機關應領經費均以十分之二搭放所有搭放員薪由長官自行分配其流通市面規定貼水數目以發行之日起算第一個月每元貼水銅元八枚第二個月六枚第三個月四枚第四個月二枚期滿與現洋無異云 
　　省議會此次之臨時會以前未了之預算决算先着手審查故開 
會之第一日即將此案列入議事日程審查長歐陽莘按股分配並發通告預算决算委員會各股委員准三十日午後開地方預决算審查會又議員多數主張大會時臨時動議擬發一通電要求南北息爭主和以盡代表民意之天職此爲私人討論届時大會提出必有一番偉論也 
[杭州快信]  
　　内務部昨通電到浙本月八日爲國會成立紀念巳通令各機關一體放假一天 
　　全省繭捐委員昨已一律發表候補知事僅得九人并委黄邁裳等稽查六員先令各委赴所屬調查繭廠報告再定開辦日期浙省課吏章程已一律擬定額設百名槪給津貼其經費由各縣知事分大中小三等缺份匀攤命名課吏所巳委錢塘道尹沈 
致堅爲所長卽日開辦 
　　杭關監督兼省署秘書長沈爾昌昨已由滬返杭會稽道尹張鼎銘昨公畢辭行回甬 
　　齊省長因臨浦義橋一帶匪棍朱觀濠朱阿三等騷擾良民案 
經三區警隊獲解來省（現押警察廳）昨派本署司法秘書彭彝會同警廳司法科嚴密提訊錄供詳辦 
　　泰順開泰官鹽行被私　夏合發等毁屋刦物案發由袁運使函請省署嚴令該縣曁六區梅統帶速拿正凶尅日具報 
[南京快信]  
　　聞開駐徐州之奉軍已全部轉隴海鐵路赴鄂惟駐宿遷之奉 
軍約近兩團尙無開拔消息 
　　張懷芝昨電李督現駐兵贛之新喻縣改道贛南攻粤尙需時日 
　　段總理派來之齊振林昨借贛督軍署總叄謀李廷玉乘輪赴贛面晤陳光遠接洽一切 
　　中央有任長江巡閱副使王廷楨兼蘇魯皖豫四省剿匪督辦消息 
　　張文生電告豐沛碭各縣土匪業已擊散惟匪衆聚散無常剿滅匪易乞示機宜 
　　敎育廳長符鼎升擬俟省議會臨時會開會提出敎員恤金案交會議决 
　　省立各學校運動會現又展期本月二十三二十四二十五三日舉行二十二日預賽 
　　江寗敎育欵產經理處總董某迭被紳民控告侵蝕學欵昨奉部令飭符敎育廳長秉公澈查以重學欵 
　　各國西醫已簽字認甯垣疫症已滅 
　　臨時防疫局准本月二十日撤消 
地方通信 
[松江]  
　　第四師補充團調浙陸軍第四師步兵補充團團長劉漢現奉浙督楊善德令飭率所部移駐杭垣筧橋兩處以便讓出營房劉備新招之浙督衛隊駐松訓練劉奉令後已飭令該團整備出發所有該團行李等件自今日始已陸續裝運前往大約該團全 
部一二日内即可完全離松又原駐松江西門外小普度之第四師砲兵一營現亦奉令調駐嘉善而原駐嘉善之兵則調駐嘉興云 
　　電催兩院選舉名册　省公署因參衆兩院初選日期已近特電縣署查詢調查選民情形並飭趕速將名册造送省署以資審查李縣長奉令後當令選舉事務所將已經造成之選民名册彙送省署其未經造成者現亦增加臨時書手以期於限内趕造完 
成 
　　乡區敎育會議决案奉賢西三鄉敎育會於日昨舉行本年度第一届常會會員到會之衆爲歷届所未有（一）會員何某提議現充莊行鎭又新學校之敎員殷其華即殷震及阮巷開化學校敎員陸希文前均因事犯案由省公署訓令縣署不許殷等在敎 
育界化名任事現殷等依然充任敎員應如何設法取締案經會衆議决學校用人係校長特權應先函知該兩校校長俟有答覆再定辦法（二）本學期内擬舉行鄉校聯合會藝案議决由會籌欵舉辦（三）六年度冬季本鄉敎育參觀團團員回鄉後均將參觀情形報告到會惟滙西學校敎員范某獨付闕如應如何對待案經衆議决追回該員前此領出之川資以期欵不虚糜而杜他人效尤云 
[蘇州]  
　　試驗小學敎員記事　江蘇檢定小學敎員第三路試　事務所設在吳縣省立第一師範學校先由敎育廳委任主任委員譚翼珪君蒞所籌備一切並委汪一飛龔鼎徐之澂陸承謀張毓驄錢公溥諸君爲臨時委員試驗之前三日由譚翼珪君邀集第一 
師範校長王飲鶴君道署科員徐荄君縣署學務主任姚振鷺君曁臨時委員連日在事務所開會討論試驗規則及種種設備事宜於四月一日開始試驗應試實到者計一百八十餘人由吳縣知事吳其昌君蒞所點名應試者均魚貫而入試驗時亦秩序井然已於三日下午竣事矣 
　　軍法官被戕案餘聞蘇軍第二師部執法官張了相奉委赴吳江盛澤鎭查案被兵士開儴擊斃旋將該運長犯兵等解蘇審辦本月二日二師參謀長徐森由甯領得回文返蘇經朱鎭守使拆閱督軍省長指令准將動手擊斃法官之犯兵江銀善處以死刑業經執行在案尙有捉賭釀命之司務長陳永山處徒刑十五牟副目苗某兵士白某處徒刑三年該連長楊慶鴻處徒刑四年零六個月飭即依法執行在逃之第二排長張師炎及目兵十八名通飭限緝解辦云云當經朱鎭使將江銀善宣布罪狀鎗斃外並將司務長陳永山等三名發蘇州陸軍監獄收禁又將連長楊慶鴻一名派員押解赴南京陸軍監獄照判執行矣又聞在逃之第二排目兵現經江陰南通等處駐防軍隊截獲三名日昨電報到蘇即經朱鎭守使派員前往迎提來蘇歸案審辦 
　　加增酒捐之困難吳縣土黄酒公賣支棧本由土黄酒業籌欵遵章組織公舉旅蘇徽人吳國祥經理其事緣吳君曾充土酒坐賈稅董事對於土酒頗有經驗是以土酒商人頗爲器重然此項土酒係本產本銷每年銷產約二十萬擔以每擔公賣費一角 
二分計算除私運外僅能徵收一萬元左右民國五年唐前局長任内勉力徵收儘能收至一萬元以上惟較之未設公賣以前銷產之數額已相去甚遠嗣因商民屢以重疊加捐相繼閉歇以致捐稅日漸低落茲該棧由分局轉奉省局長殷錚訓令以該棧去年所徵公賣費欵不能視爲足額察核吳縣土酒出產甚多如能認眞辦理决不止此數擬於原定認數以外尙須增加四成吳國祥經理奉令後特邀集同業各商店酒作於本月四日在公賣棧開會共同切實討論僉稱酒作日見閉歇營業又較減少萬難加認至傍晚散會並無結果現聞吳經理擬將此下情轉報主營局核辦 
　　檢查敎員體格吳縣知事奉到江蘇敎育廳令知以該縣無 
受試驗之檢定小學敎員應爲檢查身體之舉行今吳其昌知事已定於四月十二十三兩日在縣署第三科舉行並派該科主任趙杏蓀爲檢定人員 
[鎭江]  
　　國會選舉之近聞丹徒縣知事倪和甫因國會選舉期限甚迫一切調查手續甚繁時於日昨午後四時在署設筵邀請各市鄉紳董飲宴會議選舉調查事宜聞經議决此次調查選舉議員限令十日查竣故日來各鄉董頗形忙碌旣面倪君以調查名册需人繕寫特招書手十人依限趕辦以重選政 
　　輪軌通行後之防疫自南京鼠疫發生之後寗鎭火車曁各 
小輪船一律停駛斷絕交通以防疫症傳染詎半月以來商業停頓人心因之不靖現在南京疫氣業已消滅寗鎭一段火車商輪均於三日起照常搭客通行無阻謠言已息人心稍定旅客貨物亦源源而來擁擠不堪丹徒縣倪和甫知事仍恐有傳染情事故已飭令各檢查員在車站輪埠加意查察如有欵似之症發生應照章隨時送院療治以防蔓延 
　　派兵防堵竄匪李督軍刻以淮北泗陽一帶匪氛甚熾業已派兵往剿恐其竄擾鹽阜兩縣昨特電令淮揚鎭守使馬玉仁派兵二營分往該兩邑駐紥藉資鎭懾 
　　師長回鎭駐鎭陸軍十九師楊春普師長於日前赴寗晉謁李督軍禀陳防務一切事宜茲已公畢遂於日昨乘中班火車回 
鎭部下各營官弁咸往車站恭迎如儀 
[天津]  
　　解除疫禁定縣新樂兩縣被災後民間糧食咸仰給西糧接濟自防疫事起山東來源已斷糧價飛漲地方土布又不能運售各處民情惶惑經查賑王委員呈睛水災善後處向部設法交涉所有該兩縣運糧運布准其分别留驗登車放行並將布区銷毒 
發售節經熊督辦據情咨商交通部酌核辦理昨准函覆當巳電詢京漢鐵路局據覆現在定縣新樂清風店等站對於客商貨物無論官運商運均卽驗明放行毫無留難阻滯等語已由處行知王委員長轉飭查照矣 
　　提積榖辦粥廠容城縣尹知事以地方難民衆多生計毫無非籌辦粥廠難資全活特捐廉銅元五百吊並以該縣積榖尾欵九百餘串併作經費於黑龍口地方設立粥廠一所呈報查核當經熊督辦嘉奬並令將提用積榖尾欵仍應於半年内勸募歸補以重荒儲云 
[揚州]  
　　財廳整頓牙稅縣公署刻奉財政廳快郵代電謂短期牙行登錄稅爲國稅收入之大宗並奉部飭於預算案内增認鉅額現届舊曆二月各業早已開始經營仰即飭經辦員吏查核底册將逾期未換及到期應換之戸逐戸傳催換領其有無證私開及一證數開廢證朦開等弊並應注意檢查務令弊絕風清稅收日旺仍將徵存及現在收入稅欵分月填表報解以濟省需云云趙知事據此已飭經辦員趙伯遵照辦理矣 
　　檢定敎員紀事第七路檢定小學敎員各節均誌前報四日爲參觀批評第一組試厲鍾程宗鑑等八十人上午十時至十一時參觀十一時半批評第二組試張澄清等　十一人十一時至十二時參觀十二時半批評第三組試周　　等五人下午二時至三時參觀三時半批評第四組試鍾有俊等二人三時至四時參觀四時半批評 
　　令派軍隊防私緝私劉統領三日奉張運使令謂食商公寶豐禀稱近來高寶等岸鹽銷呆滯緣爲淮北私鹽侵銷所致旣侵國稅又碍營業請飭緝私軍隊扼要駐紥以維鹽業仰卽撥所屬前往高寳毘連之黄浦一帶巡查以期私鹽絕跡而暢官銷云云劉統領據此已遵照辦理矣 
[安慶]  
　　請發鎗彈防匪望江縣境與江西彭澤毘連近鄰宿太時有匪徒出没其間间因太湖匪警人心不無浮動雖該縣會設有警備隊數十名而鎗械僅數支均係舊式馬梯尼一旦有警實不足以禦敵刻擬禀請上峯發給毛瑟鎗二十支子彈二箱以防匪患聞黄省長已轉請倪督飭令軍械局照發矣 
　　組織第二桑講習所省立桑講習所僅有其一皖省經濟困難未能擴充頃黄省長以實業爲當務之急未便因噎廢食昨特派董帷書籌備省立第二桑講習所其地點即設立阜陽 
縣城爲振興皖北利并飭尅期舉辦云 
[濟南]  
　　軍署又募輸送隊南征軍第二路輸送隊前已招募一千餘名均行開拔南下現奉張懷芝來電因輸送隊不敷分配令在濟南附近再募輸送兵一千名尅日募齊送赴前敵張會辦奉令後除派員赴泰安一帶從事招募外並在辛莊設局於日昨開始招募矣 
　　逮捕嫌欵犯昨晚（即三十一號）八點餘鐘商埠第三區警察署派出警察十餘名在該營區内緯七路某姓院中抄獲嫌欵犯七名並搜出鐵加板槍一枝子彈一百餘粒盒子鎗子彈二百餘粒立將人犯帶回警署由該署長略訊一過隨即解送警察　審訊矣 
[杭州]  
　　中學聯合運動會餘聞全省中等學校聯合運動已於三日終了四日上午十時由幹事長許緘甫邀集各校代表在事務所開會商議下期開會時期及地點聞多數主張以後全省中等學 
校之聯合運動會每隔四年舉行一次（四年之中每年一道屬中舉行聯合運動會一次例如第一年錢塘道第二年會稽道以此類推）其地點仍在省城至本届給奬日期擬於本月七号（星期日）仍在會場舉行並聞此次運動會之成續較往年爲優例如競走之速率比上届爲速跳高跳遠之尺寸比上届爲加足見平日一般學生鍜鍊體格之增進而比賽時學生絕無囂張氣象亦足見平日訓練有方云 
　　歡迎各校代表會紀事浙江省敎育會於四月三日下午七時在平海路本會歡迎省外各校職員到者一百八十餘人由經會長子淵盛備西餐公讌先由經君演說各校職員公推勵建侯君代致答詞衆皆鼓掌次由秦炳漢許緘甫君演說復推舉王卓夫君演習各種體育末由張子成君演說至十一時敎育會復延聘幻術家演各種新戲法以娛到會諸君散會已夜半矣 
雜評一 
[賞勳與紀念] （默） 
　　此次北軍之克復長岳以政府方面言長岳本爲政府所有失而復得不過返其舊物非若對外建立戰功發揚國威而有無上之光寵也以國民方面言之此次湘戰不知蹂躪若干地方喪失幾許之生命財產而後成此諸將之戰功人民對此悲悼之不暇更有何紀念之可言也 
　　然而今日之中央視爲奇勳異績旣頒前敵諸將之勳位又製克復長岳之紀念章一若此戰功爲無上榮譽之戰功可以書鐵劵可以作京觀永永示諸世世子孫而不能忘者抑何興高釆烈若是乎 
　　况乎長岳之戰猶戰事之第一幕也北軍旣欲乘勝以平川粤收滇黔使幸而一一如其所願則所謂賞勳所謂紀念鋪揚又將若何使不幸而轉勝爲敗則所賞之勳所紀念之功又將安在嗚呼今日之舉其亦不可以已乎 
[最高級之補血品人造自來血]  
語云救人一命勝造七級浮屠雖屬寓言實有至理存焉藥房本慈善之事業任衞生之天職製藥出售治病卽所以救生也人造自來血發行以來活人無算爲最高級之補血藥功效卓著不待言贅專治血虧氣虚病後失調衰年多病中年脫力小孩乳養薄弱婦女經水不調赤白帶等症常服開胃健脾助心房發力自來血性質和平爲確有經驗之第一補劑大小瓶二元一元二角每打二十元十二元　總發行所上海五洲大藥房 
[戒烟先要安腦再袪烟毒]  
烟癮實屬腦病腦係髓海統轄全身氣血運動欲除烟癮先須安腦再袪烟毒方保永遠安康○本社秘製發行安腦袪毒水十載於兹爲社會救病除害者不知凡幾不特戒烟藥中爲無上聖品而且統治百病其功用　安腦　袪毒　益髓　生精　平肝　健胃　止嗽　定痛　養血寗神價目大號小號每瓶洋四三元爲利便主顧試服購買起見特添小瓶○每洋二瓶○外埠加費一成經售處英大馬路裘天寳銀樓宓家昌烟莊總發行所西門義弄至誠社謹啓 
[補血生精第一良藥]  
本堂秘製補血生精如意丸酒風行各省數十年來治愈男女老少虚弱之症不可勝數凡所得證書久已播諸報章貢之同病矣惟近來補血之藥汗牛充棟往往急於見效純用猛烈之品以致貽害將來本堂爲濟世起見選參茸芝术海狗腎等王道藥品特别泡製性味和平每服只須二粒以如意酒送下立能滋陰助陽調經益腎强筋骨通脉絡功效絕倫盍試嘗之○附價每瓶洋二元每料廿瓶洋卅六元大瓶四元如意酒大瓶四元小瓶二元雙料加倍取效更速○外貼煖腎種子膏藥尤妙每對洋二元四角○婦科調經種子夢熊丹統治婦人百病孕子尤速每料八元眞正海狗腎每條十元人參再造丸每粒一元○上海河南路七號義商彭壽堂藥房告白 
[懷德堂眞正老醫局王雨香大醫上包醫小便腫爛白濁腫痛横痃魚口眞立包單包愈]  
祖傳王雨香在申臨證三十餘年見多識廣治法精良其愈最速●秘製花柳掃毒珠黄丸靈效無匹專治男婦一切毒症小便輕重腫爛横痃魚口便毒下疳血淋剌痛婦女下身破爛囊癰偏墜内外癰痔服之毒從大小便而出立效如神永無後患生育照常●每盒一元大盒二元●珠黄止痛止濁丸治小便剌痛紅腫欲破黄濁淋漓便後見血等症立服立愈大盒一元每料二元●小便腫爛生肌丹●八寳五金收口散●神效婦女白帶丸●珠珀立止白濁丸●横痃魚口内消丸●貼消膏●偏墜立愈膏●每服一元●楊梅瘋痛包愈藥●此症是前醫治壤致毒入經絡重則週身酸痛四肢疼痛手脚拘攣凡服靈藥一料包好行步如常靈若仙丹每瓶一元大瓶二元每料四元●本醫生治法與衆不同無論頭面生毒鼻爛耳聾咽爛聲啞石淋血淋下身爛斷横痃便毒久不收口及前醫用輕粉刦藥至成殘廢本醫生治之皆能全愈倘用輕粉水銀升覇毒藥爲丸天誅地滅雷殛火焚包治輕症六七元起重症十六元止限日全愈不效還洋左近假冐日多請認明上海六馬路中市朝陽萬年茶樓西首第四家恒和油酒坊隔壁王雨香醫藥局便是 
[針灸聖手吳門黄鴻舫先生來滬]  
懸壺迄今兩載經治各症應手如神每遇積歲沉疴久藥無效或危在頃刻服藥不及者按穴針治立著神效報紙登載鳴謝各户久己傳播遐邇現設分診所在牛莊路西轉角即雲南路同康典當後面第九十四號石庫門内午前在此候診午後仍在貴州路三號毛幼科醫室内電話四八四八門診一元一角出診五元二角早晚加倍貧苦不計如遇急症隨請隨到特此佈聞掛號處謹啓 
 [PP ] 
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服　先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于兹臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黄下疳散每罐一元珠黄掃毒丸每料二元　珠珀立止白濁丸雙料四元　單料一元　横痃魚口内消丸每料二元　横痃魚口立消膏每張一元要皆神效無比也　本埠後馬路錢業鄭鑒清謹啓 
[蘇州司部巷殷傷科分寓上海啓事]  
胞姪震賢常寓上海白克路永年里第一弄第一家第四百七十五號門牌每月逢十五六七八九日仍庽寳善街羣玉坊新高陞旅館開診上午十一點鐘起下午三點鐘止餘外日期在白克路本庽候診 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[提倡農林之盛會]  
　　上海縣沈知事在浦東東溝附近枇杷灣地方購地方十畝籌辦縣苗圃及植樹場等情已迭誌本報昨爲縣苗圃開募之期及舉行清明節植樹典禮上午九時滬海道尹王賡庭江蘇交涉員代表陳震東上海縣知事沈寳昌檢察廳長林仲立審判廳長陸逹權會丈局長曾紹裳等先後齊集南京路外灘趁塘工局公益小輪渡浦先至塘工局略坐片刻即轉搭小輪前往苗圃先行縣苗圃開幕禮節目列下（一）開幕（二）奏樂（三）長官訓詞（四）來賓演說（五）奏樂（六）學生唱歌（七）官長來賓繞場行一週（八）植紀念樹（九）奏樂（十）閉幕（十）（一）攝影次行植樹典禮（一）植樹（二）灌漑（三）攝影 
　　是日來賓如各市鄉農會會長農業學校校長及各界人士到者甚衆並由各學校敎員率領學生與會參觀塘工局備有午膳招待頗週會場秩序由東溝縣警察第六區分所長湯潮海書記傅辛庚督率長警隨同彈壓並由縣立第一高等小學校第三隊童子軍蒞場照料至午後二時始行散會茲將王道尹訓詞抄錄於左 
　　世有作始非艱而收效甚巨者農林事業是也吾國自三代盛時以農立國樹藝之事設有專司周禮地官兼重虞衡之掌故其時杶幹栝柏材木不可勝用焉迨後世注於農功而忽於林農牛山濯濯滿目荒蕪舉天地自然之利委棄之而不之顧良可惜也今國家圖治上規古制近仿歐風亟亟於講求實業之中兼及造林之法於是省有造林場道有苗圃縣有苗圃法至良意至美已獨是我國官家之積習丹懸之功令者往往視爲具文埀諸典禮者往往循爲故事以致良法美意多由奉行之不力卒乏實效之可言求所謂有形式有精神者恒戞戞乎其難之今日者清明植樹之期正上海縣苗圃開幕之日不佞服官斯土躬逢其盛見夫繡壞綺錯瓊枝玉柯厭厭其苗欣欣者木一渠流水勤灌漑於人功數頃膏田盡栽培於地利鋤其非種而養其大材夫豈止十年之計云爾哉觀斯圃也有形式有精神設非賢令尹提倡於上邦人君子經營而贊助之烏克臻 
此行見蒸蒸日上收效無窮彼所謂懸之功令視爲具文埀諸典禮循爲故事者吾知免矣曷幸如之 
[總商會今日開會]  
　　上海總商會定於四月六日（即今日）星期六午後三時開本年第七期常會預將應議案由通告各會董届時蒞會共同討論茲將議案照錄於後 
（一）本會擬規定介紹入會規則並給發證書案介紹入會規則及通告書業於第六期常會通過分别印送所有會員證書第六期常會議决另加發給證書細則數條再行交議茲擬就細則八條（細則附錄於後）並將證書式樣略爲修改是否合格即請公議 
　　（二）李君柏葆請將重要會員與議會務案李君來函以各業大團體代表格於選舉票數多未列入會董請籌特别通融辦法另立名義會員中之有能力者凡有開會亦請列度同擔義務以收衆擎易舉之效等語應請公議 
（三）虞君洽卿等組織上海交易所案虞君偕米業張樂君花業沈潤挹薛文泰紗業聞蘭亭金業施善畦洋布業李柏葆諸君公函到會以上年禀請設立交易所奉批證劵一項准予先行備案物品交易須依條例頒布再行核辦等因上海各種物品如花紗布疋金銀糧食等案向有公會難未備交易所之規模實早具交易所之性質現因時會所趨物品交易之設立不容再緩各業董如米業等均願列入發起本案前係孫文首先發起現已脫誰太不列入至條例未頒不妨依照外國先例參酌國内習慣先行試辦除呈請上海縣公署轉呈外請會呈部核准立案等語應請公議 
（四）新華儲蓄票第四次開籤請派代表參觀案新華銀行儲蓄票總發行所來函以儲蓄票奉令繼續開籖本年第四次開籖仍定四月二十五日　　京舉行請派代表蒞場參觀等語查第一次開籖係朱會長親往第二次委託宋偉人君在京就近代表第三次未派代表此次應否派人往視即請公議 
（五）報告入會一唐晉記鐵行唐晋齋君入會謝蘅牕李志方二君介紹年納會費一百兩二恒昌祥機器廠張延鍾君入會李志方孫梅堂二君介紹年納會費五十兩三彙源小輪船局張雲伯君入會黄搢臣王亦梅二君介紹年納會費五十兩附錄上海總商會給付會員證書細則　第一條入會會員接照本會會章第十二條均給予證書第二條每年於舊曆四月初旬換給證書一次第三條換給證書之前十日由會登報通告届期各會員携帶原領證書向本會換領其届期來換之證書槪爲無效第四條會員爲各團體或各行號舉出之代表其代表有更換時得陳請本會換領證書（一）各轉體另舉之代表仍由各該轉體具函報告（二）各行號另舉之代表仍須 
介紹人介紹之（三）其前代表原領證書須繳會註銷第五條會員如遺失證書得陳請補給但須由各該轉體或原介紹人叙述事由具函到會方可補給第六條是項證書由現任正副會長簽字蓋章現任正副會長不得爲會員介紹人第七條會員於入會三年後有自願出會者應將證書繳會並具理由書送會核銷第八條會員有犯本會會章第十六條各欵之一經本會查實開會公决令其出會者其原領證書應由原介紹人追繳 
[茶業仍難起色]  
　　絲茶爲我國產出口之大宗滬上所售之熙春等綠茶皆往皖鄂等省設莊採辦近年以來因受歐戰影響損失不少現因新茶將屈上市該業仍循曩例赴鄂採購惟因時局不靖特先函詢昨接該處同業快函謂北軍雖奪回岳州長沙地方仍不平靜凡稍有身家者莫不遷地爲良搶刦之事到處皆然近日岳州之祝家村地方忽有袍匪大肆搶刦商店受害損失甚鉅觀此狀况一時殊難恢復現雖新茶將届上市而入手購買者尙未有眉目云云該業接函後即於昨日邀集同業會議有人起言謂連年營業失敗今届尤應穏健以國内銷路爲主若再濫收恐蹈覆轍雖近日有英國擬辦出口茶葉三百萬磅之說船隻甚少恐難成爲事實等語各同業聞之即隨聲附和贊成斯議觀此則本年茶市仍難起色也 
[長江商業之轉機]  
　　施滬九江等處各商家自馮玉祥軍隊開抵武穴停留不進以後往來貨物即大爲減色所受損失爲數已不在少昨有由漢口來申之某商輪船員運及此次船經武穴見馮軍所駐無多詢諸岸上之人知於三日前陸續退去現多數已開至下游龍亭地方暫時駐紥以待他調武穴所留者不日均須離開是以近日江西九江各埠商市巳有回復舊狀之希望各商輪運貨亦甚擁擠云云且聞旅申長江各莊客日來添辦貨品甚爲踴躍卽四川邦亦購辦大宗棉紗洋布等貨預備裝運可見長江商業已有轉機之兆矣 
[聯合運動會改定日期]  
江蘇敎育廳致各學校函云第四次聯合運動會前以寗垣防疫展期舉行當經函逹台端在案現在疫症完全消滅地方安謐如常水陸交通亦已回復原狀聯合運動會自應繼續進行業經陳明省長改定四月二十三日至二十五日爲會期於二十二日舉行預賽相應函請查照至希準期蒞會是荷再運動員表如未寄會務祈於十三日以前寄至事務所勿遲爲盼 
[地方廳失竊烟土案近聞]  
　　上海地方檢察廳前曾失竊没收山東土販林熙臣案内之大宗紅土值價萬餘金之鉅當經該廳林檢察長將失竊查勘情形具文詳報高等檢察廳並自請失察處分去後經高等廳長批令勒限偵緝原　獲犯解究在案茲悉林檢察長自此項大批烟土失竊後雖經移請淞　警察廳地方警察事務所一體協緝並　重賞至今尙未破獲而高等廳自據林廳長詳報後亦即轉詳司法部請求核示頃悉法部以案關失竊鉅價烟土自應詳細澈查以明眞相業已委派專員潘某來滬密查復候核辦云 
[修改稅則委員會近訊]  
　　修改現行進口稅則委員會曾於上月二十八號在總商會開會討論暫行辦法除日本國否認通過外此外英法俄比等國均經會議决定五金布疋加四成雜貨加三成一月後實行六個月爲限其餘仍值百抽五於是曾正主任卽將會議情形電呈政府與日本公使磋商一面與各國籌訂年度標準及草約以便公决後實施進行茲聞外交部對於此事非常注重以訂約諸事關係重要尙須派令滬交涉員參預其列業已電致曾正主任先行商議矣 
[兵輪遊巡太湖]  
　　江蘇水警第二應趙廳長以蘇屬太湖一帶　盜充斥船戸被刦迭有所聞當此時局不靖尤恐有人勾結梟匪擾亂治安亟應調派兵輪在太湖各港口往來遊巡以資鎭壓除令飭第二專署長師蘭亭加派舳板師船分赴内港各河道查巡外並於前日令調仁勇靖湖洪平昭武四兵輪駛往太湖嚴密巡緝 
[護軍使注意吳淞要塞]  
　　松滬盧護軍使以吳淞爲種要之區所有砲台上之砲械及砲上一切另件如有銹壤不靈或缺少不全亟應配置完備以重海防昨特電令該砲台榮司令速爲考察妥愼壟理 
[警廳長注意警察器械]  
　　淞滬警察廳長徐國樑因現值戒嚴時期防務非常緊要所有各區署所長警携帶之槍械及刺刀皮件等俱爲重要之物自應切實保存並隨時整頓每星期應由巡官查察一次茲恐各該警察有將鎗械彼此調錯或遺失應用零件等事爰令各區署所警正佐迅將各棚警察携帶之鎗械查明鎗上烙印號碼及刺刀上號碼分别記錄列表詳報來廳以備稽考等因各該警正佐奉令後已轉飭巡官依限造報矣　 
[試驗小學敎員五誌]  
　　江蘇撿定小學敎員六路試驗事務所昨日集合十二縣應試敎員舉行第三試晨間七時仍山沈知事會同監試各委員分别點名入場共到二百八十三人上午九時至十一時導往第二師範附屬小學第一二部參觀敎授（參觀分兩組）十一時至十二時筆記參觀事項午後一時至三時口試學識三時至四時半檢查身體畢遂各携所帶筆墨陸續散出至揭曉名次須俟評判終結然後錄榜發表云 
[游巡隊搜捕賭博之衝突]  
　　前晚（星期四）本城九畝地共和春後面某號屋内有賭徒王全順糾合多人抽頭聚賭詎有游巡隊士二人經過因屋内人衆聲雜入内搜捕反被王全順喝令同黨將該隊士等兇毆成傷並奪去鎗械撕燬制服事爲　警所聞急鳴警笛附近隣　聞聲馳來一時人聲鼎沸隣居欵爲捕盜大受虚驚迨各該崗警齊集大肆搜捕救出游巡隊士並捕獲十二人一併解至沉香閣二區二分署經馬署長提訊王全順等仍兇横異常馬署長以王等膽敢於人烟稠密之所公然開賭復敢拒捕實屬不法已極立命收押此外十一人内有六人訊係　拘當即省釋其餘一併收押候解警廳請究 
[蜀商公會所接之覆電]  
　　黎天才覆電蜀商公益會諸先生鑒來電悉敝軍月前易宜激戰旬餘所有上下商船因恐陷於危險特令暫停實存保護之 
意并非有意扣留早巳全行開放矣特覆黎天才儉 
　　熊克武覆電蜀商公益會鑒電悉當電黎總司令請予放行頃得覆電並無阻止船行情事特覆熊克武江 
[青年會今晚之樂趣]  
　　四川路青年會今晚（六號）八句鐘會員同樂會爲聯絡交誼增 
添會員興趣起見特選美國新到長片影戲名黑心黨全部共有四十本今晚先演六本並有心理學家約翰博士試演心神交通之奇術入座劵會員二角非會員三角現值學校春假期内想届時觀者必多也 
[森林會印佈植樹說略]  
　　中華森林會因本年植樹節届近正待農商部林務處通告激發全國縱探知政府費絀未辦乃撰成說略及辦法印成三千份分致各省官商學界以期廣爲勸導内容分城鎭鄉及學校植樹辦法爲二種聞已有在滬在杭各機關邀請該會主任凌道揚帮同籌辦植樹云 
[江南中學春假後之開課]  
　　靜安寺路八十號江南中學自開學以來四方負笈就學者紛至沓來昨聞該校於春假後定陽曆四月八號開課各級添聘各大學畢業生傳授功課以資整頓并聞所聘新敎員日内須登報露布云 
　　上海公學昨日亦有來稿因油印糊塗字不能辨故不錄 
[舉行英語禮拜預誌]  
　　本月七號爲英語禮拜之期午後四時由聖約翰大學敎員都孟高主度並請名人演講惟前在東百老滙路元芳路口聖安得烈堂茲因路途不便恐難普及故已遷至二馬路山東路警鐘樓下聖保羅堂届時凡諳英文者無論男女學生皆可往聽 
[續議汕頭地震之賑務]  
　　潮州會館前因汕頭地震於上月二十一號成立籌賑處選舉職員擔任一切茲又於上星期日續行會議楊筱川鄭建明郭子彬許奏雲鄭仰之陳子芳陳玉亭郭樂軒周子英鄭晉卿鄭淇亭郭 
竹樵陳星帆黄少岩鄭子嘉李少庚王佐庭戴錫濤諸君均蒞會 
先由劉筱川君提議謂地震災情雖鉅而湖安南北兩堤因震種 
壞春水發生將有潰裂之虞關係尤重黄少岩李少庚戴錫濤三君再提議修堤一爵可用以工代賑之法災民旣可免流離之慘而兩堤旣固地方上亦可得磐石之安所謂一舉而兩善　者也在會諸君各有發揮均極熱心旋卽推定募捐員黄少岩鄭子嘉李少庚郭協圃李竹溪等分途勸捐藉集鉅欵以便早日滙汕趕修兩堤以防崩决聞該籌賑處逐日均有辦事人蒞會云 
[迎神賽會之掃興]  
　　本邑城隍廟三節會自辛亥光復以後即經前上海縣民政長吳懷疚君出示永遠禁止迄已多年無或敢違乃近來各會首以各處時疫頻聞惟滬幸免謂係全賴神佑邀集各會首集議之下卽慫恿邑廟住持羽士羅克裕具呈縣公署請求弛禁業經沈知事 
批斥不准惟各會首心猶未死仍擬舉行昨日（清明日）下午竟齊集邑廟以觀動靜時適二區一分駐所王金山警佐奉到徐　長訓令謂方今時事多艱又值戒嚴期内該管區域内如有迎神賽會情事該警正佐等應先禁止如違惟該會首並廟中住持是問等因王警佐立時諭知該廟羅羽士轉諭各會首一體遵照於是咸掃興而返 
[修改征收廣告稅章程]  
　　滬南工巡捐局長姚石蓀現將該局征收之廣告稅重加整頓原有章程酌量修改函請南北商曾轉知各商戸一體遵照大旨謂 
本局徵收廣告稅章程施行日久未盡適宜現依據前自治公所原訂章程復加參酌情形從新修改業已成章相應函送貴商會 
查照並請轉知各商戸一體遵照修訂章程錄後 
　　派南工巡捐局修訂徵收廣告稅章程 
　　第一條廣告稅爲地方稅之一本局於滬南區域内有徵收此 
項廣告稅之權 
　　第二條凡越出自己地位使人注目而感覺者無論爲紙爲板 
爲標記或活動或不活動向所稱招紙及告白等類均作爲廣告（其商號本店招牌陳列或張布於自己地位者不以廣告論） 
　　第三條凡欲張貼廣告於滬南區域内者須赴本局納稅蓋印 
　　第四條凡廣告紙長營造尺二尺以内寛營造尺一尺以内者每百張納稅銀五角其長至二尺外三尺内寛至一尺外一尺五寸内者每百張納稅銀一元如寛長合計五方尺外至十方尺内者每百張納稅銀三元十方尺外至十五方尺内者每百 
張納稅銀六元十五方尺外至二十方尺内每百張納稅銀十二元均照營造尺計算仍以二十方爲限（按營造尺一尺合英尺一尺四分弱） 
　　第五條凡欲張貼廣告如不違犯第十條之規定者不論樣式 
如何一律允許張貼 
　　第六條凡張貼廣告除照章收稅外其張貼處所星主允許與否應自行交涉（如星主釘有不許招貼字樣者即爲不允之證據）其於道路狹窄之處有碍交通者不准張貼 
　　第七條特别廣告（甲）特别廣告係爲便商起見特於普通廣告外准其設立特别形式如用本板鉛皮漆布圖畫以及代爲經售之標幟等類惟須預先將該廣告繪具形式及尺寸地址一併開明呈報本局經本局查驗核准之後方可建設並須遵守本局所定一切規則（乙）特别廣告分爲兩項一路旁廣告每方尺每月納捐洋一角一牆壁廣告每方尺每月納捐洋五分均照營造尺計算以一百方尺爲限但該項捐欵須半年一繳如繳全年者按照九扣核收倘於期内該商因事欲停止此項特别廣告所納捐欵不得向本局索還（丙）建設特别廣告如係借用民人牆壁或地址者須由該廣告商人自行與房地 
主商議妥當再來本局照章納捐領照並須赴該管警署呈明（丁）特别廣告如係四面同式者其左右後三面均按五成納捐如係三面同式者其左右兩面亦按五成納捐（戊）特别廣告地址如有騰讓必要時由本局隨時知照須將廣告撤去或 
另指相當地點遷移情願取消者准其截日將前繳照費發還（巳）特别廣告納捐限滿如欲繼續設立必先於前一星期來局聲明納捐換照倘逾限一星期仍不報捐換照除照章科罰外並將該項廣告撤去 
　　第八條游行廣告（甲）凡游行廣告須於一星期前來本局聲明廣告之形式及人數裝飾并樂器若干件逐一開單以憑按章覈算捐欵（乙）游行廣告每一人每日納捐洋一角以早六時起至晚六時止如欲晚間游行自晚六時起至夜十二時止減半收捐無論早晚均以二十人爲限（丙）游行廣告所携之樂器每一件應作五人計算納捐（丁）廣告游行之時應帶本局執照并受沿途巡警之指揮不得任意亂行致礙交通如未帶報捐執照巡警得隨時禁阻（戊）遊行廣告如未經本局許可預先遊行及不遵本局定章者一經查出除照章科罰外得 
禁止其遊行（已）遊行廣告已報捐領照因雨雪及他項事故未能於限内舉行應准來局聲明展限一次若再逾期即行作廢 
　　第九條凡各種廣告均須遵照本局所定規則辦理如違定章當視該廣告應納之稅額三倍科罰 
　　凡學堂善堂及事關公益各項廣告免納稅銀仍須送局蓋印　　第十條凡廣告之有碍治安或風化者均禁止其張貼 
　　第十一條凡未盡事宜由本局隨時增訂佈告遵行 
　　第十二條本章程自公布之日施行 
[貨船遭風類誌]  
　　近有米船戸王福元由嘉興裝載白米一百八十石來滬交缷前晚駛至龍華浦面狂風大作船夥等不能支持全船覆没幸有小 
輪經過將王福元及船夥三人救起未遭滅頂昨日王等來滬　報告王姓米客雇船前往打撈又船戸沈永生在申承載麫粉五百包赴浙交卸前晚駛至閔行相近浦江風浪險惡幾遭沉没幸該處有兩浙緝私巡船聞警前來帮同將麫粉卸去若于船載稍輕得未沉下然已被風浪打失一百餘包餘貨亦遭水漬故昨日開回南市向貨主沈裕生據情報告 
[下關躉船來滬修理]  
　　太古公司停泊南京下關之躉船邇因年久失修破壞不堪昨日午後由重慶輪船拖帶來滬停泊浦東公司碼頭擬卽招人投標 
入塢修理云 
[高等審廳長宴客]  
　　蘇州高等審判廳長林棨昨日柬邀本埠行政司法軍警各界定 
於今日下午六時假座滬北一枝香開會聚餐 
[兩處均未成災]  
　　昨午十一時滬城九畝地共和春茶肆樓下不戒於火幸時在白 
晝人手衆多立即取水澆熄不致成災祇焚燬包車一輀並其他零星物件又前晚八時許民國路方板橋附近某烟紙店因打翻洋油燈起火經各區救火會驅車前往立時救熄 
[酒店幸未燎原]  
　　前晚八句餘鐘美租界北浙江路公共公廨附近二百七十六號門牌協和豐酒店内不知如何起火即經救火會西人到場救熄 
故未冒穿屋頂後由滙司捕房捕頭麥掰來掰飭探查得該酒店 
曾在某公司保有火險銀五百兩復令該探籌詳查起火情形禀復核奮 
[德人之穢褻行爲]  
　　德國人海立處年近六十僑居公共租界坭城外衛愛威路十七號洋房昨晨六時許在虹口虬江橋雇坐唐仁甫之黄包車拖至 
江西路五十四號門首囑令將車拉入附近弄内給予小洋二角 
將唐誘入車内强施穢褻行爲適總巡捕房一千二百八十號華 
捕經過查見當將該德人與唐一併帶入捕房禀明補頭諭令管 
押旋解公共公廨請究並由包探婁實生傳同見證西崽施必才 
陳月明到案質證卽由西探堯克上堂禀明前情並據唐仁甫供年十九歲拉車度日天明六時許被告在虬江橋雇乘我車並未論價拖至自來水橋南首江西路囑令將車拖至弄内給我小洋 
二角將我抱至車内加以穢褻行爲當時大聲喊呌由該處五十 
 
 
 

Page 11

 
 
第三張 
四號洋房内之西崽陳月明等聞聲開門出視旋有巡捕到來問明情由將被告與我一併拘入捕房轉解到案是實既經王襄讞 
會同英卓副領事向被告海立處略詰數語判令帶回捕房原告留侯西醫驗明展期七天再行研訊 
[取締廣東街菜攤]  
淞滬警　徐廳長以高昌廟廣東街一帶菜攤甚多污穢不堪深悉釀成疫癘特於昨日在廳會議時面諭該區巡官李擎迅將廣東街之鮮魚菜蔬等擔嚴行取締務令整潔以重衛生云 
[泥土仍須填還]  
　　王銓運延請羅傑帮辦海斯格律師代表至公共公廨控告周永 
記周阿桂擅掘泥土等情由廨訊供判候查明核辦在案前日午 
後經李襄讞會同英白副領事復訊先由原告代表海斯格律師上堂譯訴前情請究並由原告王銓運自行訴稱該地係被告同宗周王氏之產曾於民國初年由我作保抵押於顧姓處後因逾期不贖被控原主無力科理匿不到堂由我將本利如數賠償曾奉卓副領事核斷給諭歸我管業今被告周永記周阿桂擅行挖泥私售損失頗鉅應請堂上諭令被告仍照原式填平否則另照刑事起訴等語詰之被告被永記周阿桂均無詞置辯中西官磋 
商之下判着被告仍照原樣填平如違提究 
[私售烟膏之否認]  
　　潮州人陳阿二在虹口天潼路八十一號屋内私售烟膏被六十六號西捕查見將陳與煙膏一併帶入捕房解送公共公廨訊據陳供是項烟膏於未禁時存下由其夥王亦夫售於陳羊郎伊不知情判令退去候傳證人質訊在案昨由捕房將王亦夫與陳傳 
至公堂請究陳仍執前供訊之王亦夫供稱所有烟膏因見證陳羊郎腹痛向我討取是實中西官會商之下判陳等從寛開釋 
[車站截留拐匪]  
　　拐匪王金生近拐住居閘北共和路之十九歲女子趙阿虎及趙之鄰居女子陳金根二口先至法租界小客棧同宿數天前日又帶至滬寗車站欲搭火車帶往蘇州變賣當被趙女之姨夫董福林在站撞見報告崗警將一千人一併拘解五區警署經薛署長研訊一過諭解司法科訊究 
又一訪函云勞合路景福銀樓主婦陳周氏之女桂寶今年十九歲又住居北京路婦人趙周氏之女阿富今年亦十九歲於舊曆二月初四日同被拆白黨混名大王即王寶生又混名小王卽王雪丹等誘拐偕逃先借旅館住宿前日午後擬乘滬寗火車往蘇避匿經該氏等之親戚董福林在車站遇見鳴警到來將兩女並寶生拘獲惟雪丹巳乘間逸去遂將男女於昨日送請地檢廳訊辦陳周氏趙周氏等亦到廳候示 
[煤氣洩漏之毒害]  
　　南京路八號門牌復惠外國花園内包車夫通州人陶坤與出店林二同臥一室前晚因自來火洩氣均觸煤毒不省人事陶即氣絕迨至昨晨經該園經理某西婦察悉報請總巡捕房飭探前往將林二車送仁濟醫院醫治並將陶屍舁入虹口斐倫路驗屍所報請公共公廨張襄讞會同英白副領事於午後蒞所騐明委係 
感受煤毒氣閉身死填明屍格論令屍親毛喬山領屍棺殮聞林二亦十分危險恐有性命之虞云 
[私接電燈之覺察]  
　　南市華商電氣公司查悉外間用戸每有私裝電線私電燈之事故已派有調查員四出查訪前晚查明董家渡南某花行二家均私接電燈改換燈泡立時報告公司聽候處罰 
[註銷虧欠貨價之訴訟]  
　　五金號經理朱寅生前至法公堂控作頭周仁記捐還貨洋求請訊追經中西讞員核准飭傳去後據周之夥友王長生投稱周因患病不能到案請爲寛限判准展限三禮拜傳訊昨日届限原告由賑房榮松林代爲到案聲稱周已將洋如數料理應請銷案中 
西讞員判准如所請註銷完案 
[欺騙公堂之懲戒]  
　　過犯王阿大因在南潯路一百二十四號門牌周來根家賭博被捕拘入捕房存洋保出後王即逃逸串令秦老五代找嘉定人金 
和冒充王阿大投廨朦混被探查悉復將秦金一併拘解公堂管押在案昨晨由廨復訊經中西包探禀明前情以王阿大在逃未獲請將秦金兩人先行訊辦卽經堂上向秦等訊供明白以秦不應欺騙公堂判押西牢兩另金姑念無知從寛斥釋 
[不付票欵之理由]  
宏大烟紙店在公共公廨呈控已閉某絲廠主張某不還票欵洋二百四十四元昨日上午由李襄讞會同美博副領事傳訊原告上堂訴明前情並將被告所出期票兩紙呈案請追訊之張供稱 
雖曾開設絲廠惟此欵未經司帳報告不能照付中西官判張押限一禮拜向經手人詢明如數償還 
[調查債務人產業]  
　　孫寅生控歐陽堂不理欠欵等情業經公共公廨訊明判决着被告按照原告控數還洋在案茲因被告抗不遵斷故昨日復由原 
告延請賚美律師投廨聲明前情並以被告置有產業請求查封 
備抵中西官判候查明被告產業再行核奪 
[墳屋啓封發還]  
　　龍華西俞家灣奚蘭亭家之墳屋内前因私裝無線電機爲上海 * 
縣警佐查獲並將墳丁富瑞華拘獲解經護軍使　訊　游戲玩弄判將該墳丁從寛釋放在案茲悉該墳屋自查吊電機之後卽由漕河涇鄉警區發封派警看守現因事已訊明故該警區已將 
巡警撤回啓封發還矣 
[警署不理債務]  
住居北四川路寶安里之鄭世賢昨至六區一分所控朱懋鄉抵 
借洋四千元延宕不還請爲追繳解經司法科段科員以案關債務着送地審廳核辦 
[經理扭控司賬　　永源秦號經理孔靜州昨扭司賬錢五昌至法公堂控稱被錢舞弊私用洋三千八百元有賬簿爲憑請求訊追詰之錢五昌供在水源泰爲夥已有二十餘年商人雖爲司賬不敢舞弊求察旋由 
聶讞員向錢盤詰賬上所書一切進出欵項錢則一味支吾中西官判錢交七千兩人銀並保出外候覆訊核辦 
[無賴欺騙婦人]  
　　無賴玉永甫日前在法租界攞設三四賭攤騙奴婦人蔡吳氏洋 
銀而逸後經吳氏報捕飭探將王拘獲惟臧洋已無從吊取昨解 
法公堂原告禀訴前情請究詰之王供認騙洋不諱判押一月以 
儆 
[騙取押櫃之發覺]  
　　寶隆運鹽公司股東羅吉甫在公共公廨刑事科指控經理方殿掄騙取茶房出店飯司等押櫃洋一千餘元等情由捕將方拘解 
公廨訊供判交五千元人洋並保候訊在案昨晨復訊先由原告代表律師上堂譯訴被告於去年九月二十五號起至本年三月十四號止陸續騙取所雇茶房出店飯司等押櫃洋一千餘元請爲究追訊之方亦延律師到堂代表聲稱敝律師甫經被告委任辯護案情尙未研究明晰應請展期研訊云云經張襄讞商之英白副領事判方仍交原保如無保人押候訂期訊究 
[園丁冒名行騙]  
住居海寗路四號門牌之奚咸忠指控種花園人羅仁法冒用某西女士名義騙取值洋二十四元之滾石一塊消　於培克而路一千二百零七號門牌蔡姓家昨由捕房將羅拘解公共公廨經中西官訊供屬實判羅押西牢雨月　交原告領回 
[索欵反被毆傷]  
　　宜興婦人張陳氏昨至姚家石橋石宋氏處索討會欵無着反被 
宋氏毆打成傷由四區巡警一併拘案經余警正察得原告傷勢 
頗重判送司法科移請地檢廳訊辦 
[馳馬撞傷兩小孩]  
　　揚州人吳小三子在北四川路乘馬疾馳　甲乙兩小孩撞倒跌傷由四百七十六號印捕查見以吳不應在熱鬧之區乘馬疾馳拘入捕房押候解廨訊究 
[酒店違章受罰]  
　　廣東路三百三十四號門牌某酒店深夜賣酒被六百零一號華 
捕查見回訴捕頭禀廨出單咋將該店經理單少廷傳至公共公廨經中西官訊明以單違章屬實判罰洋五元充公 
[房客欠租逃逸]  
　　譚同興收租人至法公堂控房客福新樓主某甲虧欠租洋若干元向索不付業已將店閉歇人亦逃逸棄下生財什物報經捕房前往檢點所值無幾求請核示中西官判將生財拍賣作抵餘欠准予改提被告到案訊追 
[租屋人乘間行竊]  
　　江北人沈大昨日闖入虹口西華德路二百零九號門牌鄧桂生家以租賃餘屋爲由乘間竊取水烟袋一隻圖遁被鄧當場察破搜出原贓鳴捕將沈拘入捕房稟明捕頭押候解廨訊究 
來件 
[商辦輪船招商局第四十四]  
[届結賬情形節畧]  
　　謹查民國五年丙辰第四十三届結賬業已刋布周知在案茲自民國六年丁巳夏曆正月至十二月止爲第四十四届結賬本年 
輪船水脚共收五百四十萬零一千餘兩三公司水脚公攞收入 
二十六萬四千餘兩除支船繳保險修理辛工煤炭物料各力雜用等項三百十八萬餘兩外結餘船利二百四十八萬五千餘兩 
又收棧房產業雜欵等項三十萬零六千餘兩支出地租地捐修理利息繳費各欵六十四萬五千餘兩股息酬勞一百零二萬四 
千兩淨計結餘規銀一百十二萬二千餘兩此利項大略也本項 
内上届結存船棧等項銀一千七百八十萬零四千二百餘兩今 
届加入江天江裕江通新銘新豐新濟泰順飛鯨大修銀八萬兩有奇漢口添置拖輪一號駁船二號銀二萬五千七百餘兩填築碼頭銀三萬七千兩零蕪湖灘地填泥銀六千七百餘兩安慶置地建築碼頭等銀七千六百餘兩厦門躉船大修銀四千八百兩汕頭購置官產海坪地及築碼頭銀十四萬六千五百餘兩廣州購置官產地基棧房銀五萬三千一百餘兩上海南棧翻造煤棧 
大修浮橋銀一萬零七百餘兩北棧大修浮碼頭銀一萬三千兩 
零餘收折輕成本銀六萬九千五百餘兩官產處撥抵新裕償欵 
内購去南京房產銀六千兩安平失事轉銷成本銀十八萬九千 
四百兩普濟失事轉銷成本銀四萬二千六百兩外今届淨加成本銀七萬七千餘兩此本項大略也今届計收水脚五百四十萬 
零一千餘兩比較上届多收一百五十一萬兩而船繳之煤炭修理兩種價漲逾倍洋人辛工物料雜項等亦無不增漲是以開支較上届加多五十五萬餘兩之鉅北中華棧仍以外洋船隻少來 
未見起色數年來爲國事兵事經過困難直接間接影響損失不一而足上年南北交通阻滯貨客裏足不得已議將海船三號暫租行駛南洋羣島至今各貨更形寥落運道仍難暢行所有噸位較大之船祗得再駛南洋旣濟華僑之糧運又免輪船之停頓去春因新裕失事後即訂造新大以補缺額已付船價五十萬兩明年正月即可工竣不料五月間安平船駛至威海相近洋面觸礁失事幸人口均獲救起十一月間普濟船至銅沙洋地方與新豐船互　立時沉没遇救一百零七人意外之變殊堪悲慘是新裕一額方補而又缺安平普濟兩艘矣至自保船險今届計收保費三十萬零二千二百餘兩賠出乙卯年江新船碰沉鹽船案一萬兩丙辰年快利碰沉駁船案泰順與貴州船相撞案江寛碰沉貨船案遇順失去車葉拖費共賠銀一萬九千三百餘兩新豐碰損江平煤船及與普濟相撞修理賠償二萬八千五百餘兩　平觸礁失事賠償船本十八萬九千四百兩淡水船援救搭客船員各費四千兩零普濟沉没賠償船本四萬二千六百兩又料理遇救搭客衣食及尋撈被難屍體棺殮等費一萬一千五百餘兩又各船碰撞修理七欵共賠六千四百餘兩外　存公積銀二百三十二萬三千餘兩綜按丁巳年本局營業情形天時人事相輔而成較之從前似有年勝一年之勢論者謂歐戰以來入口貨遠不如前出口貨更有限制貿易一途不盈於彼即絀於此何以收進水脚轉見其多不知洋商自戰事發生各公司調船赴敵貨船旣因而減少水脚遂因而議增大勢所趨同歸一轍而投時利器莫如 
借駛外洋挹彼注茲較佔優勝故一年中所入之欵亦以此爲大宗矣所憾然者安平普濟先後沉没值此營業稍有盈餘之時乃遭此意料不及人力難施之慘變實屬創巨痛深爲本局極大損失幸該兩船歷年折舊成本估輕於全局尙不致動搖然少此兩船於營業已立見支絀且歐戰未平造船無料即欲以巨欵添製亦等無米爲炊語云天有不測風雲不禁同聲浩歎故本年入欵雖比上年更增百餘萬仍覺美中不足遺憾殊多也竊願我同人勿因此稍獲盈餘頓懈初心亦勿因此意外衂挫稍折銳氣百密難免一疏懲前正可毖後仍應再接再厲奮勉趨公期日進於無疆惟自强之不息是則辦事人應盡之職務亦卽全體股東所殷殷屬望者也再今年積餘產業公司第四届結賬彙總核列計收各項租金股息規銀十八萬四千九百餘兩支出地捐保險銀一萬八千七百餘兩修理薪水等項銀一萬一千九百餘兩并連上届餘欵結餘銀十六萬五千四百餘兩派發股息酬勞銀十三萬四千兩實存公積規銀三萬一千四百餘兩總結告成照章請查粻員一律查核無訛由董事會公同議定本届航業股分每股發息銀十兩共計八十四萬兩產業股分每股發息銀三兩共計十三萬二千兩仍照航業兩股產業一股連帶併發規銀二十三兩總共合計股息規銀九十七萬二千兩照章於舊曆三月初一日發息另刋帳略分送股東公覽並繕總結大帳上下兩册分存　津漢痋夏粤港各局以便股東就近查閱焉中華民國六年舊曆丁巳十二月董事會會長楊士琦董事鄭官應周晉鑲傅宗耀李國杰經理兼董事盛重頤科長兼董事唐德熙陳猷邵義鑿謹 
啓 
來涵 
[閘北水電廠來函]  
　　敬啓者上月二十六日口報口口口報登有敝廠另行押欵以資整理一則查敝廠現已呈准省長公署就廠内經濟力量所及次第擴充絕無另向他處押欵之事内部水池添加新式一只業已 
竣工水管亦將酌最更換所有經費均在積存項下撥用並無不足此外亦不需用大宗欵項事關本廠名譽並於辦事人之信用上有碍除巳函請該報館更正外特請貴報登入來函一門俾明眞相爲荷 
[京直奉水災義賑會來函]  
　　敬啓者連日奉到天津隠名士來函并洋三千元邊潔卿先生二百元卞月廷先生五百元均爲加增甯波天主堂趙主敎解助賑 
之衣價囑於報端收訖爲此請煩貴報登入來函俾彰各大善士及朱張吳三君之偉舉並趙主敎之愛德若使嗷嗷待哺奄奄就斃之災民聞之不知若何感激涕零也想仁人善士慨發惻隠聞風興起者定能遂隠名士諸君之引領翹盼之所願也爲此代災民呼籲并請著安 
　　再該三千七百元之欵已託上海中國濟生會滙申轉交虞洽卿先生收存俟將來得有成數當向趙主敎商訂散放直隷水災區域後再爲支配合併聲明隨信奉上抄稿五件請一併登載爲叩 
雜評二 
[國會紀念] （默） 
　　中國時局所以紛亂至此者卽解散國會肇其端也解散而後爭復舊國國旣不得召新國會又不成然則今日固無國會之中國也而内務部仍循例通電紀念國會成立吾不知所紀念之國會何在耶 
　　將以臨時參院代國會而紀念之耶則政府中人且不自認其有代行國會職權之資格將以廣東之非常國會爲國會而紀念之耶則政府早已斥爲非法而否認之然則今日所紀念之國會爲何國會耶古人所以愛告朔之鴒羊者以愛其禮非愛其羊今之國會羊且不存將何以愛之耶 
　　雖然譬之於人生則慶其壽死則追悼而紀念之茲之國會紀念殆以示追悼之意歟 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[敎員之弊（續昨）] [  學究]  
　　曷言乎媚也媚之義掏尾乞憐諂笑脅肩敎師尊嚴無諭爲妻 
孥竦餒之故何致自失身分取媚於生徒哉然則吾言得母讕乎 
曰不然請畢吾說夫媚之義甚廣有直接的媚有間接的媚有正面的媚有反面的媚有莊嚴的媚有滑嵇的媚廣義之媚千變萬 
化不可紀極然則對於學生之媚果取何道哉不佞以冷眼所得不外莊而滑剛而柔可以意會不可以言傳有某學校舍監莊書出身人格卑賤夤緣濫竽此缺不特脅肩諂笑百方以媚學生復時餽以果餌以博歡心一日宣布值日生職務内有洗痰盂一條生徒恥之乃要求舍監免去此役舍監自思果允學生所請則對校長實難措辭且此公精明嚴厲吾嘗一再喫其苦頭此舉又烏 
得擅主又思果方學生之命吾常結驩之不暇安能出此進退維谷左右爲難乃笑謂學生諸君不願倒痰盂乎他日爲尊夫人倒 
圚桶奈何學生大笑謂足見此君筦房事之勝任愉快也此事係舍監親告吾友吾友告余者余詢之學生果有此事非　言也此 
亦媚術之一種耳又某校長面麻一日學生因事口角勢將用武校長急出而調停曰看兄弟面孔罷看兄弟面孔罷學生大笑蓋校長自知威不足以服人非妙語不足以解紛也亦可謂盡校長之能事哉其他言辭莊重舉止自然而寶含媚之性質者難逃冷眼人之旁觀也然此皆精神上之媚神而明之存乎其人有實質之媚如吾鄉之某高等小學者素負盛名而視學員赴該校視察後罔不謂成績斐然也敎授合法也辦理認眞也今該校之腐敗已昭然於吾鄉之敎育界知其除成續作僞外又以盛饌饗視學員爲惟一之秘訣視學員受此一度豐肴後莫不笑逐顏開出而 
號於人曰某校佳哉某校佳哉津津焉如尙有餘味也（未完） 
家庭常識 
[製油粕蛋法] 　　 
油粕蛋之製法與泥蛋灰蛋相若然其色之鮮艶味之美好實高於泥灰蛋一等法以糊狀胡蔴油粕（俗名油渣醬）十份加食鹽一份混合敷於蛋之四周置於饔内越匝月即可去其油粕煑食之雖放置周歲而味色不變且較新者更爲良好 
[灰汗醃菜法] [  饒安女] 　　 
用他法所醃之菜其綠葉色澤易變黄褐色之弊而用灰汗所醃之菜不但能保其原色不變而味亦鮮美法以菜 
用繩梱成若干把每把約四兩層層放置瓦盆内注以濃灰汁與食鹽之混合液其液與上層之菜把平上再覆以沈澱之灰約二寸厚以防空氣之侵入過二星期即可取出切食之味鮮美異常予瞢蓮盆景以難卵五枚各穴其頂每枚納紅蓮子三枚封固雜雞卵中令雞孵之經三來復取出用水洗滌種混水中不久即生 
葉若生寸許細藕便能作花然花如彈丸披離僅數瓣淡紅色若 
以磁盆中置小假山山周水内種以子蓮山巔種以綠苔蒼翠燦爛碧葉叄差置諸案頭極玲瓏可賞 
[簡便實用船暈治療法] [  叔豪] 　　 
法國某大名醫近發明一極簡便之船晕治療法歐美間之紳士淑女凡患船暈者試之蓋莫不應驗云今節譯其法於下凡乘船而患船暈者初覺暈眩時可即將衣帶衣鈕等物一切鬆解勿令壓迫身體而安臥於船室睡牀或船面之睡椅上以手巾三數枚浸諸八十度之沸湯中先取出一枚絞去其水乘熱緊束於額上俟冷却再束别枚如此循環至半點鐘時則嘔吐之氣即平眩暈亦爽然若失惟初束時覺額辛苦煩悶 
須耐之至第三四次則無所苦矣體弱而眩暈甚者則束至一點鐘或諭一點鐘始能有效而行此法時一切飲食及烟草等皆宜 
嚴禁患船暈者必覺苦渴此乃一定之理其時索茶水等皆宜勿與至嘔吐之氣旣減則可略與以少許之燒麫包及淡茶如食後而不覺有所苦則從此即可自由飲食且此後雖遇若何風浪皆 
可揚揚如平常云 
[猪肉圓]  
肉圓宜用短肋（因肥肉多則嫩）斫成加豆粉及雞蛋白和之則味嫩異常 
[豢鳥須知] [  何何] 　　 
余嘗至養鳥家觀其籠置案上貓若無覩甚奇異之因叩其故始知其有法也蓋渠先用舊雞毛擋帚燒之捉貓使嗅貓厭嗅羽毛臭味以後見羽毛卽不敢近故其養鳥得以安然無事 
集益錄 
　　續答八十九問此三種之裝置須使野能不溺於水爲要若 
更欲隔斷外界之障碍則以竹簀圍繞其周而名曰簀飼其飼育法之大槪乃先插入野所食樹枝於竹筒或槽桶中以栓固之俾不搖動而防落於水孵化時務必養以新芽之枝且須日換其水若葉枯萎及食盡者即時更插入新枝其在舊枝者乃引而離之然野多有羣棲之性質一枝中每憂其羣集太多於生理上不無妨碍故初生時於長二尺内外之四五小枝中以三四百頭爲限後因生長漸大則漸減其頭數若至五齡則高二三尺之枝中以三十頭爲限而飼育之小屋務必使空氣流通屋頂須得自由取置當午中宜取屋頂蓋使野時沐日光爲良好也若夫自然飼育法即放養於野外者是必待設飼育林中取野卵粘附片紙上求其雨洗不落爲貴即以之貼於飼育林之枝葉中俾孵化爲自行取食此法除注意於防禦蟲鳥害敵外風雨寒暑則任之自然可無顧　矣至於飼育林之地面應配置野之幾何祗依樹枝之繁衰而有異大約平均十五畝之飼育以放一升之卵爲適當就此而監督飼場又有不可不知者如下記之各項 
（一）飼場全區爲三分以一分養四眠前之餘二分養四眠後之 
（二）飼場百五十畝當配置五人監督之但須分爲數所不可集合一處 
（三）飼場之周圍必設空溝及陷穽機關以防害獸害蟲之來襲（四）飼場以平地或緩斜向東爲佳且在場内縱横開路以便通行 
（五）飼樹一枝之數務必平均而無疏密並見此枝食盡即剪其枝移於豐富之枝而圖發育之齊一 
（六）飼樹過於繁茂時須伐採之以使稀稠合度風日流通 
（七）飼育中見有病即速除去之而與所附之枝一并燒却勿留病根 
（八）飼場附近有焚火或發惡臭之時當將飼轉之於他（未完） 
長篇小說 
[二城風雨錄] [  英國卻而司常覺小蝶迭更斯原著天盡我生合譯]  
　　卷下第三十七章（四） 
　　卡登引蘇魯門至銀行勞雷晚餐適罷面爐火而坐亦不知曼萊之家已遭禍變及見卡登入且偕有驀生之人則爲一愕卡登曰勞雷吾爲汝介見此爲苞洛之弟白莎也勞雷仰面而搔首又視蘇魯門曰白莎此名至稔卽面亦熟似曾見於何處者卡登乃冷笑向蘇魯門曰如何吾謂尊容固不易令人忘也坐吾有言奉商蘇魯門此時色殊怩忸僂身坐於椅之一角目烱烱然與勞雷對視卡登曰汝忘之耶此即於洛培尼大理院誣告湯訥之人也豈遂不復憶乎語出二人皆一震蘇魯門心殊忐忑而勞雷則現爲厭惡之色不知卡登何意乃延此人入室卡登亦知勞雷不耐秘曰丈吾引此人來實非無故且尙有一極劣之消息報君蓋湯訥又被逮矣勞雷大駭曰卡登汝何云卡登曰湯訥又被逮矣吾即聞於此君口中勞雷駭然回視蘇魯門蘇魯門曰誠然頃吾即自門房獄出故知之勞雷曰然則控彼者爲誰蘇魯門曰不知伹聞竇瑪齊夫婦亦在其列卡登曰姑不問其爲誰吾人終當亟爲設法救其出獄頃吾在門房獄外得遇此君卽巳籌患一策故追隨其後覔便而呼之但不圖其即爲苞洛之弟也言次而笑勞雷聞語怔然久之因曰異哉雨點鐘前吾尙在曼萊之家固無變兆禍水之來何其速耶然而甚望曼萊老人之力是以庇其愛壻明日當出獄也卡登搖首曰此難必矣夫前此被捕人不知其爲老人壻也今知之而復捕之則其事勢已變豈能更援前例勞雷曰然則奈何卡登曰吾今不與老人謀蓋我别有奇策可脫湯訥於險特不得不借重於門房獄之朋友耳言次目視蘇魯門蘇魯門聞語乃現爲傲睨之色曰先生汝將有所用我耶然我未必肯爲汝用則將奈何卡登毅然曰白莎聽之汝以英人而冒法籍以英國之逃囚而爲法國王家間諜今又投身民黨即犯兩國之禁一旦舉發不但法人立送汝上斷頭之台卽英政府亦豈能宥爾白莎吾所能用汝者即恃此耳（未完） 
 
 
 

Page 15

 
 
   
 
 

Page 16

 
 
   
 
