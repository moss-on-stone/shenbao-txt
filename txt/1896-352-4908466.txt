# 1896 - 352 - 4908466

 

Page 1

 
 
[新印四國日記四國志略告成] [  圖書集成局代啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彦游以故問俗采風必詳必盡著寫志略于沿革疆域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板紙墨精善　校謹嚴刻巳告成分裝四冊釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[四百六十五號畫報出售] [  點石齋啓]  
　　亞非利如内地有一種人生而有尾約三寸長柔軟如猿猴法國武弁某君當親見之亦一異也他若焚符以却鼠異僧之食蛇鶴則忽墮其雛犬則能報其怨猫狗之從容殉難營勇之兇横異常或剖竹以探丸或縛嬰以餌鱷悉縊成圖以供衆覽後附吏部議復瑞方伯處分摺卽日出售此佈 
[名分辨]  
　　中國凡事則傚泰西講求變法在識時務之俊傑皆以爲是誠當世之急務不可一日稍緩者也異口同聲各陳高論大抵不外變中國之舊習從泰西之新猷而余竊以爲中國獨有一不可變者則名分是也夫振興商務國富民殷我不如泰西不能不變者也創造機器工省事倍我不如泰西不能不變者也精究武備兵强器利我不如泰西不能不變者也學校林立人人務爲有用之學我不如泰西不能不變者也國有公法大小强弱得相維相繫於不敝我不如泰西不能不變者也政尚寛平無肉刑殊死之苦我不如泰西不能不變者也獨至名分所在則中國實有不可變之勢蓋中國開闢較前風會遞降人情詐幻俗尚澆漓不有以整齊約束之必至貴賤混淆尊卑陵躐犯上作亂無所不爲泰西每謂我中國上與下之分太嚴君民不能連爲一體形格勢禁遂成蒙蔽三公九卿疆臣州牧罔不深居簡出高坐堂皇問以民俗之利弊則張目不能對也詢以百姓之疾苦則茫乎不能知也上有所興甘不能公之於下下有所獻替不能白之於上名分限之而政遂以敝國遂益以不振不知中國之所以存者名分也名分一去則君不知爲君而齊民將愈肆其僭妄之志官不知爲官而政事將愈有擊肘之虞泰西開國稍後風俗純良無機械之心有誠信之實故不甚講名分而各安其位各循其職無攘奪窺竊之爲是猶中國在三代之世亦甚不講名分而政化之美遠勝今時蓋以三代風氣近古也觀於舉一賢必詢之左右諸大夫以及國人而後予之以位去一佞亦必詢之左右諸大夫以及國人而後褫之以職此與泰西上下議字相似中國能行之於古而不能行之於今非智不及此也亦以人心日益偷薄若行此法必至營私植當國事愈覺紛更前者薛叔耘星使奉簡命秉節至英法義比四國其氣日記嘗督信西洋國政民風之美以爲泰西諸國在今日正爲極盛之時美洲之開闢後於歡洲歐洲之開闢後於中國而歐洲各國之中開闢又有先後故風俗亦有厚薄美利堅猶中國之虞夏時也俄羅斯猶中國之商周時也英吉利德意志猶中國之兩漢時也法蘭西意大利西班牙荷蘭其猶中國之唐宋時乎余以爲泰西風俗雖亦有厚薄之殊然以中國視之要之皆古昔盛時也惟其風俗之盛故能弛其名分而諸事不至於厖雜無權然官由選舉而法總統爹亞士授意衆人欲保累謀薩爲議員事由議院而英相格蘭斯頓爲國之良弼以不悅於議員罷相而去德相畢士馬克有大勳伐於國而以增兵一事不滿於部員屢欲乞退以西國如此樸厚之俗且不免黨同攻訐之弊要其所以至此者則以名分不講之故也但此於西國尚不能有利無害則於中國必至百弊叢生試爲推究其極未有不至於君臣易位官民倒置者故中國事事當求其變而惟名分則斷不可變不變之害在於因循變之害在於紛雜因循之害一加振作卽可反於有爲紛雜之害恐愈圖振作而朝綱國紀益如亂絲爲中國計官不必與齊民爲伍事不必由在下而定但使顧名思義各循其分則政出於上響應於下未嘗不可以力圖奪勉底於自强樂記曰其政散其民流誣上行私而不可止閔子馬曰下陵上替能無亂乎凡此皆失其名分之禍也在昔春秋之季羣雄環伺非不各肆其翦竊之心而以東周之孱弱猶得守府於其間者徒以有名分在也數千年來已易數姓而中國惟以名分爲重至今猶守其舊亦以去此名分中國愈將無以爲國矣是不可以不辨 
[上諭恭錄]  
　　九月二十八日奉上諭順天府奏順屬辦賑奬案遵駁更正開單呈覽一摺著吏部議奏單併發欽此同日奉旨前任呼倫貝爾副都統雙齡著仍在乾清門行走欽此 
[本館接奉電音]  
　　昨日昏黄時京師飛電傳來上諭一道硃筆二道敬謹譯登○十月初四日奉上諭江安督糧道員缺著吳重憙補授欽此同日奉硃筆葛寳華捕授通政司副使欽此同日奉硃筆潘僚補授内閣侍讀學士欽此 
[松江試題九志]  
　　松江采訪友人云本月初四日江蘇提督學政龍大宗師覆試松江府屬八學生員通塲文題太師摯適齊三章詩題未詳 
[上海提覆牌續錄]  
　　松江采訪友人云江蘇提督學政龍大宗師考試上海縣文童於本月初三日傍晚懸牌提覆昨經登報者尚屬文豹一斑兹特全錄一通以供衆覽堂西九沈樹埜西裳八游之屏東露二徐文鏞東珠二祁祖章堂東六王建善堂西十七王樹功東貞六瞿慶璋堂西十三徐紹甲堂東十四謝永炘堂東五曾澤霖堂東七楊葆恒堂西十一劉鍾龢堂西五陳洪範堂東十二江紹陞堂西十王遵善東化三汪迨堂西七沈元齡東芥六艾蕙清堂東十八張文瀚西塲九汪寳亨西裳九陳文藻堂東八賈豐臻東調九朱濟清堂西八周炳文東崑一唐祖綱堂西十八高翀東秋二陳德清堂東二十董召南堂東十三黄慶蘭堂東十七賈豐芸東崑八徐偉楨西餘三蔣宗詡西塲八李希晳西陽六沈含章西霜十黄肇蘭西結九徐琳堂東十六任晉康東露八毛熙西宿九陸增禧東露三范本鎏西竹二鈕永康堂西十二厲温堂東三吳灝西宿二黄公錫西薑九顧鏞東金七侯紹祖西宿四孔祥百西餘七曹永西及八王成旦東萬一唐書紳東寒二錢允祥西被三吳家頴東李七胡宗瑗東夜八顧視清東秋三張承桂堂西二張國維東列四徐善祥計共提五十七名定於初五日午時入轅覆試 
[革員訊結]  
　　金陵采訪友人云安徽臬司趙廉訪爾巽節臨白下迭次在貢院中提訊已革元和縣葉懐善挾妓飲酒圖賴欠銀一案每訊一次必詣督轅向劉峴帥禀陳近又會訊兩次案已將定矣忽有在案人證言語枝梧添出許多轇轕廉訪因禀請峴帥派員清查底藴峴帥允之隨委辦理蕪湖保甲安徽候補知府楊太守奎綬前往鎭江查核有訪明案情來寗禀覆務期迅速之諭至革員葉懐善前後供無異詞特諭令赶緊回蘇結算交代事宜事竣卽來省歸 
 
 

Page 2

 
 
案聽候奏請定罪 
[剿匪詳述]  
　　循環曰報云有友自花縣來言安勇自奉調剿辦土匪張環卽在炭埔一帶擇要駐紥以爲握吭拊背之計土匪走匿獅嶺依然出没無常惟不敢恣意刦掠嗣因黨羽甚衆食用浩繁追而爲困獸之鬥遂於九月二十日糾合黨類水陸並進至炭埔豈岸適鄉人方集資報賽定於是夕召梨園演劇小販蟻聚見匪人大隊擁至靡不錯愕驚惶匪目旋喝令衆人齊登戲棚袒胸相示若無槍械卽屬良民必不殘害衆人捷足先登匪人遂聨隊而過並不滋擾旣而有一安勇與匪相遇匪喝之曰吾不殺爾爾可速歸告爾營長速來接仗畏葸者非夫也勇回營禀由隊長轉告營官立卽下令出隊而賊已分數隊夾攻安勇營房安勇所紥在灰窰及古社壇或叢林密箐間賊燃大砲擊之幸火藥被雨所濕不能發響接以洋槍又爲竹木墻垣所阻弁勇無一受傷者惟各勇分伏瓦面林際或洞垣成孔連環施放擡槍洋槍匪人力不能支漸漸退走安勇追之連斃三賊餘黨紛紛逃竄安勇奮力追擊各鄉民方麕聚棚上安勇得分以别良莠不致誤傷泊匪人去遠安勇始收隊回營卽將三匪屍身梟戮首級中有一匪身穿湖縐來襖胸佩金對時表臂籠玉鐲腰圍金練有謂係匪首張環者勇弁以縣署所懸賞格有能生擒張環者賞洋銀七千圓獻首級者賞四千二百圓遂詣縣領賞祝大令以水西同樓少尹認識張環面目俟其辨别眞僞方能給賞安勇奉諭卽赴司署而樓少尹適因公赴省尚未返駕故至今仍未頒領環之生死亦屬疑以傳疑究難據爲定論也 
[船塢將成]  
　　循環日報譯日本報云横濵埠新築船塢奏工甚速大約西歴明年四月卽可告厥成工前由英國亞連公司定購之抽水機器值英金三千三百六十磅業已運至横濵安置矣 
[帝京文告]  
　　欽命巡視五城督理街道察院爲通行曉諭事照得本院准都察院劄開所有外城官溝淤塞擬將歸還户部撥疑展緩兩年以資淘修督飭街道衙門會同五城御史認眞辦理一摺於光緒二十二年四月十四日具奏奉旨依議欽此等因前來本院欽遵公同妥定章程撥動正欵興工一毫不資民力現在詳考舊圖新量叚落必須淘修疏暢方足滌除穢氣利益民生爲此示仰鋪户四民一體知悉此次導達溝瀆爲年久未行之舉實目前難緩之圖毋得有意阻撓致干查究倘官役溝夫人等有私歛錢文藉工訛詐情弊許爾等攔輿禀訴本院立卽從嚴懲治决不寛容所有辦法開列於左各宜懍遵毋違特示一多年未開之溝各鋪户毋圖私便致阻淘修違者查辦一民房騎壓之溝有必須淘挖者由本院秉公會勘指明辦理不假吏役之手以杜流弊一鋪户内溝眼有願照前門大街路西各處舊式砌作溝井者聽從自便每溝并給銀一兩一新開叚落明春接連舊溝一律淘挖所有工費由官發給無須民淘至常年民淘之溝照舊辦理一此次請有正欵無論善堂善紳不必認修叚落以免轇轕一宫役人等如有歛錢訛詐等弊情節輕者枷號示衆情節重者咨送刑部治罪○○ 
[潤州火警]  
　　鎭江采訪友人云本月初三夜鼍更四轉警鑼亂鳴各善堂水龍次第望西飛駛急出訪之知火起於西門外薛家巷某姓家俄聞太平鑼厥聲鏜然各水龍轔轔而返始知起火者爲某姓豆腐店因爐灶崩裂致肇焚如茅屋四椽頓成灰燼相離十餘步短垣内亦有茅屋六椽火毬滚入其中一轉瞬卽紫霧漫天紅光冪地祝融氏飛揚跋扈茅龍夭矯化爲火燄之山有一三歲女郎未及脫逃葬身火穴及火熄從餘燼中檢出屍身尚覺完善惟已衣履燒燬口鼻模糊矣慘哉 
[燕市酒痕○京師采訪友人云某日五城練勇合操五城侍御先後乘輿至大市同升公座傳令列成陣式由分而合由合而分槍砲刀矛交相摶擊道旁觀者擁擠異常○五陵年少王謝名流例於簪萸佩菊之辰登阜成門外迤西釣魚臺作重陽之會馬龍車水各矜爾能前門外大栅欄同仁堂藥鋪小主人樂某戲與後門外人陳某賭賽各逞男兒好身手以致口角不休及經人勸散後陳自知理絀浼其友出爲轉圜定於九月二十二日在永定門外四合號飯莊設席服禮樂始不復有言○某日賈家胡同高侍循第宅馬號中忽有僕婦自經而死越日西北兩城察院會同相騐委係自盡與人無尤遂著備棺收殮 
[無棣寒波]  
　　天津采訪友人云本屆江北河運於九月中旬抵津除截留振米外餘均催䟎赴通交卸按直隷各屬今年被水成災由王夔帥奏聞奉旨截留漕米十萬石以濟現已如數留津以廣皇仁而惠黎庶矣○直隷提督原駐古北口嗣以蘆臺屯駐重兵遂改駐蘆臺以資節制目下標兵及防營各勇星羅棋布深恐有悮操防爰於九月中旬擁節回古北口折至昌平州以次簡閱○李文山觀察禀請就天津設立機器紡紗織布局北洋大臣王夔帥允之旋在城東選購地基以便建造廠屋聞已購得馬家口地叚以便擇日興工是處瀕臨大河又與租界相離不遠頗便於運貨往來也○賊犯張立山夙具好身手飛檐走壁蹻捷輕盈前者盛杏蓀京卿任津海關道時曾竊上房朝珠貂褂等物爰飭屬嚴密查拿歴久始贓賊並獲照積匪猾賊例定地充軍現已潛回仍試其妙手空空之技某日經捕役拘獲解送縣署請懲王明府飭將脚筋抽割俾成殘廢免害閭閻○城東無主之墳歴來被惡棍土豪盜賣凈盡現在有主墳墓亦有盜賣與人者某日孫四以盜賣墳墓事發被控到官聞祗收取定銀未經交易或者尚易於斡旋也然而禍及重泉若輩之肉其足食乎○本屆駐津各西人秋季賽馬定於九月二十七八九日舉行驪黄牝牡鬥捷爭先奪得錦標眞有興高采烈者也○育才館暫借醫學堂開設地勢逼窄不能時雨宏施當事者遂於醫學堂對門大啓爾宇俾春風桃李遍列門牆現已圈定地基築登削憑開工建造約計明年春冰旣泮當可落成矣 
[黄鵠磯送秋詞]  
　　漢口訪事人丞云前者上游一帶秋水猛漲貨艘稀來百物騰貴漢鎭居民均有開門七件之累刻下水已告退河下帆檣依舊林立殊有如織如梭之勢内中油米炭三項較他貨更多屈指旬日以來市價日鬆竊民小户靡弗笑逐顔開不復抱怨天公矣○漢口猪行曩時各有捐例但俱係下則弗甚計較刻聞各行主因外來猪販不投本行自行作主出賣有碍利權遂公議加捐請示並更變章程若干條現已集議有成並經官憲批准矣○近聞湖北候補人員過衆上憲以其有人浮於事之虞因是紛紛傳說刻下有奏停分發之議未知的否果爾則仕途當從此可望疏通矣○江漢書院係人文總薈之區每年膏火諸費爲數甚鉅兹聞漢沔等處向有公欵定例撥充院中費用者現因院中冬季需欵孔亟已經委員前往催取○漢陽某署有門丁陳姓者平時假公營私見处忘義淆亂黑白顚倒是非外間嘖有煩言爲臬司惲菘耘廉訪所聞飭傳拘案懲處陳一聆斯信竟置室家於弗顧一如黄鵠高舉不知所之○湖北全省督學使者龐思絅文宗鴻文於上月廿一日由德安起馬廿四日午刻行抵鄂江次日卽登岸入城廿六日下學放告廿七日考生童經古廿八日科試廿九日補歲考十月朔日沔陽正塲按憲綱當以次試黄孝諸邑也○前報紀鄂省武備學堂投考者多至千餘名其間實有一人而報數名者督憲張制軍乃重訂新章以期絶弊凡投考者年須三十歲以上並須妥人具保刻下名登考册者僅剩五百餘名聞試期在十月初旬不知確否 
[潯陽近事]  
　　九江鎭宋鎭軍珮珍九月廿六日閱看各營合操已登曩報兹悉軍門屆時乘坐騎至演武廳閱畢升轎回衙有某哨弁狀貌文弱卽撤差親點兵額不准稍有虛浮廿八日又閱看岳師門外二處砲臺并盤查火藥鉛子等項見收拾不潔將經管官記大過一次○九江道誠果泉觀察以時值隆冬宵小最易竊發乃率同九江府尹西庚太守於十月初一日起開辦冬防保甲分立城内上下二叚城外文行忠信四叚上叚委何芙卿叅軍方茂齋少尉下叚委胡開生叅軍胡陽生少尹文字叚委嚴鴻波少尹行字叚委羅海源少尹忠字叚委馮萃如少尹信字叚委李蔭伯叅軍梭巡查察以期閭閻安靜○德化彭澤兩縣府考正塲案於九月廿九日發貼所取前列開列於後德化劉廷錡史濟溱劉道極 
 
 
] 

Page 3

 
 
萬鈞陳善黄懋爵羅心亨李德墀萬鴻磐蔡懋星彭澤汪華鉅朱步陽周宗谷周鴻逵李鴻謀洪煦仁歐陽文翰黄和羹劉悟周歐陽煒 
[鳩江雁字]  
　　蕪湖采訪友人云新任長江水師提督黄芍巖宫保少春由八閩移節金陵諏吉十月初六日由金陵起節臨太平府提署接受關防日來沿江各營將領咸料理帆檣泛棹姑孰溪邊預備迎新送舊蓋以署任彭紀南軍門交卸後卽當返斾珂鄉也○前通政使司浙江瑞安縣人黄潄蘭大銀臺現經皖省大憲聘定明年主講省垣敬敷書院並將院宇加大以便春風化雨宏奬通儒月前大銀臺特從珂里泛棹來皖相度規制旋由于方伯蔭霖札調現當蕪湖關查船委員婁午峯少尹回省監造袁觀察以少尹現辦查船事務不能立刻委員庖代是以禀請稍緩月餘將經手事宜一一清理然後給咨催返省垣九月十八日大銀臺由皖省附招商局江孚輪船言旋珂里道經鳩水觀察親詣輪舟拜會暢叙移時○秋來米價過高粤商悵望不前以致市面頓形清淡厘稅爲之减色關吏皆愁鎖雙眉目下汕頭潮州銷塲頓暢在蕪開設米號之潮州商賈遂皆奮然以起並蓄兼收專雇輪船次第裝運江上輪聲帆影絡繹如梭聞九月上中二旬由輪船裝赴粤東者多至十萬餘石除新關洋稅陡然暢旺外兩江在蕪專抽輪船出口米厘亦有萬金之譜督辦委員與在事紳商咸眉飛色舞苟廣州帮接踵而起並駕齊驅則生涯尤當起色矣○九月十七日爲霜降令節先一日蕪采營王梧岡叅戎循例督同城守營汛各標弁勇排齊隊伍陳列全副執事音樂鏘鳴往東門外大校塲行迎霜禮恪恭將事拜祭大纛禮畢迎纛繞長街入西門分道回營一路旌旗披拂鼓角喧闐雜以盔甲亭弓衣箭袋等事五光十色耀日鮮明巷尾街頭時有緑女紅男爭先快覩穿花拂柳比迎春時尤覺如火如荼也 
[滬上官塲紀事]  
　　太倉州知州蔣羹臣直刺體梅昨日至滬趨詣新任道憲行轅謁見吕鏡宇觀察延入晤談良久點别卽假英界泰安棧暫駐行旌○候補知府王松森太守仁東道經滬上昨日命駕投新任道憲行轅禀見吕觀察並辭赴白門公幹○吳淞防營統領班復齋軍門廣盛昨乘長龍砲艇來申繫纜南市十六鋪旋登岸至敬業書院行轅賀吕觀察任禧○提舉銜山東候補通判汪鐵夫别駕光華昨從秣陵過滬假寓大方棧○五品銜補用通判陳旭和别駕其佐因事來滬假寓老椿記棧昨午詣吕觀察行轅呈遞手版謁見繼往營縣各衙門投刺○新任蘇松太道吕鏡宇觀察訂於本月初六日遍赴駐滬英法等國領事署拜會並於是日開收江南海關厘稅關上一切人役照常辦公 
[法員恤犯]  
　　邇來法界捕房覊押人犯患病者不一而足及送請仁濟醫館療治每致無效而斃昨日午後二點鐘時蘭繙譯親蒞捕房勘視一周與鄭大令妥籌善策不知大令將無以治之　　　 
[南市瑣聞]  
　　前日船户徐炳生由馬路工程局雇至浦東裝載泥土徐性成狡猾載至浦心卽將泥卸下意圖朦混事爲朱森庭明府查知將徐拘住飭十六鋪地甲看管候辦○昨日陳金生持秦姓名片至二十三七鋪巡防局禀稱前日雇得萬裕碼頭張順和籮間内挑夫張海狗等三名至碼頭上挑取棉花若干包失去二包無端追問不睬爰求追究局員研訊之下諭令籮間頭目於三日内如數追還如敢逾期不還著自行賠補○○ 
[上海縣署瑣案]  
　　前者鄉民馮金金因地保韓俊卿霸贖田畝互投英界公堂具控已奉屠别駕訊斷了案日前韓俊卿唆令胞叔韓慶良在松江府上控陳太尊批飭上海縣秉公辦理詳復等因黄大令奉札後飭提人証前晚倩蔣刺史提訊馮金金供本邑人裁縫爲業向與韓俊卿同居一宅咸豐二年分將祖遺地二畝三分抵於伊父韓佩玉處計錢六十四千書明四年期滿回贖嗣因無力贖回延至上年始得備價取贖韓俊卿霸阻圖賴是以呈探求斷馮炳銓供年五十九歲馬金金是堂弟此田出抵時係故父作中韓慶良供年五十三歲耕種爲活胞姪俊卿被馮在英廨控告霸贖小的並未到塲當因此田是祖傳斷贖不甘赴府上控但贖價鷹洋一百元尚未收到今蒙傳訊容限三日内將馮姓賣契檢呈叩求寛限韓俊卿供本年二月間馮在英廨控告奉屠大老爺斷令小的交還方單小的以受刑不起勉强遵斷具結小的圖翻上控原是不合至於贖價刻被周子青趙發茂兩人執住求追趙發茂供是監生此案同周子青調勸未允將洋扣住是實刺史謂俊卿曰爾已在公堂遵斷具結情願將田單取出何人聳令慶良上控冀圖翻覆殊屬非是仍著三日内赶緊檢出繳案再候訊斷餘人斥退○金福泉前投縣署控宋顯文擅將坐落廿五保十五圖自已之地一方串賣與周殿爲業等情黄大令卽經訊供斷令宋顯文赶速清理詎宋延宕至今案縣莫結黄大令因卽飭差催提解訊核辦 
[英界公堂瑣案]  
　　杭州人韓子理捐有通判職銜僑寓滬江去年納某妓爲妾冀慰客中岑寂近因小有齟齬此妓竟將皮箱一口内儲金飾珠翠皮衣等件約值千金之譜私自運出寄存住居後馬路連元客棧之徐誠甫處徐韓友也比韓查知向徐理論而贓物又已轉寄他處以致互相爭閙韓以事無實據只得忍氣而回詎徐反先投捕房控韓藉端拆梢繼而韓亦至捕房報失捕頭立飭包探黄四福往查知韓妾運出之物均由徐之包車夫顧阿全及榮姓二人搬運先確寄存徐處後恐敗露又寄在虹口蕭姓家中因卽帶顧前往弔贓豈知皮箱内只綢衣數件值價之物均不在内及至棧問徐亦已避匿遂於昨晨將顧阿全解案韓子理投案供稱徐誠甫亦係宦途中人素與職員交好不料伊竟串同職員之妾作此昧良之事請爲究追顧阿全供在徐處爲車夫皮箱確由小的及榮姓往取實是主命難違至其情節均不知悉别駕問爾主現匿何處答聞在城内不知確否别駕據情商之薩副領事著韓明白補詞候查提徐誠甫到案再核顧阿全暫押○包探趙銀河禀稱朱仁發王桂生均在寳善街某鞋店爲夥昨因說笑起見王竟將翦刀刺傷朱之腿際朱現在醫院醫治約須三禮拜可痊王經巡街捕拘獲送究王供與朱仁發素無仇隙實是失手所致叩求明鑒别駕得供判將王桂生管押一月候朱傷痊再訊○包探孔阿才禀稱華阿春竊取同居曹小寳之人物立軸兩幅報捕後經小的查獲已被售去一幅爲特送究曹投案請領失賊華供蘇州人行竊該死以後不敢别駕判責一百板○包探顧阿六禀稱鋸木匠朱三元與老婦林王氏同居此次竊取王氏洋七十元報捕後經小的查獲惟洋已無存送案請究林王氏投案訴稱小婦人窮苦異常毫無倚靠所有洋銀將作老來送終之用還求大老爺究追感恩不淺朱供爲鋸木匠洋銀七十元是小的所竊今已往虹口賭輸别駕問能措還否答不能遂判責二百板如日後有錢須得拔還○包探張阿五禀稱過犯陳小三前曾犯事懲辦近在洋人西姆白處爲侍者又竊取洋東汗衫三件報捕後經小的緝起原贓送究西姆白投案請爲懲辦陳小三供寗波人行竊該死如今只求大老爺恩典别駕以陳委係過犯行竊判笞二百板然後遞籍○過犯張金生前因犯事曾經懲辦今又竊取馬忠陽之綢布衣四件經包探竇如海緝獲人贓送究馬投案領贓張供認行竊惟求寛宥别駕判將張金生笞責二百板示儆○包探石金榮禀稱王福生竊取石桂福烟館中烟灰一包約重半斤報捕後由小的起到原贓送究石投案領贓王供認行竊惟求恩典别駕判責五十板○包探施奎江禀稱劉雲石之寡媳鄭氏私隨鄰婦胡張氏到楊樹　地方姘識某粤人及劉約同氏母鄭程氏往領竟不肯同回當卽報捕由小的往拘送究劉雲石供鄭氏係小的之寡媳小的每月貼洋一元今忽逃逸小的亦不願領回鄭氏供稱翁不能養活所致别駕著留候過堂覆訊○包探施奎江禀稱韓福林竊取華盛紗廠機器等物經小的查獲知有在廠巡丁蕭金廷私通故一併送究别駕判將蕭責二百板韓管押一禮拜○一百十二號華捕拘解吳直南到案禀稱此人昨在虹口地方調戲婦女馬阿嬌經小的瞥見爲此送究馬阿嬌投案申訴吳供與馬素識偶爾扳談並非調戲别駕著笞責一百板○包探韋阿友禀稱周阿山竊取李兆其之洋烟槍一枝經小的拘獲送究别駕以行竊屬實判責一百板贓還失主[  三]  
 
 

Page 4

 
 
[法界捕房瑣案]  
　　昨禮拜一鄭大令蒞捕房命提前期判斷之北京輪船竊取茶壺賊犯張和卿及竊取某客棧被窩賊犯李炳南至案著照原斷各笞責一百板從寛開釋○賊犯陳阿元在招商局江天輪船竊取某客衣包經包探拿獲解經大令訊供昨日飭照原斷笞責一百板釋之使去不准逗留○賊犯姚連生串同黨類竊某茶館水烟袋一枝當塲拘獲解經大令訊供姑念初犯申斥一番從寛釋出○張德生竊取某行販鮮魚被拘到案大令姑念初犯免子笞責從寛開釋○兇犯唐厚雲前因索欠茶資毆傷江北某邑人何元記控經大令訊供枷責昨已枷期屆滿命照原斷重笞二百板飭具改過切結交某姓車寓主保出○賊犯董瑞發竊取某棧石碱一袋當塲拿獲解經大令訊供此已紀諸前報矣昨日著照原斷笞責一百板○偷兒王啓隆竊取某姓家木質報時鐘一架經包探拘獲大令訊供之下飭笞責一百板從寛釋出○賊犯陳阿金甫經釋出又犯竊案大令以其怙惡不悛判令荷枷兩月期滿責釋○賊犯余和記竊取萬生號貂皮若干張經包探拘獲到案大令訊供之下著先枷號一月期滿責釋○沈阿三在北京輪船竊取某客衣包經包探拘獲解案大令判令笞責一百板○北海輪船船主房内失去小鐵箱一口旋由司更人任安心余長榮在烟囱後尋獲見箱已撬開當卽告知大副轉告船主船主將任余送案請究昨日大令飭提研訊謂船主已向繙譯官禀明船上各人每四點鐘調班一次爾等忽改爲三點鐘調班顯見有弊余供稱是晚九點鐘時小的輪值司更任聞上層有聲卽喚小的往視見箱已撬開任供稱小的見小箱遺在烟囱後第三司機括之洋人在側小的因喚同余將洋人拉住誠恐獲罪不敢聲張大令判令掌頰一百下一併還押再核旋有許德生者投案遞禀訴稱小的與任係甥舅叩乞伸寃并請提船上細崽研訊大令諭以待此船到埠提案訊究可也○蟻匪方阿多與其姝唐方氏誘拐女孩案發經大令訊供笞責荷枷未滿枷期忽然患病大令命提至案略訊數語著覓的實人保出一經傳訊卽須交案○蟻匪王馬氏談王氏經大令訊供枷責旋在押所染病昨日命帶案騐視諭令押過堂覆核 
[賑務彙誌]  
　　如皋城守營署譚海亭仁翁寄來陳君廉俸移賑洋廿七元褚景陸翁交來周琴孫善士求子嗣保平安洋五十元金陵協賑所朱培生宋玉田朱靜涵陳小韶四仁翁集募囑解黄愼之殿撰散放直賑京平銀二百一兩申規銀二百六兩一錢五分四厘魏文泉翁同夫人雙慶壽筵移賑洋二十元守菜子爲妻黄氏求病速愈洋一百元諸君子蒿目時艱傾心利濟種得菩提之樹萬福來同留將功德之雲三多晉吉乞登報牘冀結善緣[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[落水遇救]  
　　日昨北蘇州路公濟醫院門首泊有遊船一艘　近某姓無錫婦人登船澍木偶一失是繼　　　　船暫見上前榜救街登彼岸所携白米一筐悉付東流經人將該婦拖泥帶水送之回家 
[美界捕房紀事]  
　　寧波人周阿寳在某繅絲廠揀選絲頭携妻王氏僦居虹口北河南路錢業會館山近昨馬王氏往棧繅絲行經武昌路時方五點鐘東方將白氏睡眼模糊躑躅於道突有四輪馬車一輛飛奔而來氏未及讓避馬已馳至因之僅仆於地　　右臂貨痛狂呼旋經五百零五號華捕聞聲赶至當將御者周雲圻並氏送至捕房捕頭令將氏送同仁婦孺醫院療治周押候解送英公堂訊辦○偷兒陳阿瑞昨　由周浦路陸姓屋内竊得八仙桌一張負至乍浦路爲三百八十號華捕巡獲人贓併解捕房押候送廨究辦○裏虹口寳昌繅絲廠西婦日前失去對時表二枚惟物在臥室内非閒人所能闖入以故雖經控捕房至今並無頭緒至昨晨西婦忽函致捕房指已歇細崽本地人管阿發所竊照頭遣包探石金榮將管拘至詢其表这所在　推不知因令押候查明核辦○篷路元濟善堂東首由業廣公司興造洋房若干幢後日水水匠雲集其間昨日上午有偷兒張阿魁溷入竊取某工匠之布襖一件馬夾一件及出爲包探倪順泉緝獲押候送廨究辦○昨日上午有朱阿和者携花絨氈二條彳亍於頭壩路三百二十八號巡街捕疑之拿送捕房捕頭令押候查明是否偷兒再行核辦○小竊李耕生前晚在漢璧禮路竊得蘆柴若干擔經三百二十八號華捕拘解捕房禁押○前日爲星期各輪船水手例得登岸閒遊其中飲酒過醉在虹口地方滋生事端者不一而足傍晚時經四十二號西捕一百三十五號一百三十九號二印捕各獲鬧事水手一名先後解入捕房捕頭令一併押至昨晨釋放 
 
 
 

Page 11

 
 
   
 
 

Page 12

 
 
[光緒二十二年九月二十四日京報全錄]  
　　宫門抄○諭二道錄前○吏部奏遵旨議處摺○湘撫陳奏遵照部駁更補知縣摺○護陜督陶奏拿獲越獄斬犯正法摺○九月二十四日内務府國子監鑲藍旗值日吏部引見三十二我國子監六名詹事府一名太常寺八名兩翼二十名○橚貝子載　松安各續假十日○光裕請假十日○内閣呈進勾到本○吏部奏派騐騐月官○派出熙敬吳廷芬溥良溥善文治英年良培薩廉謝嶲杭桂年冀恩溥龐鴻書達椿李念兹恩溥蔣式芬○掌儀司奏二十七日二十九日祭奉先殿端王濓貝勒行禮○召見軍機　允升○○吏部尚書臣熙敬等謹奏爲遵旨議處具奏事内閣抄出光緒二十二年九月十八日奏上諭本月十五日李鴻章擅入陸明園禁地遊覽殊於體制不合著交部議處欽此欽遵抄出到部查例載官員違制者係私罪革職等語此案大學士李鴻章　入圓明園禁地遊覽殊於體制不合欽奉諭旨交臣部議處應請將大學士李鴻章照官員違制者私罪革職例議以革職所有臣　遵旨議處緣由理合恭摺具奏伏乞皇上聖鑒訓示遵行謹奏奉旨已錄○○頭品頂戴湖南巡撫臣陳寳　跪奏奉遵照部駁更補知縣恭摺仰祈聖鑒事竊照湖南興寧縣知縣高聨璧補湘鄉縣知縣選缺扣劉外補於光緒二址一年八月二十　日奉旨坐九月初三日行文照湖南省程限七十日减半計算扣至十月初八日接到作爲開缺日期歸十月分截缺是月分並無同項之缺毋庸掣籖咨部在案前以卽用本班先補用知縣李柏齡請補現以該員更補在前之永興縣知縣升調所遺之缺其興寗縣知縣員缺自應按班以次遞推揀員更補查定例知縣升調所遺選缺用各項候補前先進士卽用前先一人各項候補進士卽用相間　補一人委用前先一人委用一人本班前先大挑一人本班大挑一人各項候補前先進士卽用前先一人各項候補進士卽用相間　補一人委用前先一人委用一人本班前先議叙一人本班議叙一人各項候補前先進士卽用前先一人各項候補進士卽用相間　補一人委用前先一人委用一人本班前先捐納一人本班捐納一人其捐納補用兩班之後接用捐輸一人本班前先截取進士一人本班截取進士一人本班前先拔貢一人本班拔貢一人本班前先孝廉方正一人本班孝廉方正一人拔貢及孝廉方正用過兩班之後用本班前先教習一人本班前先優貢一人本班優貢一人本班前先教職一人本班教職一人本班前先截取舉人一人本班截取舉人一人本班前先廕生一人本班廕生一人本往前先八旗截取舉人一人本班八旗截取舉人一人又鄭工章程内開道府以至未入流無論何項到班先用鄭工遇缺先二人海防新班先一人無人用鄭工遇缺先人員抵補至第四缺海防卽海防先分班輪用一人第一輪用海防卽第二輪用海防先用海防先無人仍用海防卽海防卽無人用舊例銀捐遇缺先人員如無人用舊例遇缺之人冉無人過班卽接用各項班次輪用一人以五缺爲一週各等因湖南省升調遺知縣一項前出有龍陽縣缺係另起一輪補過鄭工候補本班儘先上官廉安鄉縣缺補過候補正班汪文煥酃縣缺現凝以大挑正班應運生更補安仁縣現擬以分缺間周尚鏞更補就興缺現擬以卽用本班先李柏齡更補各在案今興甯縣知縣調補遺缺鄭工新海防遇缺先海防新班先新班卽舊例銀捐遇缺先遇缺均無人係補道卽用本班先之例輪用卽用正班人員查有卽用知縣馮鏡泉年四十九歲廣東順德縣人由附生中式光緒二年丙子科本省縣試舉人十五年已丑科大挑一等以知縣用籖分陜西十八年壬辰科會試中式第三百一名貢士殿試三甲十九名朝考二等第三十四名五月十四日引見奉旨著以知縣卽用欽此籖分安徽親老告近改分湖南光緒二十年四月初六日蒙吏部給發執照祗領起程八月二十七日到省該員才具開明辦事勤愼以之更補興寗縣知縣調補遺缺與例相符據布政使何樞按察使桂中行會詳前來相應奏明請旨准以卽用知縣馮鏡泉更補興寗縣知縣如蒙俞允該員係卽用知縣請補知縣衙缺相當毋庸送部引見亦毋庸列叙叅罰合併陳明謹會同湖廣總督臣張之洞恭摺具陳伏乞皇上聖鑒敕部核覆應行謹奏奉硃批吏部議奏欽此○○頭品頂戴署理陜甘總督新疆巡撫臣陶模跪奏爲審明西甯縣盜犯越獄脫逃於四個月限外拿獲先行正法禁卒於取供後在監病故按例核擬恭摺仰祈聖鑒事竊查前據署西甯縣知縣蕭承恩詳稱光緒二十一年七月二十一日該縣回匪數千在附近村莊放火該典史張承宗於監犯收封後卽同該令隨同道府上城防守不料是夜五更時分在監擬斬回犯馬采有仔乘間扭斷鐐　扳折木籠越獄逃逸經禁卒查知報由該縣會營勘明督同典史兵役追拿未獲逾准部咨奉旨將所勾馬朶有仔著卽處決欽此經前督臣楊昌濬附奏請叅並行司轉餉西甯府就近提審詳辦仍令勒限嚴緝逃犯務獲究報去後旋於光緒二十一年十一月十二日奉旨這所叅疏防越獄之管獄官甘肅西寗縣典史張承宗著革職拿問交楊昌濬提同刑禁人等嚴訊有無鬆刑賄縱情弊按律懲辦有獄官署西甯縣知縣蕭承恩據稱監犯越獄時適值回匪近城登陴防守未能兼顧是否屬實著查明核辦仍勒限嚴緝逃犯馬朶有仔務獲究辦餘著照所議辦理該部知道欽此欽遵行司轉飭遵照在案嗣據報稱禁卒王長全於訊供後在監病故飭由西甯府委員騐報批令核入正案擬辦復據該縣典吏張承宗探聞逃犯馬朶有仔逃匿哆吧賊堡禀經湘軍營務處勒令揣誠回目綑送到案提同刑禁人等訊明議擬由西甯府詳經甘省臬司轉詳前來臣覆加確查緣馬朶有仔係西寗縣回民因圖財謀殺小功服堂弟馬應林身死犯案審依功服以下尊長圖謀卑幼財産殺害卑幼之命照平人謀殺擬斬勘明具題發回監禁入於光緒二十年秋審情實恭逢恩詔停勾仍入二十一年秋審情實之犯是年七月二十一日傍晚典史張承宗率同刑書張發進監收封騐明鐐銬釘固收入北監　内銷閉監門走出時因東關逆因放火燒燬民房上城隨同道府並開城文武督率兵役防守是夜五更時候更夫禁卒進房睡歇該犯起意乘間潛逃隨將鐐銬扭斷扳燬籠枉用斷鐐挖開監牆鑽出由西北墻角撥去墻上棗茨踰出從西門水道逃逸更夫朱生雲出房支更瞥見北面監房外墻有挖開洞口知係該犯脫逃喊同禁卒季登甲王長全查找無蹤告知刑書張發禀經該縣馳回會營勘訊督同典史兵役追拿未獲詳經前督臣奏參維時已先奉旨將所勾馬朶有仔著卽處决欽此復經前督臣以西甯回亂未平行令西甯府就近提訊刑禁人等有無鬆刑賄縱情弊一面勒限嚴緝逃犯務獲分别審辦旋據報明禁卒王長全在監患病醫治罔效於光緒二十二年二月初九日病故由府委員騐訊詳報批飭核入正案辦理復於二月二十二日經已革典史張承宗訪聞該犯馬朶有仔逃匿哆吧賊堡禀經湘軍營務處勒令投誠回目綑送到案經該府提同研訊分别議擬詳由臬司轉詳到臣經臣覆核無異查例載罪囚越獄僅止一人乘間穿穴踰墻脫逃原犯斬候應入情實者改爲立决又監犯越獄獄卒依法看守偶致疏脫並無賄縱情弊者依律减囚罪二等治罪各等語此案馬朶有仔因圖財謀殺小功堂弟馬應林身死擬斬入於秋審情實該犯在監並不安分守法膽敢乘間越獄脫逃現旣被獲自應按例問擬馬朶有仔應如該司等所擬合依罪囚越獄僅止一人乘間穿穴踰墻脫逃原犯斬候應入情實著改爲立决例擬斬立决惟該犯於脫逃後已奉旨子勾自未便稍稽顯戮當經臣批飭先行正法俾昭炯戒禁卒季登甲王長全疏脫斬犯雖經拿獲究已逾四個月限外且係他人捕得卽稱並無賄縱情弊咎實難辭亦應按例問擬禁卒季登甲王長全均合依監犯越獄獄卒果係一時疏忽並無賄縱情弊依律减囚罪二等例於馬朶有仔斬罪减二等各擬杖一百徒三年王長全業已病故應毋庸議季登甲定地充徒至配折責拘役更夫朱生雲並不小心巡邏致犯脫逃應請照不應重杖八十律擬杖八十折責發落刑書張發向不在監值宿應免置議王長全因病身死禁卒醫生訊無凌虐誤治情弊亦應免議典史張承宗疏脫斬犯一名捕獲在四箇月疏防限外現己革職仍應照例擬徒惟當時該縣正值回匪臨城該典史隨同文武上城防守與尋常疏脫越獄監犯者情形稍有不同且探知該逃犯躱在哆吧賊堡未經投誠以先不敢往拿雖獲在限外究與不實力上緊緝拿者又自有别可否免其治罪應聽候部議至該縣印官蕭承恩實恩回匪圍城登陴守禦未能兼顧並無揑飾應請免議除全案供招咨部外所有審明監犯馬朶有仔越獄脫逃於四個月限外拿獲先行正法並禁卒於取供後在監病故按例議擬緣由理合恭摺具陳伏乞皇上聖鑒飭部核覆施行謹奏奉硃批著照所請該部知道欽此 
 
 

Page 13

 
 
[光緒二十二年九月二十五日京報全錄]  
　　宫門抄○諭旨一道錄前○選單○江督劉奏購辦機器鼓鑄銀元錢鈔片○江撫德奏揀員請補知縣摺○又奏委署知縣片○浙撫廖奏報委署州縣册片○又奏開復鹽大使片○折撫廖奏照數匯解備荒經費摺○陜督陶奏都司因病出缺片○九月二十五日理藩院鑾儀衞光祿寺八旗兩翼值日無引見○李中堂謝罰俸一年恩○察哈爾副都統伊崇阿請訓○召見軍機崑中堂○伊崇阿○光緒二十二年九月分選單道豢北武昌孟繼壎直隷舉通判江西撫州鄭光祖祖安徽人知縣　東費縣葛鴻恩直隷禀山西黎城張其淦廣東甲湖北竹山姚濬昌安徽監山西河津張駒賢直隷甲江蘇陽湖高承惠湖南廕河南封邱陳慶綬浙江附縣丞江西永新姿海珊山東監巡檢廣東南海蔣洪燾湖南文童典史奏鐵嶺李玉書直隷監○○○劉坤一片再查上年冬間江南北各府州縣均因制錢缺少民間不敷上游皖鄂等省銀價亦復驟跌鄰省皆禁運錢出境以致市面愈不流通江寗等屬百物昂貴異常小民生計艱難頗滋惶擾當經前署督臣張之洞撥欵購辦銅鉛由廣東鑄錢局代鑄制錢二十萬串以資周轉業將辦理情形先後奏明在案兹查江蘇錢價至今尚未平减商民交困受累日深由廣東代鑄制錢二十萬串該省鑄錢機器每日僅出錢六百串以二十萬串計之約須一年方可竣事若專恃廣東代鑄仍屬緩不濟急且運脚有費保險有費層層折耗於公欵實多虧蝕臣與司道再四籌商非在江寗自行設局仿鑄不足以示平准而靖民心惟鑄造制錢不能無所虧折當此庫儲奇絀籌欵維艱若别無補救之方亦恐難於持久必須多購機器兼鑄銀元庶以製造銀元之盈餘補鼓鑄制錢之虧耗查上年十二月間户部議覆御史陳其璋奏請鼓鑄銀元摺内行令沿江沿海各省自行設局仿辦派員專理俾得次第程功自應查照部咨實力舉辦現飭江寗藩司會同候補道劉式通在上海瑞生洋行訂購英國喜敦廠鑄造制錢機器全副每日約可造錢一千串價合英金二萬一百五十五磅有奇銀元機器全副每日約可造大小洋十萬元價合英金九千八百六十七磅二共英金三萬二十二磅有奇經該司道等議减五百磅計實價英金二萬九千五百二十二磅有奇訂立合同限期交運計本年十月内可以到華並飭候補道嵩慶在江寗省城内查勘相宜之地鳩工庀材叅酌洋式建造廠屋一應用欵由臣酌量籌撥另行分别開報除咨部查照並俟開局後將一切事宜妥爲籌辦隨時二奏咨外理合會同江蘇巡撫臣趙舒翹附片具陳伏乞聖鑒謹奏奉硃批户部議奏欽此○○頭品頂戴江西巡撫臣德壽跪奏爲揀員請補要缺知縣恭摺仰懇聖恩以資治理事竊照甯都州屬之瑞金縣知縣鄭照良經臣計叅才力不及接准部咨開缺所遺瑞金縣知縣係繁疲難三項相兼要缺例應在外揀選調補必得精明幹練之員方足以資治理當經臣請以進士卽用知縣任佑觀請補尚未接准部覆兹任佑觀於光緒二十二年六月初八日病故另行照例具題聲明瑞金縣知縣一缺查照例案仍以從前鄭照良計叅才力不及奉旨原開缺日期另行揀員調補臣與藩臬兩司在於通省中簡知縣内逐加遴選並無人地相宜合例堪調之員亦無勞績應升人員惟查定例各省知縣係奉旨命往及督撫題明留於該省候補並軍務出力以知縣補用者如無應題應選之缺准該督撫先儘酌量補用又奏定章程内開知縣題調缺出仍令該督撫照例於現任人員内揀選調補如果實無合例堪調之員准以奉旨命往及曾任實缺候補並進士卽用人員酌量補用其軍營保舉初任人員概不准請補又嗣後除曾任知縣人員例准繁簡統補外其由例應升補知縣之實缺佐貳及實缺京員因勞績保舉知縣歸班人員准作爲曾任實缺繁簡統補各等因兹查有軍功保舉留省歸候補班補用曾任應升知縣徐緒昌年六十七歲湖南長沙縣人由監生遵籌餉例報捐縣丞指省分發江西分缺間用免試用咨補新建縣縣丞於咸豐十年十月初一日到任期滿請銷試俸奉文調補玉山縣縣丞於同治四年六月初三日到任嗣因霆軍援江出力員弁案内保奏同治五年四月十三日奉上諭縣丞徐緒昌著以知縣留於江酉歸候補班遇缺卽補欽此以奉　旨後第五日行文按江西照限六十日减半計算應於五月十八日接到部文作爲知縣到省日期毋庸試看甄别光緒七年七月聞訃丁父憂回籍守制服滿越復請咨赴部引見蒙欽派王大臣騐放堪以照例用覆奏奉旨依議欽此領照起程光緒十一年十二月初十日到江曾任實缺縣丞應升知縣毋庸試看甄别例應繁簡統補該員老成練達歴事愼勤以之請補瑞金縣知縣酌量才具實堪勝任據藩司翁曾桂署臬司裕昆會詳請奏前來合無仰懇聖恩俯准以徐緒昌補授瑞金縣知縣實於地方有裨如蒙俞允該員係候補知縣請補知縣銜缺相當毋庸送部引見亦例不核計叅罰再此案藩司於光緒二十二年七月初五日出詳合併陳明謹會同兩江督臣劉坤一恭摺具奏伏乞皇上聖鑒訓示謹奏奉硃批吏部議奏欽此○○德壽片再案准吏部咨欽奉上諭嗣後各省州縣無論奏調委署代理著每屇三月彙奏一次等因欽此轉行欽遵在案兹據布政使翁曾桂詳稱光緒二十二年春季分委署代理州縣印務所有補用知縣吳慶揚委署東鄉縣知縣建昌府經歴張文濂委代廣昌縣知縣瑞州府經歴賓承培委代新昌縣知縣大挑知縣陳國楨委署新昌縣知縣試用知縣賀義行委代龍泉縣知縣候補知縣李相委署鉛山縣知縣試用知縣胡欽委署鄱陽縣知縣補用知縣劉均委代安仁縣知縣卽用知縣黄大琨委署安仁縣知縣試用知縣陳兆棻委署星子縣知縣候補直隷州知州凌祖榖委署甯都州知州試用縣丞桂蔚章委代石城縣知縣新建縣知縣文聚奎委署南昌縣知縣試用知縣高隆謹委署靖安縣知縣補用知縣王祖彝委署龍泉縣知縣准補彭澤縣知縣黄爾嘉委代玉山縣知縣試用知縣吳政修委代瑞昌縣知縣候補知縣沈維楨委署瑞昌縣知縣試用同知賈壽頤委代崇義縣知縣試用知縣陳元焯委代安遠縣知縣補用知縣張麟委署瑞金縣知縣共二十一員造册詳請具奏前來臣覆核無異除清册咨部外理合附片具陳伏乞聖鑒謹奏奉硃批吏部知道欽此○○廖壽豐片再准部咨各省州縣缺出分班輪署先委正途一人次委勞績一人再將各項委用試用人員輪用一人每屆三月彙奏一次等因歴經遵辦在案兹查光緒二十二年夏季分輪委州縣富陽縣知縣劉能繼調署山陰縣知縣遺缺委試用班捐歸候補知縣侯康田署理又臨安縣知縣吳慶祥了憂遺缺委正途班教習試用知縣魏象書署理據布政使龍錫慶詳請奏咨前來臣覆核無異除咨吏部查照外理合附片具陳伏乞聖鑒謹奏奉硃批吏部知道欽此○○廖壽豐片再前署穿長塲已故鹽大使趙篤恕任内應解光緒二十一年竃課正雜等項銀四百四兩五錢零前因延不清繳業經奏叅革職在案今據該故員家屬將前項未完銀兩如數解清由醫運可王祖光請開復前來相應請旨將前署穿長塲已故鹽大便趙篤恕原叅革職之案照例開復除咨部外理合附片陳明伏乞聖鑒謹奏奉硃批着照所請該部知道欽此○○頭品頂戴浙江巡撫臣廖壽豐跪奏爲順天催提本年備荒經費照數匯解以濟賑需恭摺仰祈聖鑒事竊准順天府府尹電開順屬永定河北中决口小民蕩析離居苦難言狀奏准催提備荒經費撥用浙江本年應解備荒經費銀一萬二千兩掃數電匯逕解以應急撫之用等因當經飭司籌解去後兹據布政使龍錫慶祥稱備荒經費一項應如數解部另欵存儲專備順天賑撫提用已將光緒二十二十一兩年銀兩掃數解部在案兹由厘捐項下籌動光緒二十二年應解銀一萬二千兩發交裕源號商先行電匯順天府衙門投收以資急撫之用所需匯費援照匯餉成案在於耗羡項下動支作正開銷等情詳請奏咨無來臣覆核無異除分咨查照外理合恭摺具陳伏乞皇上聖鑒謹奏奉硃批户部知道欽此○○陶模　再　西寧鎭總兵鄧增呈稱鎭屬鎭海恊營中軍都司張德勝得患時症醫治罔交於光緒二十二年五月二十九日在任病故等情　請核辦前來臣覆查無異相應奏明請旨簡放除查取該故員原領劄付及委員承查印甘各結另咨送部外所遺都司員缺甘省現有應補人員容臣另揀請補謹附片具陳伏乞聖鑒謹奏奉硃批兵部知道欽此 
 
 

Page 14

 
 
[光緒二十二年九月二十六日京報全錄]  
　　宫門抄○諭旨二道錄前○教職單○閩督邊奏遴補外海水師守備摺○又奏抵補陸路叅將摺○浙撫廖奏知縣留省片○又奏籌醫可道各庫餉銀摺○又奏更換員弁摺○大學士張奏請開缺摺○九月二十六日吏部翰林院侍衞處值日無引見○克王熙貝勒澤公立侯各假滿請安○安徽巡撫鄧華熙請訓○山東臬司毓賢請訓○浙江總兵林耀光請訓○盛京副都統溥蔚請澤○庫倫辦事大臣連順到京請安○前任呼倫貝爾副都統雙齡病痊請安○候補知府劉輝元　楷謝恩○明桂請假十日○吏部奏派晉理覺羅學派出葛寳華貴賢○召見軍機鄧華熙毓賢溥蔚林耀光連順雙齡○皇上明日辦事○召見大臣後進内入齋宫○光緒二十二年九月分教職單正諭直隷延慶邊守元河間華容陳世銳天津江蘇嘉定龐鴻治蘇州山東濰縣葉壽朋濟南山西曲沃胡樹棻太原絳州路步月太原陜西咸寗高兆鑫綏德湖南高陽劉忠訓長沙廣東揭陽陳兆逵廣州廣西永寗朱光祧鬱林俱舉山東單縣鄧振䎖濟南人陜西涇陽楊鴻鈞同州歲訓導直隷内邱王鍾琇永平歲山西沁水李無逸蒲州湖南新寗蕭良輔長沙廣東徐聞李福田廣州俱舉山西　縣孟琪汾州挨復諭陜四麟遊田燦商州甘肅華亭楊天錫秦州俱副江西新喻羅錫齡瑞州舉樂安曾炳衡吉安廪廣東澄邁林占春高安廪廣西永福何鳳翔梧州舉四川黔江王文杰龍安拔復訓山西汾州楊蔭清蒲州附河南汲縣楊麟瑞汝寧廪浙江餘杭胡元欽台州廪○○頭品頂戴閩浙總督臣邊寳泉跪奏爲遴補外海水師守備員缺恭摺仰祈聖鑒事竊福建閩安協標左營守備陳有才勒休遺缺係外海水師題補之缺准到部咨第四輪第九缺應用應補人員行令迅揀合例人員請補等因臣隨於閩省應補世職雲騎尉候補水師守備班内詳加遴選如到標在前及閱伍案内咨部存記之世職候補守備許國恩葉樹錦黄振家鄭延齡蘇廷俊蔡錦和均與是缺人地不宜王鼎新黄承宗於是缺籍隷本府例應廻避均未便遷就請補惟查有閩省期滿世職雲騎尉候補水師守備黄日高年五十四歲原藉廣東潮陽縣寄籍福建同安縣由承襲世職雲騎尉於同治六年十二月考騐發水師提標學習期滿給咨送部光緒五年六月初五日欽派王大臣騐放發回本省照例用初六日奉旨依議欽此承領簽票旋閩仍發水師提標候補該員年力强壯槍砲亦嫻歴署湄洲閩安各營守備於該處洋面情形素所熟悉到標資格亦屬較深核與例章相符合無仰懇天恩俯准以黄日高補授閩安左營守備員缺於營伍地方均有裨益如蒙俞允該員係世職候補守備於期滿時曾經給咨引見兹請補守備銜缺相當應請毋庸再行送部除飭取屢歴另咨外謹會同福建水師提督臣楊岐珍合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○頭品頂戴閩浙總督臣邊寳泉跪奏爲遴員抵補陸路叅將員缺恭摺仰祈聖鑒事竊福建同安營叅將謝國恩州補順昌恊副將所遺該叅將員缺係陸路題補之缺准到部咨第三輪第十缺輪用捐輸無人過班作爲第一缺應用儘先人員又准部咨福建撫標中軍叅將陳正入裁缺班内遇缺酌量抵補不入輪缺計算等因查是缺叅將駐紥泉州府屬同安縣地方爲下游　要之區俗悍民强彈壓撫綏均關緊要臣詳加遴選惟有裁缺福建撫標右營叅將陳正年六十一歲廣東揭陽縣人由軍功隨軍　匪著　遞升是缺叅將於光緒十五年八月内到營任事現因閩省裁兵案内本缺議裁奉部覆准遇缺抵補該員年力尚强營務諳練在閩多年於閩省下游風土民情最爲熟悉以之抵補是缺叅將堪期勝任惟該員現丁母憂尚未服滿與例稍有未符第查從前水師陸路叅遊都守各缺經各前督臣以丁憂未滿人員奏准升署有案合無仰懇天恩俯念同安營叅將員缺緊要人地實在相需淮以裁缺撫標左營叅將陳正抵補於營伍地方均有裨益如蒙俞允該員係裁缺叅將抵補叅將銜缺相當毋庸給咨送部並請勅部先給署劄俟服闋後再行換給實授劄付仍照章不入輪缺計算俟下次補還儘先人員除飭取履歴另咨外謹會同福建陸路提督臣黄少春合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○廖壽豐片再准部咨道府州縣保歸候補班人員於到省後扣足一年察看甄别分别補用等因歴經遵辦在案兹查有候補知縣夏曰琖盛鼎彝周錫康均試看一年期滿據藩臬兩司會詳前來臣查候補知縣夏曰琖守潔才優盛鼎彙年力富强周錫康從公謹愼均堪照例留省補用謹會同閩浙總督臣邊寳泉附片陳明伏乞聖鑒謹奏奉硃批吏部知道欽此○○頭品頂戴浙江巡撫臣廖壽豐跪奏爲查明浙江省光緒二十二年春夏二季司道各庫籌撥餉需動用銀數恭摺奏報仰祈聖鑒事竊查浙江省司道各庫籌撥餉需動用銀數截至光緒二十一年十二月底止業經奏報在案兹查光緒二十二年正月起至六月底止藩司庫籌動光緒二十一年地丁撥解二十一年第六批籌備餉需銀二萬兩又運司庫綱票課厘項下動支銀一萬兩發交天順祥商號匯解赴黔作爲二十二年分恊濟軍餉之用又糧道庫動支扣存光緒二十一年起運二十年分節省三分水脚銀四千六百七十六兩零又輪船修艙銀二萬三千三百八十一兩零共銀二萬八千五十七兩零移解藩庫作爲歸還慶典織務經費借欵之用據該司道等具詳請奏前來臣復核無異理合恭摺陳明伏乞皇上聖鑒謹奏奉硃批户部知道欽此○○廖壽豐片再案准部咨光緒十五年十月二十八日奉上諭各營如有更换管帶員弁或移紥他處着隨時奏聞等因欽此欽遵在案兹查統領仁勝全軍現任定海鎭總兵余朝黄先經委署竊海鎭缺所遺仁勝全軍改委叅將雷芝桂接統仍並帶仁勝中營所有該叅將原在署台州恊副將任内兼帶之練軍左右二旗委原帶仁勝左旗現署台州協副將賀吉祥接帶遞遺仁勝左辦委都司李宗權管帶又原仁勝前旂准補紹興副將倪祥福給資送部所遺旗務委叅將姚振接帶又管帶湘軍雲字副後旗候補知縣黎錦紱丁憂所遺旗務委原帶湘軍水師後營守備十光武管帶遞遺湘軍水師後營收委都司廖天佑接帶又管帶楚軍寅字新前旗遊擊朱松茂撤差所遺旗務委守備黄維善接帶又管帶靜安新勇營把總蘇高邦撤謹所遺營務委遊擊黄文琮接帶又統領楚軍寅字全軍副將楊美勝於光緒二十二年正月初五日病故所遺營務委總兵郭榮桂接統仍兼帶買字中營該總兵原帶之寅字前旗裁撤挑留精壯改撥槍划其寅字前旗薪糧給至本年二月底止又楊美勝前辦嘉湖水師營務處兼帶之巡船五號弁勇五十二員名現在改撥楚軍巡江水師右營内編哨歸五分防湖州府屬又衢標練軍旗因原駐汛防巡緝緊要於本年五月十五日遣撤歸伍又駐防澉浦護軍中營前左二旗俱調回省其右旗調赴象山石浦後調鎭海又駐紥尖定護軍後旂調駐嘉興駐鎭海之振字後旂調防新昌天台復調回鎭海原防又楚軍寅子左旗由乍浦調赴嘉興府屬之江涇地方駐防據防軍支應局司道詳請　奏咨等情前來臣覆查　異除咨部外理合附片具陳伏乞聖鑒敕部查照施行謹奏奉硃批兵部知道欽此○○臣張之萬跪奏爲四次假期　　病仍未痊籲懇天恩俯准開缺恭摺仰祈聖鑒事竊臣前因衰病侵尋三次請陳開缺七月十二日奉上諭張之萬奏假期又滿病仍　痊懇請開缺一摺張之萬著再賞假兩個月毋庸開缺欽此跪聆之下感激涕零官卽敬謹專摺叩謝天恩仍一面加意靜機兼照　補氣血之劑或仰邀福庇漸次復元無如篤老之年久嬰痼疾醫之朽株枯水勢難　出芝茵縱　力疾從公亦復何裨萬一伏維　朝列聖相承體恤臣工無微不至或蒙患予告許其京邸優游或能相歸田雍何宸章慰問計其解組之歲皆在八十以　如臣譾陋何敢妄希前賢而犬馬之齒今年已八十有六倘病軀戀　一日則寸裏負疚一日區區之誠不容自己惟有　　下悃仰懇聖慈始終成全俯惟開缺此後有生之日莫非戴德之年不勝屏營至待命之所有微臣四次假期又滿病仍未痊籲請開缺緣由謹繕摺具陳伏乞皇上聖鑒訓示　行謹奏 
 
