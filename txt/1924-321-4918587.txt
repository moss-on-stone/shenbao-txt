# 1924 - 321 - 4918587

 

Page 1

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *   
 
 

Page 2

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *   
 
 

Page 3

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *   
 
 

Page 4

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *時評 
[尺寸（冷）] 　 
　　得尺則尺其得也無幾失寸則寸其失也必至窮盡而後止 
　　事之失也必有敗徵敗徵已露而不知悟必至失敗之狀現於目前而圖補救已非智者所爲矣况補救而以失寸則寸之方法行之則其失敗亦必追踪而至也歐洲之役德之攻法也法之元帥霞飛將軍兵退百里以外此法之所以能守而終至勝德也若以失寸則寸之方法行之德之兵方盛勢固不得不退隨退隨敗至於百里以外兵且垂盡矣用兵如此行事何獨不然 
庸碌之輩胸襟鄙狹目光淺短其進也得尺則尺其退也失寸則寸故十三年來所成時局均紐結而不開展 
國内專電 
　　北京電段宅豫備就職時公布中華民國臨時政府制如約法並通告對内對外一切法律條約契約不與民國政府制度抵觸者槪爲有效（二十三日下午二鐘） 
　　北京電段注意改編軍制及促成各省省憲執政兼總統總理職權九部長直隸於執政昨段尙未接受政權今日攝閣發表移轉政權手續昨許世英邀孫潤宇許寳蘅商交政辦法許爲段事實上之秘長 
　　北京電善後會議代表資格各省軍民長官代表有勳勞於國家者及非賄選議員但非賄選議員以十人爲限又國民軍司令代表（二十三日下午八鐘） 
　　北京電漾（二十三）段宅會議閣員問題段言善後會議期間一個月但事務未了時得展十天又三個月内召集國民代表會議則臨時政府期限爲百三十天一切政務均按此期限預備（二十三日下午八鐘） 
　　北京電財政雖擬龔心湛龔以絀於拉攏力辭（二十三日下午八鐘） 
　　北京電段對非直系議員召集非常會議認與善後會議步調有駢枝之虞囑許世英韓玉辰童杭時王家襄等轉告彭養光等六代表聲明本人無成見但望與執政政府取一致（二十三日下午八鐘） 
　　北京電黄郛等通電攝政移交執政 
　　北京電印鑄局將臨時執政大小官印兩方送現閣轉呈（二十三日下午九鐘） 
　　北京電有稱二十省區聨合會名義通電主保存國會段左右亦有維持法統與澈底改造兩派（二十三日下午九鐘） 
　　北京電執政府大綱至發電時尙未擬定 
　　北京電段傳見鹿鍾麟張之江李鳴鐘由馮帶領段演說大局尙未完全鞏固仍須整飭戎行以備萬一謂子玉應有最後覺悟 
　　北京電奉軍入京使用奉票張璧至商會開緊急會由總商會備欵兌現 
　　北京電國民軍聨合辦事處正辦結束 
　　北京電滇唐代表王九齡謁段述雲南贊成執政王將於臨時政府佔一位置 
　　北京電前右翼統帶偵探田德山被捕 
　　北京電胡景翼昨夜率師赴豫其部李紀才旅已抵新鄉（二十三日下午八鐘） 
　　北京電政府與使團商執政受賀問題使團决就私人資格道賀（二十三日下午八鐘） 
　　北京電孫中山本日由滬轉日經大連來津 
　　北京電盛傳唐紹儀允北上段擬任唐外長 
　　北京電政府令張錫元收編王懐慶殘部張派沈庸入京接洽收編辦法 
　　北京電使團均謂中國政變若就現行制度系統上與列國往還文書當屬不生問題如須變更制度當在手續上予列國以考量餘地因之原擬添設不管部長之執政制變更先仍各部之舊且段通電一月内召各省區代表開善後會三月以内召國民會議則種種制度有待於該兩會議至臨時執政制昨晚段宅許姚章林等正起草段意單簡爲是明日午前十時就職並公布 
　　北京電外人評善後國民兩會議謂立意極好須愼防武力刦持及金錢賄囑兩弊否則等於空談因每次政變領袖所表示者均極正大及施行時往往不照宣言且適得其反願段注意（二十三日下午二鐘） 
　　北京電王克敏任挾嫌坐鍾世銘徒刑昨明令宣告免刑復權（二十三日下午二鐘） 
　　北京電陸部昨開始杤在軍醫學校海部今日遷三海（二十三日下午二鐘） 
　　北京電盛傳内調齊燮元爲上將軍 
　　北京電養（二十二）交易所股東會准曲卓新辭理事長王奎元辭理事選舉候補理事李介如等六人候補監事葛仲勳等三人 
　　天津電段祺瑞馬（二十一）發表就職通電原擬敬（二十四）入京嗣因時局迫切遂於禡（二十二）上午九時由總站專車入京同行者有張學良及日本駐屯軍吉岡司令到十時馮玉祥亦專車入京（二十二日下午十一鐘） 
　　奉天電奉軍駐京辦公處成立主任劉恩鴻參謀長梁序芳副官處長于保池軍需處長于凛臣昨由奉調衛隊一營稽查二十名入京 
　　奉天電李景林長直熱河都統畀姜登選 
　　奉天電各法團日内通電促段出山 
　　奉天電張由官銀號撥現欵四百三十萬元賑直災民（以上二十二日下午五鐘） 
　　蘭州電蘭州中國銀行正式開幕 
　　蘭州電糧食昂貴爲數十年所未有米每石十六元餘麥每石八元餘 
　　蘭州電推事游星九行賄希圖縣缺陸督交法庭嚴檢賄洋二千七百元充作粥廠經費（以上十八日上午十二鐘） 
　　蘭州電修理黄河鐵橋及小西湖各工程均完竣 
　　蘭州電市政籌備處由碾伯等縣購運糧食至省平糶（以上十九日上午十一鐘） 
　　濟南電今早鎭威第二軍長張宗昌派參謀長金壽芃代表來濟午謁鄭答謝前派孫師長赴津盛意並謂鎭威軍係聽段命令山東乃受段指揮且張無政治活動心望魯勿聽謠言誤會結果甚佳金偕參議程鎔寓津浦賓館定漾（二十三）返津 
　　濟南電省署牌示軍需課長梅源德任鄒平知事梅不就現有濟寗道尹王洪遇調鹽運使梅繼濟寗道說 
　　濟南電今午各官私立校長在敎育會開會向省署請願要求將議會議决補助費即日發給以維現狀（以上二十二日下午五鐘） 
　　漢口電聞胡景翼軍已抵黄河北岸與豫軍發生戰事吳往來鄭洛間布置軍事另派彭某爲洛陽警備司令 
　　漢口電報載湘西唐蔡聨軍已抵公安石首邊境蕭急電胡念先旅實力堵禦陳嘉謨亦奉令准敬（二十四）回岳布防 
　　漢口電寇英傑旅改編湖北暫編第一師寇任師長賀賈兩團長升旅長蕭委石龍川任該師參謀長 
　　漢口電吳軍養（二十二）掃數運豫 
　　漢口電蕭允接濟楊清臣師步槍三千支 
　　漢口電孫武養日赴滬轉道赴津謁段 
　　漢口電蕭因湘防吃緊令陳嘉謨回岳並代表赴長與趙接洽 
　　漢口電軍署養（二十二）午後開軍警聨防會議詳情未悉（以上二十三日下午五鐘） 
　　長沙電趙電湘西川軍湯子謨及常德唐十三旅長勿得再向鹽商提欵 
　　長沙電劉揆一日内北上 
　　長沙電熊克武來電請委張某爲麻陽知事 
　　長沙電桂東知事電趙豫軍樊部退走後地方頗受騷擾民不堪命請設法救撫 
　　長沙電鄒序彬部三十九團歸賀耀祖指揮 
　　長沙電省垣警察廳以警餉支絀擬通告提徵十四年房捐 
　　長沙電楊永清所部袁團電告開抵歸義三師砲兵團移駐湘潭第三十二團現正招夫日内亦將開拔 
　　長沙電省議會以財司支配十一月份三成經費衆主張要現欵不要印收 
　　長沙電新升任十六旅長譚潤生將於日内在益陽就職（以上二十一日上午十二鐘） 
　　香港電大本營派張貞爲閩建國軍總指揮張巧（十八）來港乘綏陽丸赴厦哿（二十）早張電粤已抵厦即率閩南大軍務驅周蔭人實行自治 
　　香港電廣州市選選民僅得七萬工界居大半平日得工界信仰者奔競甚烈惟其他市民絶無過問者（以上二十三日下午六鐘） 
　　厦門電漾（二十三）日泉訊泉永戰事陳國輝敗退已證實開戰後高軍中路吳大洪佯與陳和由洪瀨附近退石壟陳悉調中路兵力攻高軍左路在溪尾戰極烈時吳突聨高團襲佔洪瀨陳軍潰陳下令退永春高軍追擊左路及千金廟山頭城中路已及大羅溪又省軍息吳忝自仙游出湖洋攻陳後路皓（十九）已襲佔永春陳退庵地山但未證實高義開戰時以勦匪總司令吳忝以副司令名義通電宣布陳罪狀 
　　厦門電厦報載陳國輝討周蔭人高義係駐厦民軍機關代發非來自永春 
　　厦門電洪兆麟電復張毅謂競帥無入閩意請勿輕信謠傳賴世璜巧電張毅擊陳國輝已佔詩山金淘碼頭此間民黨機關已認陳軍失守洪瀨溪尾（以上二十三日下午十鐘） 
　　蚌埠電禡（二十二）下午六鐘蘇軍第八旅長劉鳳圖率本部衛隊乘車過蚌赴徐夜十二鐘參謀長羅殷九專車回蚌漾（二十三）一旅二團三營遣散上午四鐘長江水上統領王世英乘專車來蚌聞有事與當局面商 
　　蚌埠電傳王普已將軍法課長王熙升任實廳長軍法課遺缺以課員竇逸生升補 
蚌埠電聞皖方又派徐鏡溪王新吾兩代表來蚌接洽要公（以上二十三日上午十一鐘） 
 
 

Page 5

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *   
 
 

Page 6

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *國内專電二　 
　　蚌埠電箇（二十一）下午九鐘蘇軍陳調元部營長戎敬芳梁俊德各率本營官兵過蚌回徐防禡（二十二）上午十一鐘國民軍參謀長羅殷九乘專車北上下午半鐘陸部護照由亳運硝五十包過蚌南下又一鐘蘇軍砲四團第二營長李仲奎率本營過蚌赴徐（二十二日下午八鐘） 
　　安慶電安慶聖保羅學校發生風潮多數學生散傳單驅逐校長施愛客 
　　安慶電劉亮璋率新募之刀匪攻舒城頃聞已被擊退竄往六安舒城南門外商舖被燬甚多（以上二十三日下午八鐘） 
特約路透電 
[中國時局記] 　 
　　二十三日東京電孫中山今日行抵長崎 
　　二十三日北京電馮玉祥昨晚由津抵此張作霖尙未到據半官消息馮擬辭職以兵權交與陸軍部赴歐美游歷衆對馮之引退頗有感謝之精神視爲足助紛亂時局之解决馮　之報紙謂馮已盡其終止戰事之任務擬赴海外增其見聞反對馮者則謂馮爲中國領袖最狡滑者之一現欲利用時局之困難試騐輿情鼓動其同黨蓋知當局必不許其引退也無黨派者之意以爲馮已於天津爲人所制自知其保留國民軍統帥之計畫已全失敗故欲引退擬以退爲進保全其榮譽又謂馮如引退段可得罕有之機會措施一切蓋馮黨在京之行動頗有紅黨臭味馮去則前反對袒日派之各分子均願助段也 
　　二十三日北京電　政府黨之晨報謂段將於明日就職段於日内將發表二文一宣布臨時政府之新制並規定各部職權二宣布凡各種法律與國家及國際條約合同除與中華民國抵觸者外一律承認 
　　二十三日漢口電　路透代表得官塲消息吳佩孚已發密電贊助段祺瑞 
[英國對於埃及暗殺案之牒文] 　 
　　二十二日開羅電　史台克少將之殯儀極爲嚴肅有國際禮節之性質其景象令人難忘此間全部休業集於敎堂者有愛倫璧柴魯爾埃王代表愛主葵外交團外僑代表等人副官康浦爾創傷已愈亦隨史台克妻女到堂柩車經過處觀者塞途參衆議員及許多平民之未能入敎堂者皆立於路旁極形肅靜破岑寂者僅靈砲之隆聲及送喪飛機之軋軋聲耳開羅人士絶無出軌舉動惟亞歷山大里亞消息謂瑪克敎堂追悼會時門外有仇視行爲若干埃人揚拳大呼打翻英人等語 
　　二十二日開羅電　送交埃相之英牒共分兩節第一關於懲戒條件第二關於蘇丹軍隊及保護埃及外利益之要求 
　　二十三日開羅電　報稱昨夜國會秘密會議聞一致贊助埃相所擬採之態度即承認與暗殺案有關之條件如道歉給卹緝兇治罪四條其餘要求則槪行拒絶聞今日午時覆文可送達統監府 
　　二十二日倫敦電　瑪爾太英兵一大隊之調赴埃及純爲戒備計畫並非作時局愈臻嚴重之解如遇必要尙有英兵一大隊將由直布羅陀開赴埃及 
　　二十二日倫敦電　致埃及之牒文已由外部公布開首即稱使埃及爲文化人民所輕視之暗殺乃埃及與蘇丹境宣傳反對英國權利仇視英人之天然結果此種仇視的宣傳旣未爲埃及政府所阻遏且爲與埃及政府有密切關係之機關所鼓吹前首相麥克唐納爾曾以不停止此種宣傳之惡果警告埃及今埃及政府竟使英軍總司令喪於暗殺家之手則已證明其不能或不願保護外人生命云牒文末段　加埃及不立即依允英國要求則英政府將採施相當行爲以期保障其在埃及與蘇丹之利益云 
　　二十二日開羅電　學生罷課顯以此爲對於英人責難暗殺之抗議 
　　二十二日開羅電　今早午後國會停議十分鐘藉以表示對於英軍總司令遇害悼惜之同情埃相柴魯爾謁埃王後往國會開秘密會聞埃相在國會聲明英國要求可承認若干條又問國會已通過信任政府案 
　　二十二日迦通電　今晨此間舉行英軍總司令遇害之追悼會各界人士皆與會 
[鴉片會議記] 　 
　　二十二日日内瓦電　第二鴉片會議之會務委員會昨日討論八小時後草定一種辦法今晨提交全體會主張組織正委員會二專考慮限制鴉片藥品製造及限制出口原料出産之計畫並考慮修正海牙鴉片公約之方略又主張組織股員會六内有一股以醫學配藥學及統計學專家組成之專考慮國際聨盟會衛生委員會關於治病藥品需要之報告全體會対後印度代表欲保留討論大會資格之權英代表戴納文氏亦發訾議之言論會務委員會之發言人答稱製造麻醉品之國因競爭之故未嘗有限制之約至於麻製麻醉品哈希施一物渠雖謂此事可互換意見但不贊成將此事列入鴉片會議之内云會衆以三十一票對一票通過上述辦法中國則保留投票權而美國與烏魯圭皆未投票美國所以不投票者因大會未予以可考量美國建議之擔保也波蘭代表提議加入股員會之代表人數銷費國與出産國宜彼比平等以期易得諒解此議爲會衆通過又西班牙代表提議將私人慈善團體之演講詞宜分送各國代表此議亦通過 
　　二十二日柏林電　北京德使提議中德兩國應遵守國際聨盟會所主張之一種鴉片進口執照辦法非輸入國允許則鴉片不許裝運入口中政府對此已予以同情之聽取 
[意國政局觀] 　 
　　二十二日羅馬電　衆院討論數日其間曾抨擊政府政策之各點今卒以三百三十七票對十七票通過信任政府案議員不投票者共十八人各員辯論時注重内務政策因政府剝削報紙言論自由及於市政省政施行不合憲法之各端肆力評詆自由黨之態度爲前相喬里蒂氏及歐蘭杜氏均竭力反對政府而前相薩蘭特拉氏代表多數自由黨則允贊助汎繫黨政府當投票之　内務大臣菲特查尼氏提出關於報紙自由之緊急計畫墨索里尼氏結束内務之辯論時宣稱渠常力圖將黨務與政務分清界限渠此後决將各問題提交國會俾恢復憲政詞度云云 
[土總理辭職] 　 
　　二十三日君士坦丁電　土國總理伊斯美辭職託言有病但大約爲政治理由繼任者已定費錫氏 
[美金條赴歐] 　 
　　二十二日紐約電　紐約時報稱值美金二百萬元之金條現準備裝出英倫蓋從倫敦銀行家之請求也此事殆與德債有關戰後現金運出美國者以此次爲最多 
[公電] 　 
　　天津段祺瑞電　各報館均鑒共和肇造十有三年干戈相尋迄無甯歲馴至一國元首選以賄成道德淪亡法紀弛廢誅求無　戶鮮蓋藏水旱交乘野多餓莩國脈之凌殘極矣人民之困苦深矣法統已壞無可因襲惟窮斯變更始爲宜外觀大勢内察人心計惟澈底改革方足以定一時之亂而開百年之業　瑞歷秉大政無補艱危息影津門棲心佛乘旣省愆於往日冀弭刼於將來邇者彗起天南芒　直北徵糈則千萬一擲拘役則十室九空萃久練之兵爲相煎之用人民何辜遭茲慘黷所幸各方袍澤力主和平拒賄議員正義亦達革命旣已百廢待興中樞乏人徵及衰朽祺瑞自顧疏庸詎勝大任乃　電函交　環督益　不得已擬於十一月二十四日入都就中華民國臨時執政之職組織臨時政府暫維秩序海内久望統一輿論　於革　願與天下人相見以誠共定國是如制定國憲促成省憲改訂軍制屯墾實邊整理財政發展敎育振興實業開拓交通救濟民生諸大端必須集全國人之心思才力以爲之庶克有濟現擬組織用種會議一曰善後會議以解决時局糾紛籌備建設方案爲主旨擬於一個月内集議其會議簡章另行電達二曰國民代表會議擬援美國費府會議先例解决一切根本問題期以三個月内齊集其集議會章俟善後會議議定後即行公布會議完成之日即祺瑞卸責之時總之此次暫膺艱鉅　欲本良心之主張冀爲澈底之改革謹宣肝鬲期喩微衷邦人君子幸垂敎焉段祺瑞馬印 
　　舒城各團體電　各報館均鑒皖馬去後突有劃文明劉文奎等率匪約千五百人「屯紮舒境大肆焚掠圍城猛攻五晝夜殺人甚多刦財無算環城縱火東西南北門外商店民家焚燒殆人甚多刦財無算環城縱火東西南北門外商店民家焚燒殆盡嘉定屠城於今再見飲泣含寃呼天莫應伏乞主持人道援以正誼謹先電聞詳情續佈舒城商會農會敎育會敎育局財政局自治籌備所啓闔邑公民叩養 
　　西安劉鎭華等電　各報館均鑒合肥出山全國渴望北間軍界全體一再聨名電懇並通電請由各省一致主張諒邀鑒及合肥旣爲全國所推自應確定名義擬請公推爲臨時執政早日入都以奠大局即祈垂察共表贊同劉鎭華吳新田憨玉琨張治公田玉潔柴雲陞韓鳳樓劉寶善井岳秀張耀樞顧琢　王鴻恩梅發魁楊景榮鄧全發魏定一馬憲清嚴際明麻振武賈濟山　保　金尊華張振甲武衍周巧印 
　　張允明電　各報館均鑒頃上段上將軍一電文曰天津段上將軍鈞鑒天心厭亂大局刷新總握中樞端資元老我公勛高中外德在軍民李晟爲社稷而生令公是安危所係斯人不出舉國慨然際此時艱甯容高蹈務望俯從民意下順國情毅然人都就任執政東由養望依然霖雨之心北斗遙瞻知係衆星所拱凡我同志佇望新猷謹貢愚誠祈爲鑒察張允明　　號等語特此電達祈爲公鑒張允明叩梗印 
[國内要聞]  
[北京通信（談）] 　 
　　張馮分兵南下之計畫 
　　段合肥猶主愼重之原因 
標榜和平救國之天津會議未到正式開幕之期怱而情勢突變張馮諸人驟然拍發通電推戴段祺瑞爲臨時總執政並有段張不日偕來北京改　政府之說據國民軍司令部公布馮氏來電亦稱段張不久一同入京足證段氏登臺之期確已迫近至此次之急遽變化其惟一原因即係吳佩孚抵寗赴鄂張馮懼其重整旗鼓故又亟亟棄嫌結合期以武力解决長江之局是以急推段氏主持大計聞關於用兵計劃張馮諸人亦已有具體之决定馮玉祥胡景翼孫岳各軍擔任西路先取河南進逼湖北（聞以胡爲總司令馮居後方策應）奉軍擔任東路沿津浦路南下但當時欲使盧记祥恢復舊地故東路即以盧爲總司令並檄鄭士琦安徽高世讀等悉聽指揮一面對於江西之蔡成勳則密令贛粤邊防督辦方本仁（原任贛南鎭守使）率部北上進取南昌一面致電中山命樊鍾秀與方合作以期衝出長江截斷蘇鄂聨結之勢以上計劃决定後張馮二人即傳飭各部秣馬厲兵凖備待令出發馮氏今日由津致其各旅長之電大足爲上述之證明特照錄於一「旃檀寺李司令鳴鐘熊參謀長斌勝密速轉張鹿劉各司令並轉各旅長頃接確實報告吳佩孚已達南京勾結長江各督思圖報復奉天安徽山東將出兵討吳當此軍事吃緊之際我軍各級將領應特别注意下列各件（一）訓練隊伍凖備作戰務須畫夜加工以防有事（二）新兵打靶戰鬭動作非使之純熟不可（三）禁聽謠言驅逐閒人（四）應守軍律利用機會詳加講解（五）無論官兵不准隨便離營（六）各旅團長夜間須親自查崗不得稍有鬆懈爲盼爲要」觀馮氏此電雖未言己軍將向何方出動然玩其奉皖魯出兵討吳等語足知馮軍决不參與東路之戰事而又有凖備作戰之言則將來自必沿京漢路南下决然無疑矣以又聞張馮等議定用兵計劃後馮曾以電話告京中攝閣將備就襸奪吳氏官勳一體通緝令即日發表迨昨日（十五）段忽接吳來電主張和平並謂個人絶無成見我公出山尤表歡迎長江各督意在保境安民果北方不爲已甚自當服從佩孚亦可勸各督共擁我公云云段氏接電後以爲果可不戰而和國家保全殊大倘必堅持力征經營政策與彼主張天津會議之初旨根本刺　將爲民意輿論所攻擊乃妈召江蘇代表閻祖培安徽代表李鳴周等討論善後面授機宜且派人賚親筆函與閻偕行南下向吳接洽一面並力勸張馮稍待姑俟閣等報告結果至萬無轉圜時再行舉兵亦未爲遲故馮又電京稍緩發表對吳褫城通緝之令也按此次戰機復啓兩方均有措置未善之處當長江各督初旣表示擁段主和北方原可見風收帆妥爲安撫乃必迭發命令（如任胡景翼孫岳爲豫督長　張允明爲護軍使及免温世珍職等令）作咄咄逼　之態勾起長江各督危懼之心然使吳氏赴寗後不亟亟表示拒絶攝閣以强硬態度對北方則天津之張馮亦無暇爲南圖之舉惟因吳與長江各督之團結遂促成張馮急則相依之形勢此眞兩失其宜也然事已至此但望段氏出而轉　化干戈爲玉帛貫澈最初之和平主意則誠國家之幸矣（十六日發） 
[北京通信（杉）] 　 
　　天津方面最近之拉雜談 
　　天津一隅爲北京咽喉租界開關以來國内經一次政變必更興盛一次此次因段合肥氏居於彼張馮二將悉去就商大計建中興之業關係亦大矣故所出新聞則較歷次爲新穎增吾通信資料實夥茲先言大槪 
　　一日界宫島街段宅之熱鬧合肥下野數年以其爲北洋系耆宿一種潛勢力有增無減國内亡命政客在逃軍閥無不尊之馮玉祥將軍班師回京曹氏辭職内閣改造馮意不欲專對吳子玉一人孫禹行亦主張之遂加段氏大元帥頭銜請即入京就職時段不以爲可亦不以爲否意蓋在候奉張一言張亦尊之京中忽發生驅逐溥儀事段本無不贊成之理惟未知張雨亭之意見如何而外間更有馬廠起義之人指使之謠段更　遂兩電合馮　重時攝攻内閣大行政權不見經傳之易培基先生亦任閣席段更不欲混人其中遂决定候奉　來津商定而當島街宅内冠蓋如雲一室之内人聲哄哄但可登樓見段者甚鮮段子宏業大展懐抱某政客　孫有孫科張有學良盧有小嘉君何如此謙讓未　宏業不免有動於中薦章行嚴爲秘書長凡姚震　經手所辦函電及所收到者皆須經過京中去電請示對曹辦法回電曰斬草除根宏業留中改爲嚴重監視宏業日與章先生共一榻章先生貢獻多一班舊人反對之但不能動 
　　二津浦鐵路局長之易人　該局局長原爲孫鳳藻係曹四之黨羽年有孝敬者一日有胡某帶兵四人赴河北路局見孫鳳藻曰家叔此次功績太大鄙人即擬任此局長孫曰不可且斥之並欲拉之使出胡曰當一會辦或副局長如何孫曰荒唐快去快去胡遂倉皇去隔十日有朱榮漢請交通部派到任部令未到帶兵數人到任孫鳳藻避租界不交小官印告以非見部令不交請朱先行任事朱乃一面呈報任事一面赴京請部令如願到手再赴津局正式接任傳見員司二班　畢傳達來告有唐局長奉張總司令令來任事朱隨即傳其餘員司不必接見遂怱怱出局而唐德萱局長復照例接見得以穏坐下去亦可謂有幸有不幸矣 
　　三奉張列車到津之情形　此節非述其儀從之盛更非欲叙其列車之多也乃以見失意政客軍閥官僚把結之可憐張係七日由瀋陽動身沿途在山海關濼州視察軍隊故多躭擱至十日午刻方到前一日葉恭綽李景林專車赴濼迎迓同車到津東站有靳雲鵬孟恩　等任站守候張因住河北曹家花園須至總站下車一路恐有奸人傳不見客靳等在東站請謁不可欲登車亦不允僅伸首窗外與葉恭綽招呼張車中有盧永祥趙倜鮑貴卿盧之包車與張相接張時時移至盧車接談現一種和靄欽敬之態且佩服盧爲光明正大而純潔者趙鮑一班皆小視之到津後所謂重要協商皆段張馮虜四人會面他人皆不得與至十三日會議協定准段加入王揖唐張加入梁鴻志以便動筆他如楊宇霆在張前能參機密張宗昌等提倡排列功人次序李景林居首是以直隸省長之動議 
　　四將來組閣人物及其他種種　日來所協商問題第一爲段之名稱多數欲推翻舊國會則大總統之名義無由産生若仍用國民軍大元帥則此名義爲馮孫胡三人所公推奉張未與遂有改稱國民聨合軍統帥之擬議則聨合軍可包含鎭威軍聨合軍在内如此可表現爲馮張所共推各方多表同情然後即在統帥下設臨時内閣更有主張仿照南京臨時政府辦法由各省派代表一人選舉爲臨時大總統亦較合理故須待孫中山來津商定外傳在津先立帥府難成事實但舊國會吳景濂派彭養光章士釗等包圍小段製造代氣熙來飯店等處滿坑滿谷其力量頗不弱故津方謠言極衆亦情理之常也又如天津官吏黄閣所派者奉張之意一槪不准就職如徐祖善之津海關監督劉人傑之造幣廠監督皆遁住租界看機會獨劉之龍之長蘆鹽運使因爲馮之親信已說明准其接事矣 
　　再僕留津時晤友隨張同車到津者謂路經由海關見吳之軍用品存留甚多步槍達三萬餘枝砲有千尊滿地皆字紙係吳之軍令及飛機所散之傳單而兵士肢體分裂散在各地極形可憫更有一列火車覆於他一列車上中夾一兵士手執一槍雖死未動爲風吹乾成一極扁形殊可慘已（十一月十四日） 
[段祺瑞入京之外訊] 　 
　　大陸報二十一日天津電云段祺瑞於入京前夕已草成通電稿拍致全國軍政長官邀其親自來京或派代表至京列席善後會議有人提議若輩主張何種政制即於此會决定軍政長官會議後段將在京召集國民會議組織永久政府當國民會議未召集前一應政務暫由段氏執行又電云北方新起之三頭執政段祺瑞張作霖及馮玉祥將於今夕或明晨離津赴京刻巳有電致滬邀請唐紹儀擔任外交另電龔心湛及朱啓鈐分任財政交通二席唐氏如不　出山外交或將仍由王正廷蟬聨聞唐氏態度無出山意 
 
 

Page 7

 
 
1;第一萬八千五百八十七號;中華民國十三年
西曆一千九百二十四年十一月二十四號
星期一 * *東方社二十一日天津電云段祺瑞偕張樹元章行嚴林長民等同乘一毫無警備之列車於今晨九時動身入京臨行向送行者曰余前者以一平民來津故今亦以一平民往京耳語畢大笑馮玉祥於午前十時十分隨帶衛兵三百入京張作霖定於二十三日動身二十二日北京電云段祺瑞於午後二時四十三分由郭松齡軍隊護衛入京出迎者有黄郛王正廷等閣員及其他諸人甚多市中徧　國旗表示歡迎馮玉祥較段遲一列車於午前十一時由津動身張作霖尙未來京又云段祺瑞於今日入京定於二十四日就臨時執政任執政院之組織内容聞大别爲軍務政務二院但尙未有决定最後之現攝政内閣已將交代事務凖備完畢關於此次政變新政府承認問題有一部分人士頗以爲慮昨日偕段氏來京之許世英答新聞記者云新政府在外交上無問題蓋中華民國之國體毫無變更不過政權之移轉耳故無須從新經承認之手續又段氏二十四日上午十時就職後即擬公佈凡對内對外一切法律條約契約等與中華民國制度不相抵觸者皆承認爲有效 
[段祺瑞决定入京之經過] 　 
　　臨時執政名稱之决定 
　　組閣之人選問題某將軍之談話 
　　張作霖馮玉祥抵津已及一星期關於軍事政治各問題迄未開正式會議乃自吳佩孚南下長江形勢驟行緊迫以後天津空氣亦爲一變即處在張馮之間不輕表示態度之段祺瑞亦因各方之慫恿而不能不有所决定據天津電話十四夕段宅宴會散後曾開一會議除對於應付長江問題加以討論外并及段之出山問題但尙未有結果十五日下午一時張作霖馮玉祥盧永祥及胡景翼孫岳各代表齊集曹家花園開緊急會議咸以長江形勢緊急非請段先行入京主持一切不足以資號召但正式政府成立需時當此過渡之際段究以何項名稱入主國柄不可不加以斟酌原有之「統帥」「大元帥」等名稱均係軍政時代所用不能槪括國政範圍且與和平主旨不合萬難適用討論三小時之久當議决公推段爲中華民國臨時總執政即日入都統率一切議决後一面由張馮等同往段宅勸請一面由張領銜拍出通電（電文已誌前日本報）此電於十六早抵京國民軍聨合辦事處以本日雖係星期亦照常辦公遂將該電發表據接近該軍者云此次之改用大元帥名義爲臨時執政約有三因（一）中樞鞏固須組織臨時各派共推之有力政府如仍用總統名義則産出須有根據不如參酌中外（蘇俄亦曾用執政名目）用臨時執政名義請段即日就職以應付一切（一）因段對大元帥名目尙不欲承受故舉其爲執政俾中樞主持有人張馮各軍有所秉承（一）吳佩孚抵寗長江形勢緊張段一就任如長江形勢變化則奉軍可以由津浦線南下馮胡孫各軍由京漢綫南下段則總持一切俾内外相維云云但另據一消息則謂吳佩孚抵寗曾電段請其和平解决一切亦願擁段段已召蘇代表回南接洽果如是則長江形勢或不至擴大矣 
　　另一消息昨日（十六）上午京中遍傳合肥行將來京暫攝政權聞者正在疑信中而張作霖盧永祥馮玉祥胡景翼孫岳五人擁段通電到京蓋張等非徵得合肥同意决不能冒昧發電故合肥對於此種擁戴决不會推辭不久當可與馮張同車來京至合肥執政之名義不過爲一種維持暫局名義將來仍當正式選舉總統所謂仿瑞士委員制者恐不可能耳合肥旣來執政現在因陋就簡之攝政内閣當然取消故合肥來京後第二步即爲組閣至於人選問題王揖唐已成爲中心人物惟王揖唐不願爲短期之過渡者暫時有仍借重王正廷說閣員之支配大槪外交將屬於伍朝樞財政將屬於王永江交通許世英或葉恭綽内務將屬於薛篤弼章士釗與　震亦各有重要之地位（一）說章府秘書姚院秘書）惟此項辦法乃正式内閣之組織暫局或不如此至於軍事問題吳佩孚過寗赴漢業巳證實當然迅謀應付京中對於此項消息謂吳能表示擁段張馮不爲已甚可許其和否則不得已而用兵則將由合肥下令馮玉祥由京漢往漢口盧永祥由津浦往南京雙管齊下以平長江此種揣測雖中中當不遠也 
　　十六日北京路透社消息今晨天津本社記者與馮張總司令部接近之某將軍談話據云昨日午後四時張作霖馮玉祥胡景翼孫岳聨銜通電齊燮元孫傳芳蕭耀南及各省當局其文略謂兩星期來連接各省電函辱承敦勸段氏出山早定大局來電或電或主推段氏爲大元帥或主暫擁段氏爲政治首領不必　何種頭銜籌思再三當决定請段以中華民國臨時執政名義出任鉅艱云云刻下正候覆電到來某將軍又云段氏如一應允即將召集國民會議以定大政方針内容包括以下數條（一）處理立法問題方法（二）改組自治政府計畫（三）改組中央政府（四）改革財政（五）改組軍隊（六）整理内外債（七）改良司法又云改良司法爲刻下一重要問題甚至有多案竟遲至今日尙未完結者如向大理院控訴經過三年方能完案至中國之外交某將軍以中國非僅望國内和平實現且亦欲與各國以和平相見按現時而論中國自無意與外國作戰即至富强之時其和平政策亦决不變更中國首宜注意内政而恢復元氣實一最大問題欲求恢復舊有制度尤須澈底改善如多倫鄂爾察哈爾綏遠新疆等處地廣人稀農田事業毫未發達而内地人烟稠密須苦心種植方能餬口此事宜疾速救濟至礦務尤宜發展中國開礦已二千餘年但開採不過百分之五新政府尤宜注重漁業據計算已取之魚不過百分之三十此項事業如能發展則人民生活情形必能改善敎育狀况將亦隨之改進無疑如爲實業之管理與便於改良計許多省分太大宜再行劃分時有某某等省之政策牽連及於他省而致起糾葛其中以言語與實業利益之關係爲最如海南其一例也海南島民欲求發展實屬荒謬已極汕頭反處於反對之地位故現行省制决難適用實當按各地情形以改革之又力言馮張間關係十分滿意段將往北京或由奉軍兩混成旅護從張軍保護京奉津浦兩路胡馮軍隊保護京漢及京綏路南段馮軍留兩旅駐京此種分布直至無需要時而止嗣詢及中國之過激主義事某將軍並不以其有何種危險不過一部人有此種思想一旦社會狀况改善則中國人保守的性質自可將紅黨分子消滅云云 
[攝閣注意長江新形勢] 　 
　　提議三項辦法 
江浙皖鄂等十省醖釀聨防以來攝閣因維持政局起見特加注意日前黄郛王正廷李書城等在國務院招集緊要會議討論應付方針多數主張關於應付長江疆吏手續及鞏固北省防區計畫在津段張馮之時局會議必以此項爲首要攝閣似無過問之必要惟黄郛以長江形勢不穏内閣旣兼攝總統職權當然亦負應付專責故對該方之新形勢提議三項辦法（一）由攝閣全體名義分電蘇齊鄂蕭皖馬贛蔡及在浙之孫傳芳詳詢對北趨勢能否與北方和衷共濟維持政局（二）調查長江各省防務近况各疆吏是否已與吳佩孚携手對北再謀辦法（三）設法制止長江各種軍事行動敦勸須完全取消日來又鑒於蕭耀南等態度極不明瞭函請國民軍總司令部各要人設法預防據政界某要人云此次攝閣忽又注意長江新形勢内幕中確有極大問題蓋因在津各要人對於攝閣多不滿意其中緊要原因則以黄閣各閣員一切不能負責而黄郛王正廷等思藉此鞏固地位然據軍界某要人云長江形勢與中央政局實無牽連問題亦勿庸攝閣爲之注意據此則黄王等殆將勞而無功矣 
[天津會議最近之形勢] 　 
　　張作霖馮玉祥盧永祥各要人抵津以後各方面對於天津會議異常重視故日來相傳有謂彼等已議及某項問題者有謂已將正式會議之議案擬定者然嗣經詳確調查多係揣測懸想之辭其實垷在非正式會議其眞相外界并不明瞭不過對於維持目前大局之緊急問題確爲會議所討論者即段祺瑞之執政與對長江流域之軍事計畫其他關於國事之重要政治問題砃待孫中山來津再爲議定除此以外則各將領之論功行賞及將來各軍所負之責任則均曾議及之李景林之　直已經實現張宗昌之督直張作相之督魯及許蘭洲之爲熱河都統均由各要人同意决定似已不成問題至對付長江之軍事計畫聞擬派盧永祥統帥各軍由津浦南下而馮玉祥則沿京漢路進攻湖北將來或即以馮坐鎭武漢而近日各要人羣集天津靜待孫文到津始開正式大會議孫氏前電約二十前後到津但近又意存觀望段合肥聞訊日前急請孫科到私邸面詢一切請再電催乃父迅速來津矣 
[各國擬在京開國際會議] 　 
　　提議承認中國新政府之要求條件 
　　大陸報載合衆通訊社二十一日巴黎電云本日巴黎日報載稱關於承認中國未來之新政府一節各國將在北　開一國際會議關於列强對華應提何種要求問題在討論方面不免稍感困難而該項會議之召集此時顯已確定該報又謂法國注意關於中東路與金佛郎二案之利益英美贊成要求尊重列强條約權利之保障日本則主張取不干涉政策惟此事之究竟大半視北京將組織何種政府爲斷云云法官塲已徵實此說並謂日英法美四國贊成法國所提非先得尊重外人條約權利的保障不承認北京新政府之結果現正凖備訓令駐京代表開一會議料稍後將邀請其他各國共同通過此四國會議之結果至關於承認之條件及日期問題將由駐京公使在會議席上解决 
[京兆尹署風潮之内幕（勗公）] 　 
　　自京兆尹劉夢庚棄職潛逃後京兆地方各團體爲政務無人主持并圖實行自治起見乃竭力爲王芝祥捧塲其中尤以京兆同鄉會奔走最力（各團體中惟該會勢力最大可以左右一切）緣該會事前曾向王提出某項條件當經王氏承認詎意王接事以後並未履行條件署中各重要職務如秘書長收支處長會計科長等全行更動繼任人物均屬王之姻婭該會中人不容涉足僅以財廳一席與會中王某該會以爲功高賞薄羣懐怨望連日以來時有人赴署質問諠譁之聲達於室外最近王又密保王福延（永定河河工局長該局現擬改委員制）任京兆菸酒局長（前月咨文到菸酒署未經該署核准已另委葛某）此王與同鄉會素稱水火竟畀以此項優缺因之益觸該會之怒昔之持歡迎論調者一變而爲反對態度日昨某某等數人在辦公室中因與王爭論竟至大起衝突聲勢洶洶幾欲用武王見事機不妙且知若輩潛力甚大殊難壓迫乃藉口奔走國是爲名即日（星期日）赴津暫避藉觀風色一而由某某出任調停據聞同鄉會方面已提出兩種條件（一）以後用人須完全公開有該會參預之地（二）某某等位置須歸會中人充任王氏如能同意則雙方可不至决裂否則内部風潮即將掀起恐王氏雖欲不爲五日京兆不得也 
[陳炳堃上書段祺瑞] 　 
　　北京律師公會會長陳炳堃致段祺瑞代電云天津段芝老鈞鑒民國成立十有三年無名之師層見疊出甚至無歲無之此次馮軍回京停戰主和舉國歡騰現在戰事告終百端待理以能統馭全國之人非公莫屬急起歡迎大斾來京自不願居人之後惟共和國主權在民若未經主權發動以前但願我公似不宜倉卒出山犧牲威望因目下長江流域尙不能認爲與中央完全一致不妨俟各方羣起擁戴再加以國民會議機關推選庶於收拾時局不虞掣肘以堃愚見刻下急待着手者莫如應先召集臨時之兩種會議茲特分述如左（一）國民會議（一）中華民國善後會議綜上兩種會議同時舉行究用何種方法及其手續召集之另有綱要規定將來一經開會推選全國主腦非我公共誰任之届時騶從蒞都出處光明磊落孰敢妄生異議附呈兩種會議綱要各一份是否有當伏乞垂察敬候明敎附錄兩種會議綱要（一）國民會議（一）中華民國善後會議第一國民會議開幕後應先提前解决者有三（甲）解决現國會是否有存在之理由（乙）推舉臨時大總統或臨時行政委員長（丙）我國究應採總統制或委員制另定新憲法日後選舉根據新憲法舉行（此爲共和國人民特權非他人所得干涉稍有遷就　非民國本來面目更貽後患於無窮）第二中華民國善後會議開幕應先提前争决者有四（子）經此次國民會議後所有會議議决案各省軍民長官均應一律遵守倘有陽奉陰違或藉口無效均視爲國民公敵由國民軍聨合討伐之（丑）凡屬軍人不得干政倘有違背即視爲觸犯第一欵情事仍以國民軍聨合處分之（寅）無論何省軍隊統稱之曰國民軍劃分全國軍區軍額交由國民會議追　日後無論何省不得任意增加之（卯）日後倘有軍人因爭權利無故出師者仍依第一二兩欵規定制止之前項兩種會議究用何種方法召集之綱要列後（甲）召集國民會議綱要（一）全國敎育會（二）全國農務會（三）全國工業會（四）全國商會聨合會（五）全國律師協會（六）北京銀行公會右列六種團體在中央合組一國民會議籌備處爲召集國民會議之總機關將來召集之手續究以省立之團體爲單位或以縣立之團體爲單位及其將來召集有無困難自必以熟悉各團體情形者另以詳章規定約在五十日内定可召集之（乙）召集中華民國善後會議綱要（一）在國民會議以前由各省軍民長官公推一人組織之若在國民會議以後即由國民會議推舉臨時主腦（或臨時大總統或臨時行政委員長）召集之（二）中華民國善後會議之組織分爲左列三種（一）各省軍民長官（二）元老耆宿（三）偉人政客總上各節事關全局管窺蠡測是否有當諸公宏才碩望謀國周詳倘荷採擇施行庶於民國不無裨益即希諒察伏候明敎 
[李景林就直隸省長情形] 　 
　　前直隸督理兼省長王承斌　電辭職後直隸省議會以下各法團均本直人治直之旨一致推李景林爲直隸保安總司令兼埋省長李氏曾再三謙辭卒以各方勸駕甚殷遂於十七日通電定十八日正午十二點就職惟因目前軍事倥偬省長職務暫委楊以德代行自十七日下午五時起省長公署門前即懸旗結彩氣象一新昨早七時公署内掃除清潔署　甚形忙碌兩桅桿上高掛國旗牌坊正中綴以歡迎二字彩色電燈連貫成串十點一刻起自宇緯路口劉夢庚宅沿大經路以迄省公署前之金鋼橋南端有新編衛隊營第一第二兩連持槍站立沿路兩旁車輛行人均由道旁行走衞隊服裝極形整齊除衣帽一律外黑臂章中之白光上蓋有（新編衛隊營第一二連）字樣在省議會齊集之歡迎代表共約三十餘人代表直隸省議會直隸省敎育會直隸省農會天津總商會天津律師公會五團體胸前各佩直徑四寸許之大紅花一朶掛兩紅色之緞帶各印歡迎兩字並有新聞記者隨行自省議會出發時有坐汽車者有坐馬車者有坐膠皮車者亦有步行者於十一點半前後各抵省長公署十一點五十分有省公署副官長乘四百零七號汽車至李寓處迎接五十三分起馬路上禁阻行人車輛五十五分李氏乘五百六十四號汽車出宇緯路口往省公署而去同行者共有汽車八輛省公署　官長之汽車在前其餘均在後李着黄色軍服戴灰色軍帽帽上除帽章外無金邊亦無他點綴觀其狀况即可知其爲懦將也將入公署樂隊即作樂歡迎人員起立迎迓李省長由吳議長等陪入會塲稍微休息隨即開會先由各機關代表請李景林就保安司令兼省長職次行接篆禮省會議長吳得祿致歡迎詞省長答詞全體合影至一點餘鐘閉會茲將是日各法團代表歡迎詞及李景林答詞附誌於後 
　　（歡迎詞）法團代表吳廉卿致歡迎詞云今日李公循人民之敦請受全省之重托以鎭威第二軍軍長資格就任吾直保安司令代行省長職務將來成立省政府實行省自治均將於此發軔是誠吾直在民國史上　一新紀元也李公久綰軍符夙嫻政治曲從衆意執政鄉邦同人等無任歡忭查吾直天災流行兵禍繼起老弱死於飢溺丁壯疲於轉輸　里騷然四民失業况於危機尙伏尤難敉平瞻念前途不寒而慄吾直慴於積威之下民氣之鬱勃久矣今幸李公俯順輿情膺茲艱鉅蓋籌碩畫知必成竹在胸同人等殷殷之切望於李公者約有四端一曰潔己以矯貪黷之風二曰知人以清仕官之路三曰勤政俾庶士可以咸修四曰愛民使羣黎不至失所取之旣精用之斯宏治臻上理匪異人任也李公以英敏之才服桑梓之務果此四者引而伸之　類而長之造福鄉邦卬有涯涘此則同人等所馨香祝禱以求者也 
　　（答詞）今日各法團推景林爲直隸保安司令兼省長職務景林武人對政治甚爲隔閡旣蒙三千萬人民代表之推舉勉予就職以後集思廣益興利除弊整理財政收容潰兵剿辦土匪振濟災民諸待實行惟大難未平軍人以服從命令爲天職原不敢就只以各法團推戴之誠不得不從諸公之請各法團賜敎四項茲分别言之（一）潔已查景林服從軍界多年家中有一頃四十畝地　稱兩袖清風故願採納諸公之意（二）知人景林雖欠聰明然對於所屬官吏自當考究以符民望（三）勤政查景林束髮讀書後人軍界飽經艱苦勤字自可作到（四）愛民此次興師不惜犧牲性命純　爲國爲民以後如不能履行請各團體嚴　監督景林對省政有二項意見對大家發表（一）救濟直省三千萬人民民生（二）剔除積弊考察惡吏整頓財政涓滴歸公以後應興應革事項當與各團體協商進行云聞李省長就職後又表示謙辭以本人爲奉軍第二軍長統轄五六師之衆責任重大不能抛棄軍界職務且軍人以服從命令爲職責張總司令旣不同意當然不能就職擬委人代理云云當時省敎育會代表張仰琦律師公會代表許雲舫先後請李省長俯從民意勿再推辭云云當時吳議長主張另日再議 
[查封皇宫瑣聞] 　 
　　妃由女生檢查銀錠將即日發還 
　　查封清宫情形已迭誌各報茲聞瑜瑨二太妃出宫以後之居所指定北兵馬司大公主府西苑惟府中器具全無請求將壽康宫中己物搬走鹿鍾麟等已允照辦至出宫時及宫嬪人等之檢查鹿張允另用女檢查辦理聞將以某大學女生充任又内務府原有警察昨日已一律撤換鹿令丁營長率一連兵士接防紹英要求内務府文件案卷及印章之發還鹿等允交委員會檢查後核辦又關於溥儀平日用物亦請如數發還鹿等須商李委員長俟委員會審核後可以斟酌發還云云昨日上午十一時鹿鍾麟張璧又會同紹英耆齡寳熙在神武門内開談話會紹等陳述生者須養殁者須安清室亟待用欵宫内所有藏銀十餘萬錠要求即日發還今日因係　星期定於明日午刻招銀行派員入宫秤點銀錠分量運出易成現銀元交清室使用又瑾太妃出殯期於陰曆本月二十三日舉行今旣削去尊號則所用出殯時儀仗應一律改從民國制度惟棺罩一物仍用大内舊物執事人等一槪改穿便服預定路程出宫經内西華門穿過後門徑什刹海廣化寺暫厝係先得溥儀同意　時執事人等共需三百人均發特别徽章由軍警沿途護送 
[洛吳過漢之别報] 　 
　　蕭王反對　憲軍政府 
　　漢口通信吳佩孚十七日由潯過漢即於十八日午後六時專車赴　再行返洛其在漢交由蕭珩珊在武昌電局拍發之　憲篠電刻孫　芳薩鎭冰周蔭人袁祖銘等巳先後來電聲明該電事前並未同意長江上游總司令第八師師長王汝勤頃亦電蕭力陳在武昌組設護憲軍政府之七不可並聞吳蕭十七日在决川艦會商之頃蕭對於護憲之主張曾力持不可謂護憲討馮云云所恃爲大本營者無非湖北一省謹先言軍實湖北方面援蘇而後繼以援京致械彈一空如洗現在所存大砲不足十尊步砲所存之數連損壞及待修理者約共不過七千桿子彈則等於無存雖漢廠可日出百萬發恐留以保必要時代之川湘邊境尙虞不足焉有餘力以顧護憲軍再言財政鄂省軍政費不敷甚鉅官營産業均經質盡押絶月前壽解對奉戰費且將破爛不可用凖備焚燬之官票挪出押欵以凑數一旦護憲戰費將何由而出况保境安民人心甫定所謂護憲不啻導鄂入於危險之火線竊期期以爲不可云云吳聞而垂首喪氣旋謂權且把電發了俟到　州再看罷又聞吳語王汝勤代表范士鴻第八師完全好軍隊我想調到河南必有可用范云大帥要調八師自必以爲川軍可靠川軍果靠得住嗎大帥想是知道的鄂西重鎭有八師扼守湖北門戶大帥要在前方指揮輸兵運械才可無後顧之憂吳默然詎川代表某對吳謂全川服從大師願以六混成旅効命湘代表某更謂趙如不得大帥焉有今日大帥今若此不圖力報人將謂趙何故至少可助護憲軍三師云云吳　而微笑聞吳之護憲主張係由其最信任之某處長獻策在漢孫某聞而與某處長力爭幾至用武謂此電將把直系餘威的紙老虎打破奈吳已先入爲主雖明知將來未必有此事但今日不可無此電電遂拍發及至今日反對之電遂亦紛至沓來矣 
[湘議會主張取消憲會] 　 
　　政局變化之影響 
　　湘議會對於憲法會議其不滿意之點甚多舉其大者（一）該會議表决各點如行政部分則採省長獨裁制立法部分則採議會階級制均與自治精神大　違反（二）以内部之爭至今未選出正副主席與本會議决之組織法不合（三）自行議决議員薪金尤爲違法有此種種故省議員中多有主張將該會停止者近自京局發生變動各省議員遂認爲取消該會議之絶好時機於是戴展誠彭熙治伍坤李　等均屢次發言主張取消該會議昨十七日省議會開議事會時戴展誠又臨時動議請停止改憲其理由如下（一）此次改憲並未先定草案人少期促修改之後亦不過彼此拼凑而成旣不完善何能垂諸久遠（二）該會議已經表决之件行政部分爲大權獨攬立法部分爲階級制度與自治原理全然背道而馳（三）時局激蕩尙無已時須俟國事定後修改方有標凖凖此數點言之均應將該會停止請同人即予通過咨交政府執行吳倫徽云憲法會議未照組織法之規定選舉正副主席根本上已經違法所議各案自當不生效力彭熙治云時局屢生變動已與前此不同實應停止改憲藉以保全聨治精神蘇鵬云憲法會議期將届滿將來尙須經過總投票之手續始能成立目下西路一帶領土不全不能辦理總投票本席主張可任其議竣不必令其停止暫時不付總投票亦屬兩全之策彭熙治反對之並歷數該會不選正副主席之違法及减少議員名額與省長兼省務院長等事均爲盜襲洪憲修改約法之故智内容如此而欲以聨治相號召其誰肯從並謂該會議議員不乏明達之士儘可乘此轉圜免受湘人唾駡及外省人指摘曾毅云憲法會議係依法組織不能由省議會之意隨便取消主張請三議長向政府詢問對内對外究竟如何不必先議停止憲會易靜鼎云吾湘改憲原係受人逼迫時局旣變可以暫停吳樹勛云縱不談及時局及自治即僅就憲會本身言即多立足不穏之點違法不選主席一也自行表决延長會期二也自議薪水三也種種違法不取消何待黄鉞云憲會依法組織令其暫停法律上殊無根據並將吳說各點逐一辯駁對第二點謂憲會並未滿期對第一點謂明日即可選出主席將所議各案逐一表决對第三點則竟不承認彭熙治復反駁之王克家則贊成曾毅之說俟問明政府再定辦法伍坤吳樹勛等力請停止修改楊宗熙等則贊曾毅之說黄鉅與彭熙治又互相辯駁爭執尤力討論及數小時之久因時間已過主席遂宣告散會 
[浙省自治法草案通過（二）（續）] 　 
第四章省之事權第四十一條左列各項省有議决及執行之權（一）省以下之地方制度及各級地方自治之監督（二）省官制官規（三）戶籍法及登記法（四）各級法院之編制監獄及感化院之設立與司法行政之監督（二）省官制官規（三）戶籍法及登記法（四）各級法院之編制監獄及感化院之設立與司法行政之監督（五）關於各種團體之組織法規（六）制定省稅募集省公債及訂結省政府負擔之契約（七）設立銀行并監督本省各銀行發行紙幣事項（八）省公産及營造物之保管及處分（九）關於省民生計及民食統計事項（十）省敎育事業及與敎育聨帶事項（十一）本省公企業之保護及發展（十二）各種公共實業及關於實業之法規（十三）關於省交通之建設變更及管理（十四）省以内之土地整理事項（十五）關於全省水利之修濬及其他土木行政事項（十六）關於農林漁鹽之發展及保護事項（十七）關於義務民兵事項（十八）警察行政及關於公安事項（十九）衛生救恤及各種公益事業第四十二條除前條列舉外其他關於省以内之事項在不抵觸國法之範圍内後由省制定法規并執行之第四十三條屬於國家立法事項而國家法律尙無規定者得由省規定暫行法國家法律已規定而尙未施行者得以省法定期施行第四十四條國家立法事項其他施行法有不適用於本省者得以省法變更其施行之程序但不得與本法相抵觸第四十五條國政府所定法律或對外締約有損及本省之權利或加重本省之負擔不經省同意者應爲適法之抗議第四十六條國家之軍事行動及設備有涉及本省之利害者應先取得本省之同意第四十七條省職權範圍内之事項有須與他省協議或聨合動作者得與他省協議行之第四十八條省政府得受國政府之委托執行國家行政事務其費用由國家負擔之第四十九條省政府得以省行政之一部份委托於下級自治團體使執行之其費用由省政府補助之第五十條省遇非常事變時得依省法宣告戒嚴第五章立法第五十一條省立法權以省議會行之第五十二條法律案由少議會議員省務院或各法定團體提出之第五十三條提案者除省議會議員外得派員出席說明但不得加入表决第五十四條省議會之議决案自送達之日起省務院須於十日内公布之第五十五條前條議决案省務院認爲應交覆議時須於公布期内附以理由咨交覆議如省議會有出席議員三分二以上仍執前議時省務院應即公布之未交省議會　議之議决案逾公布期限而未公布者即成爲法律議决案之送達在省議會閉會或解散戎間如省務院認爲應交覆議時須於公布期内通知省議會否即適用本條第一項之規定第五十六條有三分一以上之縣每縣選民一千人以上之連署得提出法律案於省議會　其議决省議會對於所提全案不同意時應交付全省縣議會特别市議會投票表决如得半數以上可决時由省務院公布之 
 
 

Page 8

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *   
 
 

Page 9

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *   
 
 

Page 10

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *國内要聞二 
[局勢不定之安徽] 　 
　　自治軍謀攻縣城四法團開會内募 
　　皖省自蚌埠各旅長宣布獨立後李傳業起自壽縣夏永倫起自合肥或稱國民軍或稱自治軍皆以討馬爲目的此風傳播乘機蠢動者頗不乏人舒城劉亮璋本係退職軍人現在手下因無一兵一卒亦欲乘時而動遂就近聨絡潛伏舒六合一帶大刀會匪得數百人揭竿而起并擬與夏永倫合而爲一自稱爲總司令業經電達天津段合肥請示進止據聞段已覆電祇認夏永倫爲合肥自治軍司令諄囑保衛地方治安對於劉之方面置之不理據說劉亮璋曾充吳光新部下劉之爲人段亦深知日前劉帶數百人執自治軍旗幟欲進駐舒城縣城該縣各公團聞信之下即推代表與劉接洽提出兩種條件大致請如係正式軍隊當銇能阻攔惟聞所招募者皆係大刀會匪未便允許入城如係經過縣　開往他處儘可駐紮城外地方自當備辦餉糈盡量供給乃劉對於此項條件并不認可堅要駐紮城内代表回報該縣各公團即設法籌備抵禦知事鮑庚即一面電省求救此電到省而皖垣方面已馬去王來當經王普飭令賈永清團駐省之第一營馬俊山第三營沈仲星夜由旱道前往該兩營開拔動身已有三日矣惟聞開拔之時兵士均有怨言大抵因日前開赴練潭喧傳李傳業軍隊已到該處隔河而守孰知毫無所見空勞往返咸以長官調動爲兒戲近日皖垣人士紛紛傳說謂該兩營恐不願直赴舒城救援有謂桐城距省旱道祗百二十里如此遲延母怪啓人疑惑也揬聞省署昨日已得舒城電告謂劉亮璋已率隊進抵城下攻城甚急鮑知事親率縣署警備隊與地方所辦民團竭力抵禦該縣旅省同鄉深慮寡不敵衆地方將有糜爛之虞也皖垣地方治安自馬聨甲走後已漸寗靜因此之故又復謠言四起王普刻又加緊戒嚴安慶戒嚴副司令袁先杰李維敬兩人已先後離省袁原充罼警督察處長馬氏臨去之日特下令將該處裁撤袁亦隨馬而去李係補充旅營長調防他去王普昨委第三旅第一團團長吳大鶴兼任安麇戒嚴副司令出示布告矣 
　　省農會昨日召集省敎育會商會律師公會開聨席會議討論關於時局問題年來皖人受馬聨甲之壓迫民氣銷磨殆盡突聞關會聲浪是以到會者異常踴躍下午二時許振鈴開會首由發起人李鴻文報告開會宗旨畢繼由省敎育會委員周世筠登臺演說略謂今日之會議應擴充範圍如議員及地方公正士紳各公團知識較高者均應加入說畢李鴻文起而反對謂昨晚謁見吳大鶴團長祗准法團開會萬不可加入其他分子以免戒嚴司令部干涉到會諸人聞之默然旋即討論提議事項第一尊段問題有謂泛然尊段實屬無謂經衆討論應加建議事項如賄選國會應請解散本省政局應請維持議决之後即推周世筠汪谷生兩人起草第二項爲倪道烺長皖問題敎育界諸人提出反對請求發電聲言倪道烺爲六二學潮姜案要犯惟會塲上尙有人主張無發電之必要卒因少數人反對仍通過發電散會時已六句鐘矣據表面上觀之此次四法團之聨席會議完全爲時局關係其實内幕中乃别有作用緣王普繼任問題旣無中央正式命令而蚌埠方面又未通過是以王普到省已有多日一事未辦完全守印而已聞有人獻策從民意上着手進行四法團開會前一日李鴻文曾向人云明日開會係受王將軍（王普到省後不即稱督理省長）所託凡能爲王將軍出力者予當代爲轉達總有相當之酬報云云由此證之前言不爲無因也但李鴻文農會之副會長名義業經部令取銷其號召力量有限恐難收圓滿之效果也（念二日）　 
[皖馬眷屬離蚌]  
各職員索餉三司令解圍 
　　蚌埠通信馬聨甲在省見大勢已去知難挽回遂將督省等印信交皖南鎭守使王普收管通電下野乘吉安兵艦赴寗惟其眷屬仍在蚌埠督署高司令宣布中立後已派人監視現馬派其四弟聨芬前日由浦乘專車來埠代接家眷馬抵蚌下車後妈謁見高倪司令等表示來意高倪等以前曾有宣言謂馬如從速下野决不爲已甚茲馬旣退職自然毫無留難惟軍署「參謀」「副官」「稽查」各處以及各課職員聞馬聨芬來蚌紛紛向之追索欠餉前日晚間約聚百餘人始向馬聨芬質問馬言此來係爲接眷並未携帶欵項無論如何我實無法諸人見實無辦法又以聚集多人恐軍事長官干涉遂至總司令部向高聲明高云馬老四此來係爲接眷那來錢發你們欠餉只得讓伊回去代催少甫如能將欵帶來再爲照發云云諸人見不得要領又至程司令處程司令亦仍舊敷衍並痛駡耿竹畦意謂耿朦蔽馬氏以皖省才力斷不至積欠如是之多奈耿旣騙馬馬亦因之骗諸位此刻耿已逃走徒與馬老四爲難亦是無用嗣馬聨芬又出向大衆表示歉意並發誓代向馬索欵來蚌語極可憐諸人見此似未便再爲逼迫末又至倪司令處依舊毫無結果據聞高倪程三司令雖不好向各職員宣言不應索餉但始終口吻均有代馬維持之意各職員無法只得向馬譏刺一番藉消不平之氣馬聨芬亦遂忍氣吞聲於昨日上午由車站代備二等花車一輛貨車數輛備齊後即搬運箱　器俱約有六七百件屆時高司令親到督署偕馬二公子同乘一車馬之眷屬及其幼孫二人均乘車赴站登車是時沿途加崗站臺上並有軍樂隊奏樂倪程兩司令衣軍警各界要人到站歡送者頗多隨車護送者約有衛隊兩連時至二點四十分遂鴨笛開車而去（十一月二十六日） 
[泉永戰機已迫（蜀生）] 　 
　　　蔭人凖備進攻永春 
　　有十七日與陳　輝　火說 
　　厦門通信盧興邦敗退尤溪德化内訌益烈粤軍入閩無期陳國輝感於合從之失處勢已孤而德化民軍患在肘腋因中止玫泉欲先清内部所以閩南風雲有漸趨和緩之訊不意昨夜（十七日）得泉州消息省軍孔　同部及張毅部自安海開南安之一部已與陳國輝軍在南安石壟地方接觸勝負尙未　瞭至高義部則已加入省軍方面助攻陳軍云云風雲變幻予人　測茲就記者昨夜訪得泉訊述之如下 
　　泉州省軍方面消息近半月來省軍兵力集中上下游防線聨絡一氣實爲周蔭人防上下游民軍同時發動及粤軍入閩之計畫其目的僅在自全殊無進攻民軍之决心方盧興邦下永安州縣陳國輝兵力驟集洪瀨時（洪瀨距泉城僅五十里陳主力兵約五千人）是爲興泉間省軍最危險時期及盧敗退上游無虞孔軍集中泉州惠安與莆　董旅亦已銜結張毅部復移防同安以迄安海南安自莆田以迄漳州防線如常山之蛇而泉惠間省軍主力且及五千人陳國輝因之撤兵周蔭人以上游無虞粤陳一時尙無入閩意洪兆麟經張毅派代表疏通雖未遽達洪張聨防之目的（張近遣人說洪以漳潮聨防洪有允意）但洪已口頭擔保粤軍一時决不人閩漳州方面暫時可無變化雄據永德陳兵泉郊之陳國輝已處於孤立地位正可乘此時機以全力先滅陳氏除泉永間腹心巨患此後時局即有變化内部反側已消亦易於應付因密電孔昭同使其覊縻高義　　　　相機合力圖陳一面直接軍高着其會同孔司令相機進窺永春規復永德孔亦一再促高實行剿匪總司令職權進兵肅清民軍高困居泉城居省軍高壓下所部崎嶇樹兜南安河市一帶亦在省軍嚴重監視中對周孔之要求處於不可抗力地位因於十三日以檢視高爲國軍隊爲名單騎赴泉北虎山腰高爲國鄉晤爲國後翌日偕之赴河市爲國防地陳國輝代表因爲國之介紹見高於是所議秘不可聞十五日高自河市折咽泉城據省軍中人云高此行蓋赴前方佈置軍事爲攻陳國輝之凖備而此問民黨中人則謂爲與陳接洽軍事而往惟高居泉城數月不獲自由今省軍忽聽其出則高對省軍必表示相當之服從獲其相當之信任始可得也 
　　孔昭同自得周氏相機解决陳國輝後即令自惠安開赴上游之四十八團由莆田以一部出仙游截斷德化永春交通令盧興邦與陳失其聨絡以拊陳國輝之背另以補充旅董子良守莆田仙游監視吳威以四十五團及砲兵營當泉州洪瀨中路高義部之高爲國部守河市當左路高部駐南安之北兵吳大洪部及自惠安調回四十七團之一部當南安右路省軍佈置旣妥十四日周蔭人再電孔昭同促速進行維時陳國輝亦微有所聞陳大部已自洪瀨撤退集中詩山並備以一部調德化助平李金標餘部者奉陳令中止並令其團長葉世金營長陳佩玉率部千人由洪瀨進駐溪仔尾是地原有駐兵爲高旅補充旅陳慶雲及陳部第一團汪連陳汪見葉部大至遣人就詢來意慶雲汪連固久與國輝有聨絡者葉因請其　赴特山面　輝陳汪懼不敢　汪乃潛人泉城告密於高義高以聞於孔昭同孔乃在泉城下加緊戒嚴令一面令四十七團蔣啓　自泉城率部赴南安縣城命吳大洪即率部進駐洪瀨吳於十三日率一部近駐洪瀨附近國輝駐軍引退數里吳並飭所部第五團　紹政率部進駐石門第六團潘温和由莊嶺進駐石碇高義命所部第四旅七團二營營長趙得功駐金鷄橋四旅旅長洪英民率八團一營營長蔣義和二營營長蔣以鏗由樹兜進驻東京八尺嶺省軍四十五團蘇擬率所部第二三營及高部第二師砲兵團第一營及第二營由泉城開駐小霞尾高部第四旅第七團蔡持及補充旅第二團陳清旅與砲三營由石獅靑陽開赴官橋嶺兜一帶進窺溪尾高爲國則在虎山腰河市取守勢防陳軍突入惠安此省軍對泉永軍布置之實况也 
　　至陳國輝自中止圖泉計劃後因省軍着着進迫遂至勢成騎虎有不得不發之勢適於此時方聲濤自粤電厦轉致陳國輝楊漢烈葉定國吳威（惟缺盧興邦以今厦盧有逐方之嫌）促速進兵略謂「諸兄名義已呈請帥座發表希速出兵驅逐北虜還我八閩幸勿觀望致誤良機此間派員入閩督促軍事」而未提及北伐軍入閩一語蓋促陳等單獨發動也據民軍方面消息陳仍遵原來計劃分三路取攻勢陳自當泉州中路以汪　漢民攻惠安斷省軍上下游之聨絡以王振南出仙游防省軍襲永春德化之後方以楊漢烈部陳錚出官橋襲安海斷泉漳之交通雙方積極調兵戰機已迫眉睫至十七日泉州乃盛傳前鋒已在石壟　觸惟泉州軍事機關尙未接到正式報告未能完全證實爾 
　　就目前形勢觀之陳國輝確已即於危境陳之主力軍僅五千人而省軍集泉莆之主力已在四千以上陳部之不敵此無俟卜筮者而高義部之中變尤予陳以極大之打擊楊漢烈固向與高一致者此次省方進兵楊部亦在徵調之列雖未必即反戈攻陳而其難爲陳助已可知矣據民黨方面消息謂高部仍與陳國輝密契此次隨和省軍實在高壓下不獲已之舉至必要時仍反戈助陳云云此則須待事實之證明也此外德化民軍内部之複雜自訌之烈亦足害陳也 
　　漳州方面雖日傳粤軍之來但張毅自派代表某赴汕謁洪兆麟聨防爲請以漳潮洪表示允意並謂粤軍一時决不入閩李電告張後張態度益爲鎭靜惟在同安布防極嚴近又在漳浦方面掘壕築壘其軍事上之凖備蓋仍不忘粤軍之來也近張以陳炯明來汕就職閩粤局勢或將引起變化特派參謀鄭某因姚建屏之介紹來厦與海軍接洽聨防經此間陸戰隊團長馬坤貞及警備司令部參謀長林向今與鄭磋議已告妥洽其内容不外互維治安保持現狀張自就厦門鎭守使後此尙爲第一次與海軍通使也（十一月十八日） 
[浙垣謠言熾盛原因] 　 
　　浙省近日以來謠言甚盛軍警戒備甚嚴商民仍鰓鰓過慮推其原因或由一師問題而起新任師長陳儀經孫慕韓戚升淮等從中調停以第一旅長孫昌基第二旅長李寳章暫緩到任以免各團營之反動孫督理亦已允可陳師長先於二十二日由紹赴甬接事至財政廳長蔡璞本受省長監督聞蔡不常往省署且公事亦不多外間頗多猜疑其實蔡因有恙廳中尙不能常到故對省署自少親近也 
[杭州快信] 　 
　　孫傳芳聘前江西省議會議長戴朗軒爲巡署政治顧問月致夫馬費三百元禮以上賓 
　　孫寳琦戚楊戴朗軒抵杭後爲孫夏聨合感情雙方業已諒解意頗融洽 
　　上海浙江兩憲兵司令部奉令撤銷改組閩浙巡閱使署憲兵營現營長上官雲相查前司令部人數衆多恐有在外託名招搖情事已飭隨時查拿並出示佈告 
　　安徽旅杭同鄉會會長范毓靈係前督署參謀長范隨盧　浙後會務乏人主持今日（二十三）特開會議暫推臨時會長明年春季大會續行選舉 
　　浙省派員在豫招兵補充各團營缺額現現集三千餘名將假道贛省抵浙　配入伍 
　　湖州交通分銀行成立未久適澕浙軍興即遭兵匪搶刦握朱不資現已將該分行撤銷未了事宜歸　行辦理 
　　浙江金庫兌換劵先後發行共計一百五十萬元尙有五十萬元因基金尙未籌定昨下午杭總商會又召綢布各業磋商借凑在財廳擬借四十萬元問允　之數未及二十萬元 
　　杭屬各縣本屆秋收統扯八成新米價格已减糙米每石在六七元間白米每石不及九元現已紛紛出糶 
　　省垣中等以上敎職員聨合會爲催欵問題定今日（二十三）上午九時開臨時代表會議 
　　昨（二十二）午後陸軍監獄又槍斃招兵人犯膝去榮張得標兩名又苗阿寳等五名判處徒刑六年已宣布罪狀 
[南京快信] 　 
　　鄂蕭電韓省長云紫石兄鑒昌密皓電敬悉中原鼎沸險象環生擁段出山收拾時局此爲各省所贊成組織軍政府之電玉帥到鄂未熟商即匆匆拍發昨已電商撫帥極力設法挽救知關厪注特電復聞蕭耀南箇印 
　　齊復韓電云南京韓省長鑒皓電敬悉國勢　危非段公出山莫能挽救各省聨合擁戴矢志不移我公顧念地方關懐大局仁言利薄景佩良深特復齊燮元哿 
　　蘇省要紳因東南時局問題聨袂來寗二十一日晚借韓省長謁齊陳說蘇省經過苦痛不堪再遭兵禍及武力主義之必須放棄並商决補救方法至深夜十二時　散二十二日上午十時韓省長及杜總司令又往軍署切實磋商日内將根據蒸電宗旨繼續表示 
　　南京海軍總司令行署現改爲正式公署上海海軍司令部改爲辦事處聞各艦隊九月分餉項尙未發給現由杜商請齊督在鹽餘項下酌量撥放 
　　齊督駐京代表閻祖培由京　寗報告在京方接洽情形不日仍須北上 
　　江蘇陸軍補充第一團團長戴春成督署軍務課課長李梅均於二十二日下午由　到寗 
　　前陸軍第二混成族駐在揚州之營底隊伍二百餘人現開拔到寗　轉津浦車開往徐州由新編第四師編制歸隊嫣關煤炭港站搬運夫　因軍事期内工頭支配各班輸送勞力未能均平致事後引起行業之爭奪昨日　發生　鬥案死四人傷者更多現由地檢廳緝兇懲辦 
　　昨（二十二）星期六十省聨防會議於下午二時仍在軍署會議廳開常會齊杜親自列席先向各代表報告各省軍事財政狀况　齊杜報告京津最近形勢途互相討論聨防及應付時局辦法至四時餘　會 
　　旅寗皖同鄉開會反對倪道烺長皖 
　　安亭警察所長王爾炳前有通敵嫌疑被留因無確證昨已開釋 
地方通信 
[松江] 　 
　　兵災善後會開會　松江各公團組織之兵災善後會昨（二十三）日下午三時在商會開會到會者二十六人張芝主席先由調查員陳念慈報告前次偕同省委姚鶴雛君赴各鄉調查災况大致以全縣論楓涇新橋爲受災最重之區南鄉以張澤葉榭爲最至枯林則因過軍不多受災尙輕旋議本會與兵災善後協會合併案議决本會與協會性質旣同爲便利會務起見自應合併以期君策進行當推舉總幹事鄭子松閔瑞芝張受之張蔚丹盛競生等五人本會代表與兵災善後協會接洽合併事宜次議急賑辦法案議决西北門一帶由本會派員先行散放其餘各處俟與善後協會開聨席會議後進行次議於城西花園浜六角尖二十四圖及北門内外等處散放賑欵案議决推定朱萃王仲庸王志尙徐蔭林張季良陳念慈　文甫爲放賑員擬定簡則六條即日散放 
　　市小學校長會議　松江市立小學校長聨合會於二十三日下午二時開會到會者十二人由第五初小校長　嘉　主席議案如下（一）戰事期内所缺功課應如何補充案議决由各校自行支配惟主要科目必須於本　期内完全補足（二）各學校有兵災損失如何救濟應請當局速定切實辦法案議决請敎育局派員視察各校受災輕重從速撥欵補救以期恢復原狀（三）松市學校第四五兩期經費向例挹注於學費本届受戰事影　學額銳减學費無從抵劃應請當局設法補救免致賠累案議决茲承戰禍流離之後各校征收學費確係爲難應請敎育局於四五兩期免予扣劃以資彌補 
[金山] 　 
　　捐募棉衣運動　本縣敎育界自接省敎育同人發起舉行捐募棉衣賑濟被兵災黎後即行分請專員辦理茲悉私立尙同女中學會同縣立第一女高校定於星期一舉行大游行現正豫備宣言旗幟並組募捐隊十六組於此一星期内極力進行云 
[崑山] 　 
　　警備隊成立　縣署因戰事之後盜竊情事實堪顧慮故商准地方呈明省長招募警備隊士三十名以資防衛此項隊士募集已有多日因縣署房屋爲行法處之警衛隊所住故當時暫住關帝廟内近緣執法處已去該隊亦於今日（二十二）移駐縣署正式成立矣 
[蘇州] 　 
　　商界補收中秋節賑　本年中秋節適值江浙戰事各賬戶咸紛紛逃搬上海無從收取因之損失不貲特於上月在商會常會時集合提議議决於陰曆十月底補收垷届月底各商店均於前昨等日分派賬單說明月底收支亦有分賬時即收清者 
　　水警第十四隊開拔來蘇　水警第三區第十四隊隊長賀君於日前奉兪區長訓令將全體師船　拔來蘇聽候調撥等因奉令後即將全體師船共四十餘艘一律開駛來蘇於昨日（二十二）抵埠在胥門外接官　停泊禀知區長或謂此項師船將開調至江寗附近守護姑誌之以待證明 
　　定期宣佈解嚴消息　自軍興　蘇地即宣佈戒嚴每晚十時靜街以致商店夜市大受影響現在戰事結束地方安靜如常各界有聨合呈請解嚴之舉俾商市得以早日恢復茲據官廳消息蘇州業已定於十二月一日宣佈解嚴云 
　　商團改選團長揭曉　蘇州商團團本部改選團長由商會各會董投票竣事後於昨日（二十三）下午二時在總商會内開票全體會董均到塲監視開票結果鄒椿如當選正團長施筠清當選團副魯永齡當選總稽查云 
　　學界勸募棉衣運動　蘇州學界全體因接省敎育會函請於一星期内募集大批棉衣賑濟戰區災民等情故由敎育局與敎育會議决自本月二十四日起至三十日止由公立私立大小各校男女學生逐日下午一時起五時止携帶佩證收據分組出發向城内外商店居戶挨家勸募棉衣募得後悉數送交敎育局及敎育會彙集後再行派員携赴災區散發 
[無錫] 　 
耀明磋商發賣電力　耀明電燈公司經　王峻崖爲接新記電燈公司經理蔣哲卿函訂發賣電力合同事昨日致函各董事各監察查照茲錄原函如下逕啓者頃准蔣哲卿先生函開磋商發賣電力續訂合同各節業將成議惟增訂合同須待孫董事長咽錫簽定而籌備發賣電力手續頗繁擬先行登報聲明發賣電力一面承接用戶預備一切仍俟增訂合同簽定之日電力實行開始發賣爲特函達台端請即轉達貴公司各董事曁新任 
 
 

Page 11

 
 
1;第一萬八千五百八十七號;中華民國十三年
西曆一千九百二十四年十一月二十四號
星期一 * *監察人查照以免誤會等因事關發賣電力續訂合問理合備函通知各董事各監察查照爲荷云云 
　　保安救火會開職員會　無錫保安救火會自成立以來對於各項事務已　具規　現該會總幹事薛　曾蘇子駿等以時在冬令對於冬防消防隊等急待進行特定於今日（二十四日）下午假無錫旅館大廳開全體職員會討論一切進行事宜云 
[常州] 　 
　　　知事赴寗公幹　武邑姚知事爲軍事結束及冬漕帶徵等重要公務先期電呈督省兩長面禀一切嗣得復電准如所請姚知事遂於二十三日乘車赴寗晋謁各當道事畢尙須赴蘇州一行云 
　　新塘設警風潮愈烈　武邑新塘鄉雪堰橋設立警所商民一致反對鄉佐陸爾　偕同警所長王權到鎭强行設置激成罷市風潮嗣由吳稚暉函請姚知事收回成命縣署遂派李警佐前往調查據昨（二十三）日消息該處商民非達取消設警目的不止附近潘家橋及周橋兩鎭以有切身利害關係亦相繼罷市并由圖董等致電省長云南京韓省長崇鑒武進姚知事徇劣董陸爾　請設警所勒捐派費激成罷市商民困苦誓不承認陸爾　聲名素劣難膺鄉政迫求飭縣迅停勒捐斥革陸董以平衆憤急切待命新塘鄉圖董董春高等十九人公民許德寬等三十二人商民吳宗玠等三十人同叩 
[揚州] 　 
　　縣會開議預算　縣會於二十一日開會其議案一復議十三年度敎育預算其二復議十三年度地方預算 
　　江都學潮近訊　江都縣敎育經費短絀釀成輟敎索薪風潮事經旬日尙未解决茲紀二十二日各方面之情形如下（一）敎職員聨合會於二十一日下午二時假舊城牛　巷第二小學開會由推赴寗垣請願之代表吳伯英金聲甫等報告在寗接洽情形靜候省視學來揚查辦（一）省視學蘇訥侯已於二十一日下午來揚寓新勝街天成旅館旋即住訪第二小學校長張勵齋適敎職員等在該校開會蘇作非正式之談話勸各敎員於二十四日上課各員等以目的未達以前决不上課（一）敎職員於會後推袁子高陳耀卿吳伯英朱福興等五人至天成旅館請謁蘇省視學報告前後情形因有他客在坐未將宗旨表明復由袁吳等於二十二日早間謁蘇要求三條件（一）發清舊欠（二）改革敎育行政（三）確定敎育經費　答允與縣署交涉（一）蘇視學於二十二日上午往訪第五師範賈劍秋吳孝伯接談前題冀得個中眞相並與敎育兪局長接洽一切（一）敎職員聨合會訂二十四日開會歡迎蘇視學請其宣布調查此次學潮辦法（一）省視學曹知事訂二十三日下午邀集士紳在縣署討論敎育經費並請省議員朱幹臣等一體與會（一）江都曹知事於二十二日訓令敎育局着即調查未輟敎之學校一律給發七月份敎費俾各該校濟用 
[六合] 　 
　　縣商會電請核　兌換券　南京督軍省長崇鑒　籌借兌換券基金一案前奉鈞令附頒借欵分等表將　會名義列入乙等捧　之餘不無疑慮惟分等手續係由南京總商會會議而出　會前准南京總商會代電召集會議旋將地方財力困難情形據實函復并未派有負責代表到會承認嗣奉縣署轉發兌換劵七千元函請迅速勸銷等因敝會迭次召集全體會董及各商號開會籌議僉謂六邑地處偏隅迭遭水旱本年秋收異常减薄兼之久受皖匪滋擾縣境之西北忧十室九空商務來源交通斷絶頻年以來倒　閉商號已有數十餘家金融早經困難市面蕭條不堪言狀以商務局勢而諭猶不若江浦句容　水等屬際此時局不靖警備隊需欵警察需欵保衛團需欵均向商界籌借每日開會集議對於地方治安事件籌措頗難應付一再籌議惟有謹　丁等數目竭力勸銷以盡棉薄敝會迭經函請縣署據情轉呈在案而縣署自送券之後紛紛函催繳欵并未據情核轉用敢不揣冐昧謹將地方財力困難及　會會議情形電請鑒核俯賜體恤商艱准予酌减可否按照丁等數目籌欵解繳不勝迫切待命之至六合縣商會會長李錦　副會長朱友忠商事公斷處處長王志瀛率全體會董叩皓 
[南京] 　 
　　徐瀛促段出山電　天津段上將鈞鑒支巧兩電均奉悉謙光下　　海同感大　旣去中樞不可久懸南北羣彦旣以臨時執政相屬望正合現時狀態且爲　國以來絶無僅有之趨勢長江十省聨盟組設護憲軍政府表面全爲反對攝閣中樞旣得重望戰禍自易消滅當此千鈞一髮之際斡旋大局取消处太環顧四周厥惟鈞座是賴瀛等謹代表蘇省農民再爲敦促願鈞座犧牲一切早入中樞主持大計普渡衆生并乞寄語雨帥煥使對於長江方面勿事操切蠭蠆有毒急則變生所有一切善後事宜應悉付諸國是會議取决而以國民軍爲之後盾各國不乏先例願鈞座深圖之至憲法爲國家根本大法前旣爲南北所否認即無存在之餘地矧公布之當局亦未實力秦行自應重行制定以樹法典國會爲世　病且二年查其任期早經届滿延長絶無根據亦非依法改選不足以饜民望他若聨治制典單一制委員制與總統制均與國家之結合及其組織有關聨要皆爲民治統一謀根本之確定竊意以爲國家之結合應採聨治制國家之組織應採總統制似均適合於國情尙無削足適履之誚倘故爲高論不求實際則又非所敢知也蒭蕘之見諸乞高照江蘇省農會副會長徐瀛叩號 
[徐州] 　 
　　津浦路南段現狀　徐州津浦車站昨（二十日）午二時許接到浦口站長李寳森來電内稱津浦路暫改浦韓段由浦口至韓莊逐日通車（前被皖軍拆毁之路線現已修復）李　森爲浦韓路獨立段總段長此亦交通界之不幸也 
[杭州] 　 
　　佛學會附設夜學校　省垣馬所巷杭州佛學會鑒於附近兒童類皆無力讀書而每日赴會念佛讀經頗覺踴躍大可設法栽培故該會集資附設兒童夜課小學校一所定於今日開課并聞該會巳函請各敎育機關前往參觀 
[嘉興] 　 
　　善後委員會之結束　嘉興地方善後委員會茲因承辦各種事宜所用欵項均借自縣參事會之公欵結算已達二萬餘金茲因善後事宜無欵再辦爰於二十二日下午召集全體委員報告結束至借用之欵項仍照前日議决徵收房租繭商捐納帶收抵補金附稅以資償還一面造冊呈報省吏核銷 
　　電請令催清算公欵　嘉興前知事李壽慈前警察所長張光烈前於軍興時移欵離職現時局敉平該二二員仍未將移去公欵來禾清算因之地方人士嘖有煩言地方團體曾於日前電省請求令催李張二員來禾辦理移交乃時逾多日杳無音訊各法團又於二十二日電請省吏令催各該員尅日來禾清算公欵以正官方而重法令云 
[嘉善] 　 
　　發現五元假鈔票　近數日來市上發現一種假鈔票印模較爲模糊形亦略小受愚者已有數家據　均由兵士兌洋或購物用進該兵歷向各家嘗試某號察出後历言語不愼險逢其怒現聞各商擬假商會開會集議辦法免生　突並擬吾請長官嚴密查禁俾絶來源云 
[寗波] 　 
　　陳師長到甬　一師新委師長陳公俠於二十二日上午十一時專車到甬軍警各界及就地紳士均到站歡迎陳師長下車後在普天春稍息遂即入城駐節一師司令部又一師新委旅長孫基昌李寳章本擬與陳師長並駕蒞甬後經一師所屬各軍官電省謂甬埠軍心尙未十分安貼請孫李兩旅長稍緩來甬故孫李二旅長之來甬日期現尙未定云 
　　海關監督定期履新　浙海關監督兼交涉員一職由攝閣委鎭海李厚祺（係李徵五之兄）　任一節已誌本報茲聞李氏擬定十二月一日履新視事云 
　　白　葭浦刦案已破獲　鎭海白葭浦陳寳根家於日前被刦並傷事主六人經鎭海砲台司令部縣公署等懸賞緝拿各節迭誌本報茲悉砲台司令部昨已將該案要犯破獲分别懲辦矣 
　　總商會職員臨時會紀　甬總商會昨日下午二時召集職員臨時會出席會董十七人由袁副會長主席其會議事項如下（一）江知事電呈辭職案僉以江知事當此次甬變發生時力疾從公於地方頗有裨益主張公道電省挽留毋任固辭並轉請各法團一致進行衆贊成通　（二）孔會長　　案議决本會員改選在即會長一職不便久　擬　其告假不允辭職用書面轉告孔君議　散會 
　　法兵艦到甬　甬埠江北岸天主堂趙主敎因謠傳有人圖刧天主堂乃電請駐滬法領事派兵艦來甬保護節已本報茲悉法兵艦挨雷歌爾號已於二十日下午五時到甬停泊關門口該艦有兵士一百二十三人管駕名倫格尼脫業經該管警所呈報警　矣 
[上虞] 　 
　　　海所敎育近訊　上虞　海所地　海濱戶口繁盛近年一般熱心提倡敎育者接踵而起如現任縣議會正議長楊一放及縣參事會傅汝亮等最近統計有高小二所初小五所女子初小一所及新設之平民學校一所學童數約八百餘人均試行新制平校係附設於　志第二小學内敎職員爲蔣誠馬光嵩等均盡義務頗具熱忱成績以楊毅齋公祠私立繼志高小爲最佳該校爲紹屬優良小學之一　經敎育當局及縣署　　次爲北門漁業初小該校本學期自李光　　任校長後亦氣象一新 
[白州] 　 
巡　試用手槍誤中妻子　　邑海　鎭警察分所巡長黄俊　不知從何得來手槍一枝於昨（二十日）下午五時許在該處沙河岸家中試用適其妻抱子在旁誤中子腹轉入妻肩　其子　二小時斃命妻受傷較輕即送就近傳濟醫院醫治生死尙難預料並聞該處公民以戒嚴時期該巡長膽敢如此業已聨名禀請台　戒嚴副司令部按律懲辦 
 
 

Page 12

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *常識 
常談 
[自力他力外力] 　[  覺]  
　　今日之謀國者自力有幾大率借重他力者居多所借重之他力亦非盡自力也或不免借重外力借重他力借重外力未始不可獲一時之勝利但自力旣不充足則借重他力即不免爲他力所操縱又况他力之中攙入外力更不免爲外力所操縱耶其危險蓋不可思議矣 
吾但見專任自力者之失敗而不敢信借重他力者之竟能勝利也更不忍見借重外力者之勝利於目前而失敗於異日也總之無論何方勝利何方失敗無一非國民之失敗而巳矣 
經濟 
[戰後吾家之經濟] 　[  仲樸]  
吾家在上海南市此次東南戰起雖幸未遭大兵之刦掠然一方面因按月進欵之減少又一方面因家鄉親戚避難來滬日常開支頓增　倍故吾家此次損失之數亦有二百元左右茲者戰事告停避難者已陸續歸去余於是急將吾家之財政重行整理今後處處擬更從節儉方面做去以爲失之桑榆收之東隅之計下列數條係吾家戰後之經濟方略錄投常識以供曾受戰事損失者之採行焉 
　　（一）吾家按月房租十五元從此次戰事以後將餘屋出租一間故按月可省下五元 
　　（二）吾家每日所用飯菜恒兩葷一素從此次戰事以後每日减去一葷（約三百餘文）故按月亦可省下五六元之譜 
（三）余從前每日須吸香烟一匣今後擬即立志戒絶預計每月亦可省下二元 
　　（四）余有小兒二每日糖菓糕餅等費約需三百文今後將設法使之漸行戒食預計每月亦可省下四元 
　　（五）今後余出行時苟非萬不得已决弗乘車 
　　（六）今後余對於各種物品苟非極合實用决弗購置 
　　（七）余將多撰稿件投寄各種報章或雜誌取其酬金以之儲蓄 
（八）余將勸家中人從事女紅取其工資以之儲蓄 
　　以上八條今已逐條照之實行自謂一年以内必能將此次因戰事所受之損失完全恢復倘若永遠照行則以後之獲益尤未可限量也（乙種酬） 
[勿貪便宜購買刦來贓物] 　[  宼英]  
自戰事告終以後人民十室九空故兵士刦來之贓物着實不少現在正在紛紛銷售一般貪圖便宜者莫不趨之若鶩友人王君日前在南京小營購得金手表一只化去七元狐皮袍一件化去二十四元自以爲公道非常便宜之至詎料買回之後金表係電鍍佩帶僅一星期不但色退難看即内部機件亦停滯不靈簡直一文不值狐皮袍雖未上身但因受潮濕過重毛已紛紛墮落王君至此不禁大呼上當並深悔貪圖便宜之過蓋時至今日人心不古一般奸猾之徒輒利用此等機會故將劣貨略事裝潢僞做刦來贓物掺雜其　以求善價予因王君旣已大受損失想社會之中貪圖便宜如王君者定不乏人故特草此篇投諸常識以免再蹈王君之覆轍（乙種酬） 
衛生 
[今年不可吃蕈] 　[  阿端]  
今年的戰事人民受他的害處實在不小房屋給他焚燬了器物給他搶去了現在天氣已冷眼見許多災民没有吃没有穿好不可憐吓不但如此昨天我家有一親戚從黄渡來他說黄渡與瀏河等地方已有瘟疫發生了死亡很多大約黄渡瀏河是戰爭的地方河中的水不潔飲之自然要生病了他又說蟹與鰻螺等物皆不可吃吃了一定就要生病呢我說秋末冬初十月應小春的時候田野裏面常常發生蕈　我們因爲蕈的滋味很好鮮美可口都喜歡吃他實則蕈類有大毒吃了不愼很是危險况　現在戰爭之　屍體遍野難保不發生蕈類你想還可以吃嗎昨天我家裡買了幾斤松蕈煑而食之味極鮮美不料到了夜裏我嘔吐大作明天就不能讀書了所以常識裏常勸人不要吃蟹我以爲今年蕈也吃不得了（乙種酬） 
道德　 
[戰禍聲中之孝媳] 　[  權]  
吾鄉當戰禍發生運兵至崑山佈置時火車路線上莫不由軍隊拉民爲輸送伕役有住居虎邱之魏某年在而立於拉夫之際適適負販營生偕子來城中途被拉其子年僅十齡急奔回家泣告其母與祖母惟其祖母年逾古稀聞子被拉終日哭泣痛不欲生其媳周氏隨含淚告姑曰兵災戰禍武人之兇横固屬不幸但我夫雖被强拉終得放回家口生活媳願爲維持乃檢取布衣兩套向典中質得小銀元數角至申報等分發行販買報紙數種畫間至茶坊街巷中售賣如是周轉　得蠅利全家賴以度日夜曞則以言語安慰老親故里中咸稱戰禍之孝婦與强暴擄掠之軍人有天壤之隔爰筆記之　（乙種酬） 
法制 
[戰後當嚴禁鴉片] 　[  諸時]  
　　雅片烟罪爲新刑律所明定無論私吸私售依法均有應得之罪官廳對於烟犯近雖嚴厲懲辦而一時尙難肅清但私售燈吃之地匪類最易藏身於地方治安影響實大近據避難來滬堵　所述凡戰地附近十餘里之　秩序本尙整齊惟　該鄉鎭每有烟戶私售致一般形似軍人之匪徒以購雅片爲由逐漸而來後即長驅直入遂不免有騷擾情事因此居民恐慌紛紛遷避宵小乃得乘機刦掠推厥禍原實以私售鴉片爲導火綫耳現值軍事告終須知此次戰事販烟亦爲導火綫之一况私售鴉片本爲犯罪行爲應亟從速歇業别謀正當生涯斯爲上策而當地紳士各有身家性命關係亦宜盡力歡導設法阻止則造福地方殊非淺鮮也（乙種酬） 
禮俗 
[陳君德明之婚禮] 　[  玄植]  
陳君德明字鏡寰蘇之寳山人也世居劉行任職於本埠萬國體育會此次因受齊盧戰事之影　遂　避來滬賃屋而居初陳君在校時已配金慧珠女士爲室尙未成禮此次因乘金家避難來申之便遂提議結婚陳君因思戰後生計較前益艱遂與岳家商一切禮節均去繁就簡不事舖張以節儉主於　互假亞東旅社行合卺禮焉且不　花橋等等儀節坤宅即假旅社之西樓而新郎則居束樓爲新房行禮時一對璧人姗姗自東西二梯下而至大廳禮畢即設宴欵待來賓至九時許盡歡而散時新曆十一月三日也予因與陳君有舊特特將其婚禮投之申報常識攔以爲戰後一般靑年之將結婚者告焉（乙種酬） 
雜錄 
[今後軍人應有之覺悟] 　[  盛]  
　　此次北京政變突然而來卒　曹吳下野直系瓦解數年經營結果如斯雖吾輩毫無關係之人民覩此現象亦不能無所慨然於心也雖然直系之敗固在吾人意料之中而無足怪也蓋自去歲逐黎以後因總統而不惜賄猪仔因覲見而不惜屈臨案大錯　成民心已去而復窮兵黷武倡言武力統一　人民於水火雖欲不敗其何可得 
　　今直旣敗　馮王等亦以和平相倡導矣將來之中國即有統一之望耶抑今次之政　仍不過軍人之新陳代謝於前途毫無關係耶是則須視今後之軍人有無覺悟耳 
　　　吾固希望中國有統一之日也故吾願今後之軍人以曹氏之結局　鑑戒有左之覺悟 
　　（一）應覺悟徒藉武力未必可恃 
　　（二）應覺悟民心向背關係至重 
　　（三）應覺悟輕視法律必無善果 
　　（四）　覺悟信任非人足矣自殃 
　　（五）應覺悟爭權奪利毫無實益 
　　（六）應覺悟驕横自專足以遭忌 
　　（七）應覺悟身擁重兵反致危險 
　　（八）應覺悟治理國政不可自私（乙種酬） 
[災民之三悔] 　[  道一]  
　　我友張君允仁新自鄉間來爲予述災民之三悔予以其頗足發人深省也記之以實常　 
　　（一）悔不儲蓄　鄉民平日無儲蓄此次横遭兵災職　停止旣乏生産復多消耗以致無食無衣朝不謀夕災民鑒於目下生計之艱窘深悔以前之不知儲蓄 
　　（二）悔不讀書　當開戰時鄉民之避難來滬者實繁有徒若輩以目不識丁深感痛苦如欲乘電車則不識車上之號數欲悉故鄉戰况則不能讀各種報章由是災民洞悉讀書之　要而深悔少時之失學 
　　（三）悔不團結　戰事旣息兵士恒三五成羣四出刦掠苟能集壯丁十餘則足以禦之而有餘乃鄉民兵士至逃避一空兵士乃得肆意搶刦無所顧忌卒致十室九空災民目擊慘狀深悔不組保衛團於前以資自衛 
往者不諫來者可追以前之不知儲蓄者今後當實　儲蓄以濟意外之急需以前之目不識丁者今後當入平民學校或倩人敎讀以免不　字之痛苦以前之不知團結者今後當去各自爲謀之私心組　民團以禦外界之侵犯能若是庶可處身於危亂之世矣（乙種酬） 
 
 

Page 13

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *本埠新聞 
[商界今日懸旗慶買段合肥就任] 　 
　　本日爲段合肥就任臨時執政之期總商會以和平從此有望特於昨晚通告本埠各商店懸旗慶賀並藉以表示民意云 
[各團體賀段就職電] 　 
　　江蘇縣議會聨合會昨晚（二十三日）五段祺瑞文云北京段執政鈞鑒東山絲竹謝傅圍棋霖雨蒼生爲民爲國斯人旣出全國有其蘇之望詎止蘇人惟十三年來國民深厭武力酷愛和平蘇民刦後餘生尤賴噢咻撫視謹代表六十縣額頌江蘇縣議會聨合會委員長李味靑委員方家珍等叩　 
　　本埠各公團昨致北京段執政一電云北京段執政鈞鑒欣聞就政薄海騰歡旋乾轉坤萬民喁望東南一隅瘡痍未復和平底定端賴明公特　佈賀諸維睿察江蘇各公團聨合會安徽駐滬勞工總會蘇民促進製憲會皖民自治社江蘇民治促進會旅滬皖民團公叩梗 
[各官署電賀段氏執政] 　 
　　段合肥已定今日就總執政職各省軍民紛紛通電擁賀本埠各官署如新任松滬護軍使張允明新任上海交涉使兼關監督陳世光上海縣知事李南山浙軍駐滬總指揮楊邦藩均電京致賀表示敬意上海電報局昨日發出此項賀電連政商各界約一百餘通云 
[執政閣員消息] 　 
　　中國新聞社云本社昨日午後三時接天津大北來電謂執政内閣不設總理所有閣員已經决定外交唐紹儀内務言敦源財政龔心堪交通鄭孝胥敎育王九齡農商楊庶堪陸軍羅開榜海軍林建章司法薛篤弼執政之秘書長爲許世英段定敬（二十四）日就職即行發表本社（中國新聞社）記者特訪擬議中執政閣員之在滬者茲將問答次第紀下（一）唐紹儀之表示記者以津電相質於唐君叩其意見唐曰日來處理家務鮮聞國事津電所擬實屬笑話態度極爲冷淡云（二）楊庶堪之談話楊語記者曰日前許靜仁及其他友人曾由津來電告以合肥相邀之意但近來倦厭政治頗思讀書吾人入世本當謀何以報國家何以報社會然二十年艱苦奮鬥自慰殊寡此次合肥出山如需協助亦不在官如有電來余當力辭楊君對於臨時執政期内似恐無所建樹（三）王九齡之欠健王君自由津旋滬即患頭風記者往訪時謂醫戒談話由楊瑞先君代表接見據云王君因病醫戒見客至對執政一時當無所容心云 
[選派和平會議代表問題] 　 
　　段祺瑞離津前一日有電致各方要人表示進京後除將各部支配妥協外即當電請各省軍民長官或省議會速派代表進京開一和平會議解决一切糾紛惟滬上反直派各要人曁西南各省代表以長江各省仍有直派之勢力者對於軍民長官遣派代表與會甚爲不妥應由省議會遣派昨已去電反對云 
[總商會對全國商界之建議] 　 
　　要求職業團體加入國民會議 
　　本埠總商會昨通電各商會云北京天津漢口寗波杭州保定奉天吉林濟南開封太原南京安徽南昌福州武昌長沙陜西甘肅新疆成都桂林雲南貴州熱河綏遠黑龍江總商會鑒政治隆汚爲民國休戚所係商人握經濟中樞所受惡政治之摧殘較其餘各界影響獨鉅比年以來苛稅稠疊惡幣充斥運輸要道受制於軍人商貨交通爲之梗塞一遇兵事則扣船扣貨勒提勒借凡茲慘狀罄竹難書方今曹氏引退國人翹首以望澄清惟政局現當剝復之交商人如果仍處於旁觀地位不以國民資格要求參加恐重蹈甲興乙仆之故轍决不足以滌瑕蕩垢長治久安十三年來此等先例非止一次國本豈堪再傷時機詎容再見今合肥段公已徇本國推戴入京執政根本解决政治刷新廢督裁兵振興實業皆關切要敝會有鑒於此是以前電合肥有將來開國是會議須招職業團體加入之主張務祈羣起要求表示此爲全國之公意庶足以動當局之觀聽謀根本之建設謹貢芻議佇候明敎上海總商會漾 
[國貨維持會等對時局之兩電] 　 
　　中華國貨維持會昨發代電兩通分致天津段張馮曁洛鄂蘇浙各要人請切實宣布保境安民以延國家一線生機茲錄電文如次 
　　（一）天津段上將軍芝公鈞鑒我華不幸禍亂相尋擾攘紛紜迄今已十三載矣今幸天心厭亂民慶來蘇我公德隆望重薄海同飲尙懇毅然出山主持大政舉凡以前一切亂源稗政一舉而廓清之任賢遠佞與民更始措國基於磐石之安登黎庶於　席之上是則日夕馨香拜禱者也我蘇近遭兵燹閻閭蕭條百業停頓民生　　遂至盜賊蜂　起險象環生我公慈悲爲懐諒亦惄焉憫之方今羣帥推崇輿論一致正我公東山再起自度度人之時嗣後之休養生息端賴賢豪近聞中山先生在滬　常北上後擬　改一切不平等之條約旨哉言乎我國受不平等條約之束縛痛苦已歷數十年之久此次中山先生首見及此毅然提出修改佳音傳布歡洽羣倫伏懇我公俟中山先生北上後協力合作期底於成藉臻國家强盛之域北望燕雲彌深馨祝肅電奉聞不盡欲言上海中華　貨維持會江浙絲綢機織聨合會同叩梗（二）天津張雨帥馮總司令洛陽吳玉帥武昌　衍帥南京齊撫帥杭州　　帥鈞鑒敬肅者憶自江浙失和戰爭陡起人民之遭愵慘禍顚沛流離凡有人心儔不痛惜今雖承平有望風鶴無驚而交通之阻塞商業之停頓金融緊迫生計維艱屬在工商莫能倖免而我絲綢兩業丁此厄　幾有日暮窮途同歸於盡之勢茲特不揣愚魯縷　於我公之前祈垂憐而一援緊焉幸甚幸甚夫我國絲綢本爲江浙出産大宗之事業不特暢銷國内即環球各國亦莫不歡迎得列於國際貿易品洵非慮語慨自海禁大開以來美雨歐風競相灌注而國内一知半解自命維新之流盡倡歐化之說馴至舶品紛乘呢絨充斥而我綢緞銷路遂爲之减色不少近且遭日本重稅之影響致綢貨在海外僅有之銷路頓形絶跡國内則天災人禍相逼而來海外又苛稅重征根本絶滅故我綢業之痛苦實較他業爲尤甚查江浙兩省工商之恃以爲生者不下數百萬人平日機工以生活日高辛勞所入不易維持尙有罷工要求之舉今則實盒　此兩省織綢廠之受此次江浙戰事影響致全國停頓客商　足而商業之損失者在數十萬兩以上日來宣告停工閉歇者比比皆是而數十萬之機工頓失所依生計斷絶遂致民不聊生盜賊蜂起險狀環生現象日惡此則敝會等所引以爲憂亟望我公之有以善處之也際此瘡夷滿目元氣凋傷非數十年之休養生息不克恢復原狀萬懇巡帥抱民胞物與之懐切實宣布保境安民對於任何政爭槪勿與聞藉解我民倒懸而保國家元氣不特我絲　兩業感啣無旣抑亦江浙兩省同胞之日夜馨香拜禱者也專肅電陳伏乞矜鑒不勝迫切待命之至上海中華國貨維持會江浙絲綢機織聨合會同叩　 
[孫中山離滬前對日記者談話] 　 
　　孫中山離漓前曾有日本新聞記者數人在輪船上與之作短時間之談話中山談話側重外交關係其大意云余此次因無便船故改由神戶後擬順便訪晤日本朝野一部份人士中日兩國就目前世界大勢言非根本提携不可兩國人民尤應親善携手共禦他人侵掠政策近年來中國人民對於日本頗多懐疑此後日本上下應切實表　對華親善政策中國頻年内亂多半爲外人直接或間接造成過去如廣州商團事件現在如吳佩孚南下事件暗中均有外人從中指使無非欲逹其侵京政策耳余此去純然以中華民國國民資格赴天津之善後會議届時余即將建議此項主張於會中共救國難如要求撤廢治外法權一事即爲入手計劃之一此後進行當然須經歷無數難境頗願日本朝野予以同情之助力諸君多爲新聞界有力者以上所述深願時加鼓吹云 
[孫中山嘉納護法議員意見] 　 
　　孫中山到滬後國會議員通訊處曾根據前次開會之議决案致一意見書於孫中山於國會問題及制度方面均有陳述現悉中山臨行前曾命秘書邵元冲作覆大意謂該項意見極可嘉佩當已採納用作將來進行之凖云 
[六十二團體擁護孫中山主張電] 　 
　　各報館轉全國各公團公鑒伏讀中國國民黨對於時局之宣言與該黨總理孫中山先生對於新聞記者發表之政見洞悉中國十三年來禍亂之癥結並明示今後謀國之方針在造成獨立自由之國家以擁護國家及民衆之利益爲歸宿舉其大者如對外則取消一切不平等之條約及特權變更内外債之地位對内則劃定中央與省之權限使國家統一與省自治各遂其發逹而不相妨礙同時確定縣爲自治之單位以深殖民權之基礎且當以全力保障人民之自治輔助農工實業團體之發達謀經濟敎育狀况之改善又反覆聲明十三年來帝國主義與軍閥勾結以爲其進行之障礙遂使此等關係民國存亡國民生死之犖犖大端無由實現末復訴諸國民之公意要求國民之自决主張召集全國國民會議解决國是本公團籌備會循誦再四認此主張確爲救濟中國之良藥用特通電擁護（至於本公團籌備會對於國民會議之具體主張另有通電發表之）並希全國各公團一致贊助本會幸甚中國幸甚中華民國學生聨合會總會上海粤僑工界聨合會旅滬廣東自治會女子參政協會天潼福德二路商界聨合會吳淞路商界聨合會嘉興路商界聨合會河南路商界聨合便上海市民協會閘北市民對外協會南市市民對外協會反帝國主義大同盟非基督敎同盟上海工界聨合會上海店員聨佮　會浙江旅滬工會上海船務機房工界聨合會機器工人俱樂部淞滬機械職工同志會勞工靑年會金銀工人互助會雕花業工會楊樹浦工人進德會上海大學學生會大夏大學學生會上海大學平民學校上海啓賢公學上海女子體育師範國民公學勤業女子師範虹口平民女學校林蔭路平民學校安徽逃亡學生團申江學會靑年學社旅滬興化學會上海瓊崖新靑年社平民敎育研究社平民導社民治急進社旅滬贛民自治促進會女界戰士慰勞會旅滬浙江自治協會曹家渡亥育報社中國靑年救國團春雷文學研究社中國孤星社上大浙江同鄉會天津留滬學生同志會旅滬山東學生同志會靑年印刷工人互助社同志勸戒嗜好閱報社曁南大學學生自治會楊樹浦平校校友會東北城商界聨合會地貨友誼會普　學校眞茹平民敎育社貴州留滬學生會南洋烟草職工同志會失業後援會明智公學江西省議會第二屆議員駐滬辦事處等六十二團體同啓 
[沙彦楷對篠電之意見] 　 
　　請齊率部移駐國防地點 
　　蘇籍國會議員沙彦楷昨有代電到滬原文云上海各報館轉江蘇全省人民曁各法團各公團均鑒頃讀齊督軍組織護憲軍政府篠電及韓省長請勿再戰皓電敬悉楷之愚以爲吾蘇受保境安民之賜死者暴露於原野生者流離於道路工商失業靑年輟學公私損失已達數千百萬非二三十年不能回復而此號召之憲法亦由數千萬代價而來齊督軍如果决心擁護則憲法於地方制内並無巡閱督軍之位置應由吾蘇全省人民執香環叩恭請帥節督率所部即日儘數移駐國防地點俾吾蘇得以實行眞正保境安民之主旨謹九頓首以聞沙彦楷叩 
[柏文蔚乘山東號來滬] 　 
　　公平通信社云本社（公平）昨接廣州電建國軍第二軍軍長柏文蔚由廣州乘山東號輪船來滬約於今明日可抵此間皖省旅滬各團體正預備歡迎聞柏在滬小作勾留將行北上 
[傅良佐抵滬] 　 
　　段合肥前派傅良佐持親筆函南下來滬轉道赴寗與蘇齊有所接洽茲已公畢傅氏已於昨日乘滬寗車抵滬與各方面稍事接洽後即當回津覆命云 
[郭泰祺抵滬] 　 
　　廣州大本營外交次長郭泰祺氏於昨日乘海輪抵滬聞留滬數天再搭輪北上行期尙未定云 
[徐恩元前日抵滬] 　 
　　中美懋業銀行總理徐恩元氏前日因公由京來滬暫庽靜安寺路某旅館親友知交前往訪　者頗衆　徐氏此次來滬係爲行務云 
[寗杭道上要人之往來] 　 
　　吳佩孚代表李謙（公謹）齊燮元代表米占元（登　）日前奉命赴杭會晤浙孫接洽要務茲經公畢業已返滬旋於昨晨（二十三）乘九號特别快車回寗復命又蘇皖贛巡閱使公署軍務處處長李梅（馨伯）暫編蘇軍第二混成旅副官長許之俠（仲中）均於昨晨由滬聨袂乘九號車赴寗又蘇督公署總參謀長劉玉珂前日（二十二）由寧偕同總統府洋顧問安德生來滬公幹劉於昨午乘坐花車附掛中快車返寗又前江西省長現任海疆防守總司令參議陶家瑤昨晨（二十三）由寗乘早快車於午後三點四十分來滬又松滬鎭守使公署副官丁萬靑昨晚（二十三）七時許由寗來滬双浙軍第六混成旅參謀長鄭繼鏞偕同第一團團長趙雲龍第二團賈團長於昨午（二十三）乘滬杭路快車赴杭晋謁孫督接洽要公又齊督駐滬代表錢宗澤（慕霖）定於今晨（二十四）乘九點三十分車返寗 
[嚴財政廳長來滬] 　 
　　江蘇財政廳長嚴孟繁因籌商賑欵事於前晚由寗借同會計科長朱應渭同乘滬寗夜快車於昨日（二十三）清晨抵滬嚴即乘車赴南洋路四十二號朱則回城内吾園路本宅暫駐云 
[樊鍾秀副官冷彬如由湘來滬] 　 
　　廣東豫軍樊鍾秀部北伐後即由上猶崇義遂川蓮花等處轉戰千里旋因餉械兩缺在遂川一帶失利遂改分兩路前進其一部分向桂東一部分則向萍鄉桂東部分由樊自率萍鄉部分則由其副官冷彬如率領但冷氏在萍鄉附近遇唐生智軍隊包圍將冷捕獲拘留現冷已釋出於昨日由湘抵滬 
[張允明之就職問題] 　 
　　昨據龍華軍署消息連日盛傳張允明氏有不日就任護軍使之說茲昨探聞張氏遲遲不遽接任者蓋有數種原因（一）該使署經常費月需二三萬元向山省庫就近征收機關劃撥目今政局未定前决難照辦現正設法籌劃（二）外交問題關係密切須先事疏通俾正式就任後易於應付聞張氏已派員分頭積極辦理云 
　　又一訪稿云陸軍暫編第一師師長張允明前日接奉北京段執政來電催令速就松　護軍使職並令速函領團交涉將公廨判决刑事案犯解歸軍法訊辦以挽主權等情張氏奉電後即轉電浙孫俟其復電再行就任聞張氏對於護軍使署之組織仍照歷任辦法分爲參謀秘書副官軍法軍需軍　軍械稽查等八科各科職員現正物色以備委任昨日張氏又派員調查陸軍監獄及看守所等收禁之罪犯若干名及案由刑期詳細造册以憑核辦龍華陸軍第十師之技術隊原由輜重營改編以孫振剛爲隊長茲爲張允明師長查得該隊刻尙在滬自應歸併由陸軍第一師節制現已改編爲工程營派委陳其嶽爲營長昨已接任視事矣又松滬護軍使署之軍樂隊亦未裁散茲由張師長查得該隊人數缺額樂器不齊值此恢復護軍使署舊制之際軍樂隊仍應存留昨已令由該隊吳隊長迅將隊士補足添配樂器趕速敎練云 
　　中國新聞社云新任松滬護軍使張允明氏迄未就職天津方面曾一再電催昨據龍華傳出消息謂張氏將於本月二十六日就職云 
[陳世光尙未就交涉員職] 　 
　　昨報載新任江蘇特派交涉員陳世光於日前在城西新區新交涉署内就任一節茲復調查毫無影響聞陳君迭奉院部電催就職原擬於本月二十四日蒞新旋因一切佈置尙未就緒故臨時變更就職日期并聞就職日期當不甚遠又聞張允明護軍使因城西新區新交署地方自温交涉員移往租界辦公後所有交署案卷傢具等件搬移甚多留守只有數人大樓官廳尙多重要物件舊亦堆積不少爲愛惜公物起見更以該署爲對外機關不得不格外愼重守護業已酌派克字軍多名前往會丈局空屋暫行駐守以資保管云云 
　　公平通信社云新任江蘇特派交涉員陳世光迭奉北京攝閣及外交總長王正廷電催就職因蘇督齊燮元堅囑前任温世珍暫勿交卸致陳氏一時不克蒞任茲聞北京執政政府昨再電催陳氏趕緊接任温前任已電蘇齊示遵聞陳氏接任後擬將租界辦公處併入大西路交涉公署以一事權至江海關監督一職亦於同時接任云 
[鎭守使署消息併紀] 　 
　　外交團今日答拜宫鎭守使　松滬鎭守使宫邦鐸於上星期五六分赴駐滬英美法日義等各國領事署拜會各情已誌本報茲悉宫鎭守使昨接温交涉員電話知照各國總領事等訂於星期一（即今日）上午九時至十一時分至鎭署回拜故宫使昨已諭知外交秘書長席鳴九君屆時在署帮同招待藉敦睦誼云 
　　禁止士觀影戲之佈告　宫鎭守使昨日發出第五號布告云爲嚴諭示禁事案據閘北影戲院商人陳勇　呈稱商人前爲普及社會敎育振興市面起見於新閘橋堍設立影戲院一所開演以來觀戲者皆爲正當工商有業人士幸未發生事故惟近日時有兵士入院叫駡秩序紊亂以致觀客畏不敢前營業大受損失呈請出示保護等情前來滁　通令各軍隊長官嚴行查禁外爲此佈告各部軍人一體知悉須知各軍開駐滬上原爲保衛地方維護商民而來何得從事遊戲致損軍譽嗣後不准擅入閘北影戲院觀戲違即嚴懲倘有不肖之徒假托軍人入院騷擾一經查覺或被告發即行依法懲辦其各凛遵切切此佈 
　　派員到寳測繪　昨日午後三時許有宫邦鐸部七十三團排長一員兵士兩名携帶測繪器由西市梢進城沿途測繪地理形勢及河流要道圖樣後出南門向砲台灣而去 
[甬商會證明蔣尊簋未提公欵] 　 
　　浙江自治政府領袖蔣百器等前曾致函寗波總商會聲明在甬時並未提用公欵以免外界誤會昨得復函云百器先生台鑒昨奉大敎以滬上盛傳寗波自治政府一役先生得欵甚鉅囑詳細開單見復等因備聆一是查本年九月間先生曁屈吕諸公在甬組織自治政府不特未向敝會提取欵項即對於其他地方機關亦未有上述情事滬上所傳皆係捕風捉影之談諒各界不至輕信茲承垂詢除將尊札及敝會情形在本埠各報宣布外合亟函復諸希亮鑒並祈將此函披露滬報以昭大信順頌公綏寗波總商會謹啓 
[江蘇善後公債將發行] 　 
　　江蘇善後新公債發行之動機係因此次蘇浙兵事財政支絀以此爲辦理收拾一切善後之用本定額七百萬元因支配不敷最近又增一百萬元共爲八百萬元現已由省立第一工場印就聞訂十二月一日發行財廳擬以大批向滬抵押可得現金若干爲辦理急需另撥數十萬與敎育界（本欲八十萬恐難如願）其餘分大小縣分支配勸募各項行政經鄪則自下月起除辦公役食等費外各員薪水七成現金三成公債 
[學生募捐賑災之結果] 　 
　　募得一萬零一百餘元 
上海學生救濟難民會於前日舉行全滬大募捐運動其募得之數當晚存入中國銀行特於昨日上午九時半舉行開筒被邀監視者有宋漢章郝伯陽張廷榮周 
 
 

Page 14

 
 
1;第一萬八千五百八十七號;中華民國十三年
西曆一千九百二十四年十一月二十四號
星期一 * *志禹及各校代表滬江閣人俊約翰蔣翼振南洋費振東復旦田關雄東吳富剛侯及該會執行幹事蕭元恩王春濤金門等二十餘人由宋漢章指揮該行行員及夫役共四十餘人舉行開筒及點算數目宋君並往來巡視至下午三時始行告畢計共募得支票八張計洋八十五元鈔票八百四十七元銀元二千七百二十六元小洋六萬五千六百六十四角銅元三千二百四十八千六百七十制錢七百五十四文銅洋十三元雜幣二包大約一萬零一百五十元此次運動以靑年會幹　蕭元恩君爲最出力各校學生以中西女塾滬江大學約翰大學爲最踴躍捐得之數亦較多定於今日下午六時半在中國銀行舉行董事會董事爲宋漢章方椒伯（代表商界）鄔志堅周志禹（代表靑年會）閣人俊費振東蔣翼振（代表學生）等七人又聞三育大學於昨日募捐將於日今開筒云 
[縣署昨開茶話會宣佈冬漕加徵特捐] 　 
　　上海縣知事李壽慈於昨日下午二時在本公署邀請本邑各市鄉鄉董到署開茶話會到者爲蒲淞市總董王臨鈞顓橋鄉鄉董施其光北橋鄉鄉董陸杏林引翔鄉鄉董周文勳洋涇市總董劉志　法華鄉鄉董楊洪釗塘橋鄉鄉董盛茂祥高行鄉鄉董朱夔揚三林鄉鄉董喬讓木漕河涇鄉鄉董楊心正（代表唐敬熙）等十市鄉由李知事接見之下略叙寒暄旋即開會由李知事主席報告開會宗旨略謂本縣現奉省財政廳訓令以戰事結束辦理善後需欵甚巨省庫枯竭無可設施令飭本縣於本届冬漕内每石酌加善後特捐洋一元以資應付務請諸君勸導鄉民照數繳納顧全公益云云各董聞言之下以今年各項捐稅疊出不窮本年江浙戰事民間損失甚巨若再加征善後特捐每石至一元之多民力實有不逮因此各董面面相觀咸有難色僅止唯唯而散 
[賑務處催繳附收賑捐] 　 
　　滬寗滬杭鐵路稅務總辦昨（二十三）奉江蘇賑務處代電云案照本省辦理賑務截留貨稅項下附收一二成捐欵濟用業經電飭將收起前欵截至十月底止先行儘數報解在案迄已多日收解尙屬寥寥合亟電催仰即迅將已收之欵掃數解交中交兩行專儲備撥一面製據送騐以後收起附捐均限於旬日清解以濟賑需毋稍延遲云云 
[紅會員役赴黄渡] 　 
　　中國紅十字會前派徐乙藜醫生赴南翔嘉定黄渡一帶調查暴屍災情經徐醫生報告後總辦事處即於昨晨仍派乙藜醫生偕同庶務員王錦城及茶房工役人等乘坐内河招商輪船前赴黄渡一帶掩埋暴屍並聞附帶錢洋支票棉衣食米麵粉鍋鑊等件發給災民諒來春疫癘定能稍減一班鳩形鵠面之災民亦可稍慰薪憂矣 
[洪蘭祥請拯眞茹等處災民]  
　　寳山縣議員洪蘭祥君因此次江浙交戰眞茹等處受害甚烈當此冬令被災難民飢寒交迫急應振濟特函請上海總商會虞方二會長設法補救拯此災黎茲悉該會業將洪君來函意旨轉致上海保安會查核辦理矣 
[國務院復江淮同鄉會電]  
　　爲江浙兵災振務 
　　江淮旅滬同鄉會前因江浙軍事敉平人民受災棊重亟待振濟曾於上月文日代電北京國務院請於海關附加稅項下撥半協濟兵事善後振災用途昨已奉到國務院復電原文如下 
　　上海江淮旅滬同鄉會文代電悉海關附加稅協濟振災一案據稅務處復稱使團尙未同意咨行外郭詢問尙未准筣等因應俟各國公使有允認復文再行核辦院眞 
[兵災各縣善後會昨訊]  
　　兵災各縣善後聨合會昨發通函分請未被兵災之各縣各公團請即組織兵災協濟會以資廣爲募集普濟災民其函云吾蘇不幸猝遭兵禍被災區域占及十縣滬海道屬尤爲奇慘砲火所及兵匪所掠廛肆乃成焦土民舍遂無完瓦蓋藏盡發縷粒無存丁壯相率逃亡老弱轉乎溝壑今雖災事收束而寒不得衣飢不得食凍餒垂斃者何止數十萬人嗚呼誰非父母之子人皆血肉之軀當此嚴冬將至僅存喘息何以爲生敎育界同人有鑒於此已有捐募棉衣星期之舉我未被災各縣同胞受戰事間接之影響固亦甚巨然禍福相形猶勝於倖存砲火之下者多多也天相吉人已獲眼前之幸福澤流鄰邑更種他日之善緣己飢己溺具有向情倘荷本儒者惻怛之誠發我佛茲悲之願邀集同志組織協濟機關期以句日集有成數衣米金錢各隨其便總之我人盡一分心力即多救幾人性命茲擬辦法數條伏維鑒察採擇施行謹爲垂死災黎九頓首以請「附則」（一）各縣兵災協濟會由左列各公團起合組其方　可各就地方情形自訂之（一）縣議事會參事會（二）市鄉公所（三）敎育會敎育局（四）商會（五）農會及其他職業團體（二）各縣兵災協濟會隨時輿兵災善後聨合會接洽辦理賑濟事宜其辦法可於下列三項中擇一行之（一）直接散放（二）指定區域散放（三）交兵災善後聨合會分交各縣散放（三）各縣兵災協濟會應於兩個月内辦理完竣（四）各縣募集捐欵及衣物之辦法可隨當地情形自行訂定而報告於兵災善後聨合會（五）辦理之經過及收支應具詳實之報告或登報或刋徵信錄　　 
[漕河涇鄉兵災善後會之集議] 　 
　　漕河涇鄉兵災善後會主任楊心正以本鄉被災區域有四鎭九圖前雖調查大致尙未詳細昨日下午二時邀請各鎭紳董集議調查門類到會者龍華鎭吳紹基長橋鎭朱世昌朱家行鎭莊慶賢梅家衖鎭梅祖鞭新龍華陳德鄰等議定調查方法分誌於下（一）被災鄉村災民姓名及損失並詳載災後狀况（二）鄉民受槍斃刀傷者須記明被災時情形（三）學校及公産之損失（四）農田之損失以上四項限於一星期内造具詳細清冊交會總核再由本會派員實地視察抽查分别緩急以定實施方法俾災民得沾實惠云 
[南市地方安謐] 　 
　　電車准展晚上十時進廠 
　　南市方面每晚交通時刻業已准予寬放以便商人往返刻聞華商電車公司行駛各路之車輛亦巳奉准展至十時進廠惟高昌廟一帶不在其内然市間店舖因營業未能回復故每晚仍行提早收市其餘茶肄等亦無夜市各烟兌店僅開小門交易以防盜刦幸南市保衛團及董家渡天主堂保衛團各團員均於每夜整隊出外巡察頗爲勤奮匪徒遂無從托足地方尙稱安謐云 
[蘇米不准出洋] 　 
　　江海關監督昨（二十三）奉江蘇督軍省長公署訓令云案照蘇省前以軍事善後暫准蘇米出省特在浦口無錫兩處設立米捐專局抽收特捐救濟軍用當經擬定簡章分别委員籌備在案惟此項運米議决祗准出省仍不得運往外國除分行外合行抄錄簡章曁續行議决原案令該監督即便遵照隨時認眞查察辦理毋任弊混爲要此令 
[糧食平價遊藝會消息彙誌] 　 
　　淞滬維持全國糧食會所發起之糧食平價游藝大會現已籌備就緒昨特代電蘇省軍民兩長請委派專蒞會指導原電如下 
　　齊督軍韓省長崇鑒竊敝會素以維持糧食爲職志今歲直隸水災爰擬勉盡棉薄於九月二十五日奉天津總商曹轉直隸水災救濟會函開准函轉淞滬維持全國糧食會電陳助振給奬辦法當經開會集議認爲事實可行陳請省長公署批准矣希即查照轉知等因准此相應函致貴會希即查照各等因在案祗以江浙戰雲發起未及進行當直省水災電報傳來之際曾假法藏寺講經堂邀集全體會員特開大會議决救災卹鄰古有明訓現旣範圍稍寬會務名稱理合加以全國兩字於是定名爲「淞滬維持全國糧食會」庶冀名實相符際此需欵浩繁爰商定新世界增加游藝開會十天訂陰曆十一月初一日開幕募集欵項建倉儲米作一勞永逸之策惟茲事體大除分别呈報地方官長備案外合亟電懇崇座察核備案委員指導實爲公便云云 
　　該會定今日午後七時假座新世界北部大菜間宴請各界並推定各部臨時職員其籌備未盡事宜限期告竣云 
　　該會孫幹事長向在耆老會主持一切該會今歲九月因事停頓致各耆老聚首之樂亦因之疏遠孫君現特擬於游藝會期間邀請姫覺彌盛莊夫人余魯卿及其夫人伽陵夫人等重行組織耆老道德團及女界慈善團等部於新世界藉資勸導云 
[滬北米糧公會通告各米船] 　 
　　不得逾額停泊阻礙交通 
　　滬北經售米糧公會昨通告各米船云爲通告事頃准閘北水巡隊王巡官到會知照現值冬際水落之時河下停船擁擠若不設法照章取締必致軋斷河面阻絶交通請本會轉知各船客務遵警廳前頒米船停泊限制辦法勿再逾額停泊致干帶究等語經以現值新轂登塲各産區來源湧旺惟河面交通利滯米船亦在有關之列商定河面最闊之處祗可停泊九隻以内務以讓往來水道無礙交通是爲至要合行轉知即希各船客夥諸君一體加以注意勿再逾限停泊致干未便切切特此通告 
[斛司要求斛資改給洋碼之堅决] 　 
　　至下月一日不解决即停斛 
　　南北市米業各斛司要求斛資改作洋碼每石作大洋一一分四釐計算等情業誌昨報茲悉此事發生已有二十餘天行家方面恐此事不决斛可有停業之虞故有允准意惟米客方面尙有少數不允前日在仁榖公所開聨合大會有米客某反對其事前與各斛司辯論被斛司二鸡復後由朱錢戴三會長解勸始得無事昨日斛司又在新民社集議交換合同衆謂同業倘在停斛期内有違犯情事公衆處罰又前日聨合會張董元遲至三四日必有解决今巳届期應由代表再至張董處询問倘無答復祗有十一月初一日（陰曆）起停斛其時載米駁船亦派代表在場當謂如　實行停斛米船等亦將協助進行停止裝運請　實行日期先期函告兩公所俾便通告各米船云 
[滬寗客車次第恢復] 　 
　　滬寗路之滬翔客車業於昨日（二十三）恢復行駛仍照戰前舊章每日開行往返各四次現該路除上下行夜快車因各處戒嚴關係依然停駛外其餘快慢車曁寗錫滬常滬錫等各區問車業已次第恢復計北站每日開行之各項客車共有十一次云 
[海關新建築之計畫] 　 
　　上海海關擬再從新建築由著名工程師波斯維爾氏製圖十餘次現已决定新建築有樓九層其上更設鐘台至鐘台頂上共高二百六十英尺至九樓屋頂則高至百五十英尺建築成後將成黄浦灘惟一之偉觀其形類似揚子保險公司之建築最下二層前方設石柱四根三樓以上則作普通之官署式前面黄浦灘後臨四川路其間長百二十英尺而以漢口路方面爲最長其左爲香港上海銀行此新海關不愧爲東洋唯一之建築物鐘台係用電氣裝置可由四方窺見之云 
[寳山行駛公共汽車後情形] 　 
　　寳山行駛公共汽車公司附市公所内係向上海北車站界路龔福記汽車行承租計汽車一輛連車夫脚夫汽油及工食等費每月需洋六百六十元訂定一月爲期前日已開始行駛行車地點本擬自南門至砲台灣旋以該處兵士衆多往來不便改由新同濟路南行至吳淞旗站車資除每人收小洋兩角外孩童减半行李每件收洋一角聞前數日往返五六次祗收車費十數元所入不敷開支將來或有起色也 
[縣署得日之兩訓令] 　 
　　上海縣知事公署昨發各市鄉訓令兩則照錄如左 
　　其一爲訓令事案奉江蘇賑務處第二十七號訓令内開據善種荳麥等項而種子缺乏惟有設法代購以免失時合行令仰該知事即便遵照查明所屬各災區如果缺乏各項種子務須尅日就近代購分别散給酌量收回信欵所有發給種子各戶准先立册借給一俟來歲春收再令照繳所需價欵如有虧蝕准予作正開支並將辦理情形速速具報此令等因奉此查上海戰事已告結束各該南鄉農民有無耕種以及各項種子有無缺乏應由市鄉董事查明具報以便代購散給奉令前因除分行外合行訓令仰該鄉董遵照辦理具報此令 
　　其二爲訓令事案沈前知事咨交雙喜印花稅票内有分發各該市鄉曁各該鄉商務分會存銷票四千五百枚咨請接收核辦見復等因查各市鄉領銷雙喜印花稅票究竟各有若干亟應查明以昭翔實除分行外合行令仰該鄉董遵照迅將現存數目刻日查明開單具復以憑核辦如未領有此項稅票亦應呈復查核毋趙遲延切切此令 
[市民大會昨日開會記] 　 
　　議决籌備第八次國貨大會 
　　本埠對日外交市民大會與提倡國貨會於昨日四時開聨席會議到到工廠代表曁重要職員四十餘人周霽光主席略謂自東南戰事發生以來我商人首當其衝現在大局底定本會正宜恢復今日爲戰事發生後第二次聨席會議本會應如何進行請從長討論云繼由陳翊廷以南京楊家壽及滄石借欵兩案代電提議追認付表决通過主席以華洋物品展覽會章程提出請衆發表意見經王漢强詳細報告并說明原委略謂該會係孫雪泥君發起本會職司提倡國貨應否加入國貨以資經營國貨者得有交換智識之機會云云王東園起謂本會旨在提倡國貨與華洋物品展覽會名義性質上略有區别未便以本會名義參預可任各工廠志願自由加入經衆討論結果决照王議通過繼由翁國勳建議籌備第八次國貨大會一致通過並舉出王東園商假會場本日與會者均爲籌備員定下星期二再開會議最後有電學發明家何德顯君試騐所　明之國貨電汽熨斗及電風扇會衆認爲滿意云 
[律師公會常任評議員會紀] 　 
　　議决　秋季定期總會 
上海律師公會昨日午後二時第四十一次常任評議員會到者有張一鵬王開疆席裕昌黄啓英文超蔡倪培沈時復沙訓義等由正會長張一鵬主席茲將提議各案如下（一）前因時局不靖秋季大會迄未舉行議决定於十二月十四日補開秋季大會即行擬函通告各會員（二）各會員欠費案議决欠費各會員限於十二月十號爲止將欠至七月份會費補繳到會否則照章呈報退會（三）拒毒會經費案議决本會加入拒毒會并擔任費用洋五十元應照追認（四）歡迎國際律師協會日本增島博士應推代表歡迎案議决本會推蔡倪培李祖虞二會員爲本會歡迎代表屆時宴會費用由本會擔任（五）文會員超提議執行庭向無送達當事人每多貽誤案議次由本會函請審判廳凡有聲請送達者即行照辦議畢散會茲將補開秋季定期總會通告如下前因交通阻滯本届大會迄未舉行茲經第四十一次常任評議會議决定於十二月十四日仍假西門外林蔭路省敎育會開會積案過多務祈會員諸君凖期蒞會是幸此佈 
[法治協進會昨開談話會] 　 
　　法治協進會原定於昨日開第三十二次常會嗣因到者祇有樊炳熙張飛熊黄文鎬兪祖芬陳仁琅等不足法定人數改爲談話會並改訂於下星期日（十一月三十號）補閣常會所有張飛熊樊炳熙兩理事提出議案留待下屆開會時提出討論云 
[上海圖書館協會開會紀] 　 
　　上海圖書館協會於昨日上午九時在霞飛路商科大學舉行第四次委員會曁編輯委員聨席會議到會委員爲黄警頑鄧演存潘聖一潘仰堯孫心磐沈濱掌宋景祁王恂如馬崇淦程寳成等由孫心磐主席所議事件（一）孫心磐君提議催取調查表格限十二月底截止議决照辦（二）圖書雜誌定十四年二月底出版議决照辦（三）報告各圖書館由本會紹介可以公開者目前來函允許計有商科大學圖書館復旦大學圖書館總商會圖書館廣肇公學圖書館商務印書館東方圖書館（是館俟開幕後公用）南洋中學圖書館中法國立工業專門學校圖娌館清心中學圖書館南方大學第一院圖書館等八處（四）黄警頑君提議再行徵求個人及團體會員議决照辦（願入會者可向天后宫總商會圖書館隨時接洽）（五）潘仰堯君提議向全國各圖書館徵集章程及書目議决照辦（六）鄧演存君提議（甲）規定閱覽介紹種類（一）團體會員證（可往公開之圖書館參觀或研究）（二）個人會員證（祇可隨時往各公開圖書館閱覽）（乙）團體會員得領證二紙一爲個人證一爲團體證　人會員領證一紙議决照辦（七）馬崇淦君提議本會印行入會志願書案議决擬定格式即日印行（八）定十二月六日下午二時開第五次委員會地點在商務印書館東方圖書館 
[基督敎敎育會之交誼會] 　 
　　二十九日舉行 
　　上海基督敎敎育會定於陽曆十一月二十九日下午二時在憶定盤路中西女塾開交誼大會有國歌及江亢虎演說中西女塾學生之唱歌音樂盲童學校表現等項 
[滇桂甘敎育代表參觀本館] 　 
　　參與本届全國省敎育聨合會廣西代表謝起文雲南代表秦光華甘肅代表張豹呈及杭席洋黄警頑秦稚蕃六君於昨晚十時來館參觀在五樓坐談及聽無線電話與音樂後由本館職員導觀各部一週始興辭而去 
[上寳平敎會今日開幹事會] 　 
　　下午四時半 
　　上寳平民敎育促進會昨發出通告云敬啓者十一月二十四日星期一下午四時半在靑年協會藏書樓開幹事會討論徵求會員會之組織並推舉募捐隊長隊員及參謀幹事等事關重要務祈撥冗准時蒞會是爲企盼即頌公安 
[中等學校足球錦標比賽紀] 　 
　　南　與同濟三與零南洋勝 
　　上海中等學校足球錦標比賽情形迭誌本報昨日下午二時徐家滙南洋大學附中球隊與同濟大學附中球隊在校内比賽上半時南洋獲二球一爲踢進者一爲同濟被罰而踢入者下半時南洋又踢入敵門一罰球結果爲三與零之比南洋獲勝云 
[昨日體育塲之足球戰] 　 
　　震旦與樂羣隊樂羣勝 
　　昨日公共體育塲樂羣足球隊與震旦大學在該校球塲比賽足球公證人爲沈嗣良君下午三時開始比賽雙方球員勇健非常而樂羣一方尤見精神活潑故上半時攻進震旦三球休息一刻許重行比賽此時雖北風凛凛而球員勇氣亦未嘗稍殺未幾樂羣又攻進震旦一球震旦因此　勇遂攻進樂羣一球旋又爲樂羣攻進一球結果爲五與一之比勝利屬諸樂羣隊云 
[家庭日新會昨日開會] 　 
　　議决捐助棉衣救濟難民 
　　家庭日新會於昨日下午三時在中華職業學校舉行常會由沈信卿黄任之兩君爲會主會員到者有沈信卿馬崇淦曹伯權潘仰堯王竹亭張蟾芬王立才黄伯文王糾思鄭仲完等三十餘人由主席沈信卿君報告本會以戰事影響停頓已久今日開會到者甚盛共談戰事情形當有一番感想陸規亮君曾在砲火連天之松江救濟難民維護地方又曾與黄任之君夫婦親歷瀏河嘉定黄渡南翔等戰場觀察可請與黄夫人一同報告所歷情形又請鄭覲文君奏古琴一曲以安慰同人之精神且望到會同人對於戰地難民予以相當助力云云繼由陸規亮君報告親歷松江戰事與西人在松救濟難民情形略言余以梓鄉職責維持地方秩序故戰時未離松江一步九日中所見所聞至堪驚駭血飛肉薄慘酷異常有汪氏昆仲者一在蘇軍傷其手一在浙軍折其足兄弟相爭可謂巧矣惟蘇方洽軍者太無紀律致人民所受痛苦更甚曾至酃定瀏河方泰一帶觀察見人民面有菜色路多飛蠅遭刧之後家中竟無遺物號哭於途飲泣於家者比比皆是誠令人目不忍睹耳不忍聞治軍者旣無約束能力又不負責任我民飽受其苦可謂極人世之慘境云云聞者多爲扼腕繼沈信卿君提議對於救濟難民應從捐助棉衣入手議决照辦請同人於一星期内將自助或募得之棉衣送至中華職校潘仰堯鄭仲完二　代收　立收據即行彙父同仁輔元分堂内各縣兵災善後聨合會散發繼請鄭覲文君奏琴一英名爲龍翔又奏大套琵琶名弔屈原音節高古令人神怡心醉舉前之悲慘憤慨之氣爲之滌蕩以去均鼓掌而散 
[湖州會館覆閘北水電公司函] 　 
　　旅滬湖州會館昨接閘北水電公司來函欲照前時水價頓加七倍之多該會館未能承認已覆該公司函云逕啓者接奉公函誦悉一是此次水價另訂新章敝處應需每月水費洋十九元五角自應遵章照納惟敝會館係同鄉公共慈善機關一切開支各欵均須開同鄉大曾時議决方能照行來示限三天答復當已函告各董事請速開會奈因戰事初平各董大半回里調查善後事宜一時未能召集兼之總辦事沈董又於前日出游皖南恐非一月勾留不可若不答復作爲默許敝處難當其咎再四思維祇得請貴公司至陰曆十月三十日截止即將龍頭水管先行拆去免得虚耗水量敝處亦當另擬辦法專此肅覆即候明示此頌公綏旅滬湖州會館 
尙有本埠新聞轉入後頁 
 
 

Page 15

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *本埠新聞二 
[江陰同鄉開會紀] 　 
　　江陰旅滬同鄉會昨日問聨席會議列席者十二人正評議長鄭立三主席報告奚會長來函有事請副會長代行職務畢次第議决各案如下（一）章程分部修改案公决照前議案討論（二）徵求隊進行案議决致函各隊長請其從速報告分數（三）推廣　捐及特捐辦法請會長評議長出面致函旅滬熱心諸同鄉（四）會所問題　馮君與許佑　君接洽後辦理（五）會中辦事侯君推薦同鄉秋農住會作書記俟得會長同議實行（六）侯可九提出　停止進行年刋案主席認　　疑義且理由不充足年刋乃廣義的云云公决仍舊進行惟出版准陰曆明正徵文照稿例日期集稿至六時散會 
[博良律師回滬] 　 
　　美國律師博良氏前　有事回國現已事畢乘某公司洋輪於昨日返申照常執行律務其事所仍在九江路六號安利洋行四層樓與台維斯律師合組辦理云 
[泰興同鄉會定期成立] 　 
　　泰興旅滬同鄉會昨日午後在南市志家衖籌備處開籌備委員會結束籌備事宜並議决定於陰曆十一月十一日開成立大會並討論開會程序聞該同鄉之入會者頗形踴躍云 
[商帮協會選舉會長] 　 
　　旅滬商　協會昨開第十届選舉正副會長及總幹事會午後二時各帮帮董到會互相票後一而推舉李明輔杜向靑楊俊維陳麗春四君爲檢票員開匭檢查票數馬乙棠君得五十六票當選爲正會長陳少舟君得三十五票吳南浦君得四十三票當選爲副會長楊叔蘋君得三十四票當選爲總幹事馬乙棠楊叔蘋兩君俱當場辭職嗣由各帮董一致挽勸始無異議云 
[莊司送寳銀被刧] 　 
　　寗波路三十號門牌永豐錢莊於前日下午六時許遣出店施一眞送寳銀二十只至天津路某某等四家同業詎行至山西路附近突來盜匪兩人一穿長衣出示手槍似欲向施開放一穿短衣上前刦取施所肩負寳銀二十只與長衣一盜飛逃無踪施即投該管捕房報告前项寳銀與銀簿一冊均置於籐笆斗内悉行被刦請爲查緝捕頭准飭中西包探馳往兜拏未獲而回 
　　上海泰晤士　云天津路中各錢莊雖爲防盜起見增雇武裝巡捕而昨（二十二）日晚間該路仍發生刦案一起失去寳銀值洋一千五百元之鉅是晚六時一刻許有寗波路永豐錢莊（譯音）之司務携一笆斗内裝此項寳銀分送各錢莊其人雇用已久人極老成詎行　天津路約在河南路口西首百碼許忽有四盜躍出一盜以手槍擬其首嚇禁聲張飭衆攫以笆斗而遁旋即逃逸無踪其時天巳黑暗故被其逸去惟該處守衛巡捕近已增加一倍頗似無人見此盜案者 
[法華鎭西之刦案] 　 
　　前日（二十日）下午五時半左右法華鎭西突有身穿藍布長衫灰布棉袍形似散兵之盜匪四人各執手槍操北方口音先後攔人義昌雜貨號張益隆雜貨號萬潤醬園姚永順柴米行義茂雜貨號及廟橋南堍李源興糕店萬椿醬園等七家共搶去一百數十元臨有時並鳴槍示威及至巡警趕到該盜等已揚長而去查該鎭戶口繁多而巡警僅有十餘名當此冬防期内奸宄易於生心甚望該鎭人士速起而自衛或要求警所添派長警巡邏以資防範庶可消患於無形也 
[木行夥中途被刦] 　 
　　川沙顧源大板木行前日派友周桂生携鈔洋六百元支票四百元乘長途汽車來申詎周在浦東三林塘下車行至鎭東突來身穿破舊軍衣者三匪將周攔住所有身内之鈔洋支票一併搶去向東而逃周抵申後即向　莊掛失一面并函告川　木號云 
[擄人勒贖案犯又一另案被控] 　 
　　　人毛潤芝邢　如遭嵊縣匪徒徐伯英吳文揚等擄去勒贖經淞　警廳各探警並公共捕房各探捕將該匪黨等先後拘獲訊供收押並起出毛　二人各情已紀前報茲悉該犯徐伯英等同黨衆多散布於紹興寗波蘇州上海一帶前有同妾住在上海華界民國路爲洋行跑街職務之許再齡家資頗豐今年夏曆九月初適江浙　事吃緊之際許返寗波鎭海關帝廟地方原籍家内往領其妻等來滬不料抵家次日許即失踪嗣接到由郵寄到徐吳等具名勒索洋銀四千元之書信一封内中略稱許再齡刻經我等特别優待今限三天送洋解决等語許之家屬大駭報告官廳飭緝無踪今該家屬閱見日報知該匪黨在申拿獲遂携帶原信來滬於前日投警廳　究聞　妾以夫無音信亦將家室遷徙他處云 
[浦東三區警署注意冬防] 　 
　　三區　署　曾署長以冬防在邇轄境地方遼闊客民叢集深恐宵伏莽趁機鼓動爲防患未然計特於昨日諭令各良　認眞核　無分班　凡渡口要隘尤應格外注意凡遇行跡可疑者必須盤查來歷以免漏網云 
[三莊請追永源欠欵] 　 
　　上海總商會接錢業公會來函謂據同業永豐益昌鴻豐　莊函稱重慶永源號在上海設立分莊經理王雨素開莊等往來今歲揭欠永豐規銀二千二百三十六兩六錢益昌五千三百二十三兩五錢七分鴻豐三千一百二十六兩屢催屢誤特派代表韓培康前往付取仍延不清償查該號東吳顯庭家道殷實在重慶置有地産請轉函重慶總商會協助將其所有産業設法查扣備抵債權云云茲悉該會已代轉　重慶　商會查核辦理矣 
[浙人請免調一師兩旅長] 　 
　　寗波總商會代表林端甫紹興總商會代表田時霖等因浙江更委第一師一二兩旅旅長引起該師下級軍官反對致謠言驟起人民恐慌前日特由甬到滬與旅滬寗紹兩同鄉會接洽後即轉車赴杭向孫傳芳請願暫緩更委以免蹂躪地方又據旅滬甬紳消息新任浙江第一師師長陳毅（公俠）已於昨日（二十二）上午抵甬一師下級軍官均到市站歡迎該軍官等宣言對陳本人不生問題惟對於孫昌基李寳章二人（即新任一二兩旅長）誓不共事陳氏當面允轉商孫傳芳取回成命云乂寗波旅滬同鄉會紹興旅　同鄉會昨爲此事特聨名致電孫傳芳及新任第一師師長陳毅等請其緩調原電如下（一）杭州孫馨師鑒滬報載第一師新任官長發表後一師部屬有電拒到任之說近來寗紹兩屬駐紮軍隊突增上月寗波已有衝突兩屬人民飽受虚驚今聞此說風聲鶴唳益深惶駭設軍原以衛民倘因委任官佐不相融洽因而發生事故地方民意將謂公何爲此聨懇迅予設法俾臻妥洽無任迫切紹興派滬同鄉會寗波旅滬同鄉會叩養（二）杭州巡閱使署參謀處轉陳公俠先生聞公新任第一師長桑梓方欣有託胣　報載知一二兩旅人選發表後一師部屬有電拒到任之說問題複雜謠諑頻聞若因措置稍欠妥貼以至發生事故地方治安何堪設想執事誼關桑梓對軍隊對地方均負重責務望審愼擘畫以消隠患兩屬人民已苦驚擾一切措置宜愼其始臨電無任迫切紹興　滬同鄉會寗波旅滬同鄉會叩養 
[七十五團營底來滬] 　 
　　蘇軍第十九師三十八旅七十五團全團營底一百八十餘人及軍需行李等件計掛車十八輛經撑旗官張子良由鎭江督率來滬於昨晚（二十三）九時運抵北站旋於四十五分調換機車轉赴南站併隊駐防 
[張部四團分批開駐煤屑路] 　 
　　鄂軍暫編第一師第二旅第四團步兵奉令由龍華開拔滬軍營西首煤屑路沿馬路新屋駐紮等情已誌本報茲悉該處新屋已設立第一師司令部並由張師長派第二旅第三團步兵一排暫駐新屋司令部看守待由龍華開來之第四團軍隊到來再行銷差並聞該團軍隊原擬昨日開到茲因出發手續未畢聞於今明兩日（二十四二十五）分批由龍華開拔來滬云 
[兵士搗毁南貨店之請予賠償] 　 
　　蘇軍第六師二十三旅二十八團一營兵士孔慶有前日在共和路震康南貨店購買粉乾起衅搗毁該店玻璃　窗　棄各種貨物由四區崗警將孔帶署經劉署長將孔送該師司令部訊辦已誌昨報茲據事主震康店經理李嘉甫開呈失單約計被毁貨物損失洋三四十元昨經著長致函該營營長請予賠償矣 
[兵士兇毆茶客] 　 
　　昨日傍晚有身穿破舊軍服之兵士臂纏克字紅布至浦東爛泥渡鎭中華樓茶館聲言尋覔　人四　兜圈突從内面茶檯上扭住一人痛毆擊破頭部該茶館主彭某勸解被足　傷一時茶客星散旋經三區崗警到場將二人併帶警署訊究 
[留日學生創設織染公司] 　 
　　上海總商會接我國駐日使館來函介紹工業學校畢業生以便提創實業略謂茲有留學日本高等工業學校畢業生王業浩楊蔭堃組織中華實業協會擬在上海等處剏設織染公司本積學之心得以提倡我國工業其志甚宏特專函介紹敬祈指示一切毋任企禱云云 
[汽車跌斃德人覆審案候下堂諭] 　 
　　南洋汽車公司前派汽車夫萬才榮駕車出外司機不愼撞在大樹上致將乘客德國人歇洛潭笏倫贊兩人跌出一死一傷涉訟法公廨奉判着該公司經理注志卿及股東樂秀全　示根高萬俊等賠償兩原告之損失在案庭因被告等以原判損失過巨故此不服延請達商律師請求覆　茲因損失問題昨又傳訊先由覆訊原告達商律師稱本案不能依照西國法律辦理因中國無嚴厲取締汽車之章程故車主不負責任初審堂諭判令　訊原告賠償被告等巨大之損失原告等實情無力惟有破産挺押而已况據第一報告人證明實非司機人之錯實係　德國人因前面亦有汽車一輛欲免去灰沙起見故此囑令車夫馳騁追過前車致肇此禍此乃人力所不能抵抗即使要求損失亦不過略爲酌給須由原告按月拔付方免破産挺押之虞請求明察兩西人山曹萊梅律師代辦稱被告歇洛潭自乘汽車跌死後其家屬思念痛苦異常此種精神上之無形損失須以　錢抵償况死者父親全靠其子養活今一旦慘遭　斃當然痛心　而該公司經　及股東人等應　完全責任今查該公司經理及股東等頗有家資並非無力死者歇洛潭於龍年間來申在漢賣洋行執業　得薪水七百元尙有一切佣金又歇前在禮和洋行辦事今有証明書證明歇辦事能幹前程　大今歇因乘南洋汽車公司之汽車面傷命其性命之代價當由該公司負責求請訊斷云云聶讞員　之法代總領事梅理靄君判退去聽候宣布堂諭飭遵 
[藥房歇夥吞烟自盡] 　 
　　甬人陳福全年二十一歲向在福華藥房執業業已停歇於前晚至法租界愛多亞路五洲旅館内借庽某號房間不知因何忽萌短見吞服洋烟自盡治茶房得悉當即報告捕房飭　陸榮興前往將陳送至醫院醫治無效身死院内通知捕房將屍車送同仁輔元堂騐屍所聽候禀請中西官檢騐核奪 
[閩軍過滬彙記] 　 
　　浙孫派閩粤督辦公署衛隊團團長李寳璋飭派陳文華　　　夫一百四十名於昨日（二十三）上午六時半抵　在南站　　下車擬僱　輪前往福建原籍並帶白米五十擔以備隨路需用又閩軍第二師第三旅五團各營　防步兵一十八名由工程營司務長吳德修山建岩帶領來申前往高昌廟又閩軍第一旅張軍需員由杭押蓮棉軍衣八大箱並布鞋五千雙由滬轉運温州 
[中國女體校游藝會紀略] 　 
　　提籃橋陪開爾路中國女子體育學校於前（二十二）晚假座甯波同鄉會開十七週紀念游藝會甫至七時座爲之滿後至者均感向隅各節游藝均極有精彩 
[萬和樓菜館火警] 　 
　　法租界天主堂街十一十三號門牌新開萬和樓菜館於昨日上午十一時忽然烟　遺火於板壁致兆焚如當由救火會得悉到來灌救即熄幸未延蔓當由捕房飭探王延治前往查勘一週回禀捕頭候核 
[北浙江路南陽里小火警] 　 
　　虹口北浙江路南陽里一百六十二號門牌唐姓婦人家於昨日午後一句半鐘晒檯上所築之灶披内不戒於火頓時濃烟密佈由巡街捕報告救火會當由隣帮同取水灌救迨各段救火會驅皮帶車到場已烟消火滅僅焚燬晒檯上所築之灶披一座云 
[身藏烟土之拘究] 　 
　　向　西嵐之陳金堯因身藏烟土行經百老滙路鄧脫路被包探徐德森查見以其形跡可疑當將攔獲搜出前項烟土帶入捕房押候解究 
[烟案兩起併誌] 　 
　　勞　路二十號門牌粤人陳榮金家内私藏鴉片烟膏烟具被包探李長生查悉昨往將陳及一應違禁物品帶入捕房禀明　頭准其存洋二十元作保聽候公共公廨博訊又蘇州人袁阿根在龍門路一千零九十四號屋内開燈吃食洋烟昨亦被張副捕頭與包探姚錫卿查悉前日將袁連同烟具帶入老閘捕房禀請捕頭核辦 
[徐人傑交警押解濱江地檢廳] 　 
　　黑龍江電報局員徐人傑在哈爾濱銀行私取銀洋二千四百元經濱江地檢廳陳桂臨廳長電請上海地方　飭　將徐緝獲聽候解送前往訊究在案前日午後上海地方廳車檢察長備齊公文開庭命提在押之徐人傑到庭略詰數語判交濱江檢廳派迎提之法警何濟川劉廷鈞等帶去乘輪起程歸案訊辦徐當庭聲稱商人今有公大等兩商號來案愿保商人自行投到濱江候質檢察長不准命二警押解就道 
[私姘男婦併解檢廳訊究] 　 
　　李廣才家居曹家渡其妻李丁氏今年二十三歲暗與張清永姘識舊曆十月十七日該氏隨張背夫私奔無踪前日經李探悉匿居地點報告四區四分署飭令協同長警前往將男婦一并拘獲當以案涉刑事命備文連同原告并解地檢廳訊究 
[私姘男婦并解警署] 　 
　　住居西門外向拉人力車之江北人蕭玉標前與同鄉婦人胡陶氏私識被氏夫於去年察破將男女一併獲住送　地檢廳訊實判氏給本夫領回管束蕭玉標不得再往該氏家内在案不料事後該氏又與蕭之胞姪義由姘識相約偕遁無踪經氏夫向蕭追索蕭偵知前情特赴江北原籍將男女尋　乘輪回滬起岸後恐中途脫逃遂一併扭至一區警署核訴前情王署長詢問一過飭申解　廳司法科訊究 
[窶人患病偃臥路側] 　 
　　昨日上午有年約四十餘歲之窶人范三山係浦東徐家路口人向業鋸匠行至南市大東門外小橋北首偃臥路側似患疾病者經該處位中善堂醫生代爲診治察其病狀僅存一息後經好事者給以棉衣飲食以維殘喘云 
[婦女騙綢之獲究] 　 
　　福建路六百四十七路門牌某綢緞店於本月十七號被婦女四名用詐欺手叚取去　值六百餘元之華絲葛綢六疋當經該店夥方菊浦報告捕房請爲查緝前日由老閘捕房包探王德標查得江北婦人陳王氏係此案各犯中之一協同西探台彭將氏逮捕詰詢一過捕頭命送公共公廨收押候禀官訊究 
[控後母捲逃案聽候傳訊] 　 
　　已故沈金海之子沈轉林前投法公堂控　母沈夏氏私行捲逃等被告延律師代辯一切奉判交保候核昨又傳訊被告不到原告沈轉林稱前日被告邀同某律師譯員向民人索　洋一百八十元一面由被告將捲去之契捕等交還雖立和解　實出强迫因被告稱如不立和解據定將契據一併消燬故此允許現今民人心不甘服求請將此和解據作爲無效　准訊究等語中西官判以被告不應臨訊不到着罰洋五元充公聽候傳案再行訊辦 
[誌謝] 　 
　　昨承中國科學社惠贈第九卷第五期科學一册謝謝 
 
 

Page 16

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *商業市况 
[釐跌拆平]  
　　昨日星其日洋釐市價稍小上午跌二毫半價七錢三分七釐五至午市又小半釐價七錢三分七釐比上日共跌七毫半銀拆早午兩市皆爲二分銀行封關錢莊方面進出頗見活動 
[上週間之釐拆] 　 
　　上週來洋釐頗爲堅穏連日裝去天津等埠亦屬不少南通餘姚各廠收買新花惟太倉巳遭兵災竟被蹂躪各商界以陰曆月秒將近現洋用途甚活致最高升至七錢三分九釐以上（星期一）午市收盤價七錢　分六釐（星期二）大半釐價七錢三分六釐五（星期三）大五毫價七錢三分七釐（星期四）小三七五價七　三分六釐六二五（星期五）大一二五價七錢三分六釐七五（星期六）大一釐價七錢三分七釐七五（星期日）即昨日小七毫半價七錢三分七釐邇來息價殊見　小每日均掛二分市形竟少更動月内爲日無幾北京時局如定出月市面當有所發展矣 
[星期日標金略漲二錢]  
昨日星期大條銀近　期均長　零六二五計近期掛三十三辦士二五遠期掛三十三立士半晨間路透電報告謂美滙開盤大三七五收盤大二五日美日英銀價均係弗動元月份標金開盤二百四十八兩六錢較十日收盤好起五錢以後人心先好後疲以致標金漲而復下計最高漲至二百四十九兩二錢旋因賣戶頗旺故又跌小至二百四十八兩二錢後爲二百四十八兩三錢收盤總計全市最高低相差爲一兩收盤較上日則好二錢烚赤做開三百二十一兩五錢 
[上週間之標金]  
　　上週間元月份標金在（星期一）開盤市價並無十分起色惟後東匯　緊先令勢見軟故金價高至二百四十九兩八錢之後東滙先令相繼放鬆金價小至二百四十七兩二錢收市（星期二）開盤後高至二百四十八兩五錢後人心向下金價小至二百四十六兩五錢收盤稍漲五錢（星期三）開盤因大條長一二五價漲六錢後旋高至二百四十八兩二錢嗣因東滙五錢零一八七五銀行方面都能售出於此人心最疲金價小至二百四十五兩五錢（爲全週最低價）收盤略高五錢（星期四）大條雖縮惟賣者甚多故開盤甚平移時先令東滙又復轉緊金價高至二百四十七兩九錢收市回小五錢（星期五）大條仍見縮而人心轉堅開盤較漲六錢爲二百四十八兩俄而東滙益堅金價高至二百五十兩零錢收市稍小三錢（星期六）祗半天交易大條又縮一八七五且日美匯大起一二五開盤漲六錢係二百五十兩零四錢後先令縮而東滙漲致金價高至二百五十一兩（爲全週之最高價）其後東滙市價又頻見鬆人心因是恐惶標金逐小去三兩一錢收盤係二百四十八兩一錢至昨日（星期日）大條祗長零六二五花旗滙兌開盤大三七五收盤大二五惟購者甚衆開盤價二百四十八兩六錢高至二百四十九兩二錢之後又小至二百四十八兩二錢收盤回大一錢爲二百四十八兩三錢自星期一開盤至昨日收市止較漲一兩二錢全週漲落爲五兩五錢茲將逐日開收盤漲落之價列表於後以資比較 
　　開盤最高最低收盤高低相差 
　　兩兩兩兩兩 
　　星期一一四七一二四九八二四六○二四七二三八 
　　星期二一四七三二四八五二四六五二四七○二○ 
　　星期三二四七六二四八二二四五五二四六○二七 
　　星期四二四六○二四七九二四六○二四七四一九 
　　星期五二四八○二五○一二四七七二四九八二四 
　　星期六二五○四二五一○二四七九二四八一三一 
　　星期日二四八六二四九二二四八二二四八三一○ 
[星期日紗市平穏] 　 
　　昨係星期日現貨棉紗交易循例不多因各洋行及外商紗廠交易所皆休息外棉三品紗等亦無電音故買者亦存觀望僅有川帮買進十支雙喜大包一百包價一百五十九兩其他江西汕頭廣東蕪湖野鷄等帮共買本紗二百除包日紗三百餘包本紗日紗市價皆無甚上落與前盤相仿華商各廠亦無開出標準時局已見平和人心轉好現紗亦穏定可靠云 
[上週間之粉市] 　 
　　英屬與東三省均告麥荒中外需要華粉甚殷 
　　中日各商競辦出口旺而價漲不已 
　　上週本埠粉市漲風較銳綠英屬各島與東三省均告麥荒南洋各埠及大連哈爾濱等處需份甚股日商三井曁南北各帮紛起競辦以致期粉成交較暢出口亦旺各月市盤横漲四分餘滬埠麥價本昂嗣　期粉交易暢達價又隨之而步漲此後粉當益　漲不已上週各日市盤週一烟津等帮以封河期近繼續搜羅　粉價較違期更見　利週二哈爾濱麥荒消息傳至大連各帮與三井等紛起競辦近遠期價均步漲分餘週三實銷方面因封河屆輪運不及市場　氣益盛市價轉疲週四　廠　與空頭分别抵補市價稍　平穏週五因東三省麥荒證實需粉　繁南洋各島因洋粉空虚而行市奇昂趨重華粉加之日商乘機抛購輸出轉旺市價均趨漲週六市場中遠期　氣較甚十餘萬現粉正在請發護照預備裝往南洋各埠以致市盤横漲三分餘此後粉市之趨勢本週初如横濱等處期粉電報轉滬市價當日趨堅俏耳上週期粉成交額共計拍成二百七十六萬九千包較前週增一百十六萬九千包股票成交二十股計價四十五兩七錢較前　疲二錢茲將最近　週中之中日兩市場現粉市價及上週中麵粉交易所期粉高低　價列表比較於下 
　　最近兩週中　埠　粉交　所　粉市價比較表（單位兩） 
　　月期最高價最低價高低前週上週漲　 
　　　度　末價末價差度 
　　十月二九七○○一九三○○○○四○○一九二○○一九六五○漲○○○五○ 
　　十一月二○○二五一九六二五○○四○○一九五七五二○○○○漲○○四二五 
　　十二月二○二○○一九七二五○○四七五一九七四○二○二○○漲○○四五○ 
　　正月二○六七五二○二七五○○四○○二○三○○二○六　○漲○○五五○ 
　　最近兩週中之中日市場現粉市價比較表（單位日元） 
　　神戶現粉　前週末價　上週初價　上週末價　比較漲跌 
　　高等等級　四九五　五○○　五一五　漲兩角 
　　本街　粉　（單位兩） 
　　紅藍車牌　一九四○　一九六○　一九七○　漲三角 
　　緣兵船牌　一九一五　一九三五　一九四五　漲三角 
[上週絲市已趨堅暢] 　 
　　上週中洋莊絲市頗稱暢盛緣歐美各莊週問鑒於海外銷路已起存低不充而横濱絲市逐日見增以致對於本埠各絲經銷胃亦漸轉殷惟華商方面類皆以所進原料成本高昂售價望漲是以週初交易仍見困難迨週末歐美來電價稍增高滬埠滙率適亦低落於是廠白黄灰經走銷始趨暢盛絲價亦臻高翔市况遂呈堅俏矣茲將週問關於各絲經經過情形分類述下 
　　機械廠絲　上週廠絲交易頗爲暢達紐約方面對於中等近期貨銷路頗盛惟廠商售性亦濃行情未漲高等細貨美法二處去胃尤暢絲價遂即提漲二三十兩下等各貨則以歐銷不起交易較稀然市面並趨堅挺矣 
　　輯里白絲經　上週輯里乾經上等各貨美莊已接回電轉滬談成梅牌等貨數百擔絲價雖較前售低小三十五兩然與其他各絲相　則屬挺秀中下等貨卒以去路逈異價趨疲廉而上下等大經絲價尤低皆以内地絲本近已傾賤以致華商急於出售俾可轉換交易也 
　　川魯黄絲經　上週川廠經交易不暢緣歐莊方面對於上等貨嫌價稍昂進意頓無惟下等揚返開價較鬆談成猶多魯黄廠經則以售盤不增法莊絡繹帳成交極旺蓋以魯省滙水甚　積貨猶夥以致魯絲商　謀脫貨求財不願增價以冀　絡日主川鄂黄絲上週印莊需要亦殷成交頗多絲價平定行市趨堅 
　　八繭灰經　上週灰經走銷未暢　步增漲蓋紐約美莊對於新絲　貨需胃頓濃以致各洋商紛起購辦奈灰絲商今歲以時局不靖手中揑貨甚少深恐滬巾轉機産地絲價騰貴故　願出售少　提高市價再謀暢銷故行情較前頓　四十兩市况尤俏預料小週絲巾廠絲歐美銷路尙　價當堅漲白經美莊電轉尙有人批成交絲價難求過漲川魯黄經倘售價仍鬆交易不致寂寞灰經如美日銷路並起行情更趨堅漲也 
[上週茶市交暢價漲] 　 
　　上週本埠洋莊茶市各路紅茶箱茶去路仍趨暢達英美德俄各莊均因前　需要之電紛至沓來搜買均不遺餘力華　態度亦隨市勢而愈堅故各茶市價日趨增漲而市面愈趨穏固全週總計成交紅綠箱茶一萬一千三百箱較前週增銷一千九百二十九箱交易之旺已可槪見惟近來市上存底已告缺乏來源漸稀頗有供不應求之勢茲特將上週各茶　况分述如下 
　　路莊綠茶　上週間路莊綠茶市面極爲暢達貢熙珍眉兩項交易最旺人心益呈堅挺之象高莊珍眉一項市盤已由白頭莊沙遜富林等行加至八十兩爲近週以來未有之高價其餘屯溪歙縣等路之珍眉較前亦高五六兩至十兩不等貢熙售盤自三十兩至五十六兩針眉售盤自三十二兩至四十四兩蝦目售盤自五十四兩至七十五兩秀眉售盤自二十兩至三十二兩市價均較前週見高 
　　平水綠茶　上週市面仍呈清淡之象大帮一項全週均無交易備由英美兩莊買進零碎貨二百餘箱市盤較前週尙無漲跌 
　　工夫紅茶　上週問工夫紅茶市面已趨活動甯州紅茶一項交易最爲暢旺寗紅成交二千一百六十六箱售盤三十四五兩祁紅成交一百五十四箱價自三十二兩至四十兩廣紅成交一百五十箱價二十九兩五錢市盤均頗爲不惡又武化香末一百七十箱價十兩甯片二十八箱價十四兩市盤較前均略爲見低 
　　土莊綠茶　上週問土莊茶廠改製之綠茶去路仍趨暢達各茶廠家因各莊需求甚殷日夜興工趕製以供销場全週成交珍　貢熙秀眉珠茶等貨總計二千一百餘箱珍眉售盤自三十五兩至五十兩蝦目售盤自三十二兩至四十四兩貢熙售盤二十四五兩秀眉售盤十五六兩市價均較前週見高一二兩茲再將前上兩週輪出箱數及存底列表比較於下 
　　輸出比較表 
　　茶名前週輸出箱數上週輸出箱數茶名前週輸出箱數上週輸出箱數 
　　路莊珍眉三五五九二五二四路莊眉熙五一○二七八 
　　路莊貢熙一二○七三九○二路莊眉雨五九五七 
路莊大帮五一九無市路莊貢珠一○二無市 
　　路莊秀眉一○四二八八四祁門紅茶無市一五四 
路莊秀眉一○四二八八四祁門紅茶無市一五四 
　　路莊針眉三○六一七九甯州紅茶五一二二一六六 
　　路莊鳳眉六五四八河口紅茶無市一五○ 
　　路莊蕊眉二○六一一七甯花香片四五○二八 
　　路莊娥眉一一○無市武花香茶無市一七○ 
　　存底表 
　　茶名箱數茶名箱數 
　　路莊一七三四六平水一六○四 
　　工夫一二五六九土莊六八九一 
[篩塊煤屑銷旺價漲] 　 
　　昨日星期日午後商場行市做開本街交易頗旺塊煤篩塊各　店家拆　尤見盛　而煤屑各貨購者亦皆踴躍是以成交數目比往日激增查全市連統煤共　出四千八百餘　價　塊漲二三錢煤屑暗　四惟統　仍平 
 
 

Page 17

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * * [L本埠增刊 
[振華毛巾廠重行開工] 　 
　　嘉定西門外振華毛巾廠自戰事發生後全廠完全停止工作上月中戰事告竣該廠總理即派人前往辦理善後清理損失因該廠地在西門外牛橋西首適當火綫損失洋五千元以上幸該廠資本雄厚出品精良營業發達尙可維持已於二日前繼續開工並每工人先發給工資二元云 
[種德園新到補品] 　 
　　河南路種德園藥局新到大帮北鹿茸鹿尾　鹿鞭海狗腎另製茸片茸未定價每兩十元至六十元 
[百寳公司新出提袋] 　 
　　提袋一物四季適用女界用者尤多惜尙無現成購買之處今百寳公司特製成大批出品託福州路中華書局及南京路文明書局發售取價極爲低廉花樣顔色無不齊備如欲定製亦可函詢寶源路第七十七號陸无仇君或電話中央第四○四四號陸林千君處即可派專人來接洽云 
[愛華電影研究社之發起] 　 
　　近有人因鑒於年來海上電影公司風起雲湧難免不遭失敗之患故特發起組織一愛華電影研究社專門研究電影上各種藝術使中國電影事業永久處於不敗之地位該社現設籌備處於新閘大通路興茂里八百○八號如有志研究電影而欲加入該社爲發起人者請向籌備處周君接治可也 
[出版界消息] 　 
　　廣報　旅滬粤人某君等以粤人之旅居上海者甚衆獨無報紙以致粤地狀况每多隔膜無從發展爲憾事故特集合資本創辦廣報於滬上每日出兩張除刋載國内電訊要聞外專注重粤省之電報新聞及旅滬粤人之狀况經已擇定望平街一百九十五號爲發行所刻正積極進行擬趕於十二月一日出版云 
　　實用英語讀本　爲楊伯良君近著内容豐富有文法　句讀法凡關於求學時所需用者無不備載現已出一二兩冊由晚社發行世界書局代售眞可作學習英文者之津逮者也 
　　誠德與公言　麥根路同河里誠德報主編黄公俠君近興王警濤君合創公言週刋不日即可出版誠德報巳改組旬刋請海内著名文豪担任撰述力求精美第六期准定二十二號出版云 
　　保險與儲蓄　第七期昨已出版内有保險儲蓄之常識及原理與小說文藝等文作者有效文劉伯材姚知聲諸君每冊實售大洋一角發行所九江路長安里 
[世界第一名片「月宫寳盒」到滬] 　 
　　「月宫寶盒」（原名巴達之賊The　Thief　of　Bagdad）爲一九二四年美國最新最有名之影片主演者爲范朋克范氏前演「三劍客」「俠盜查祿」「羅賓漢」等片均備受各界熱烈之歡迎嗜觀電影者莫不知范氏尙有空前傑作「月宫寳盒」新片渴想已久惟向例美國新片出版後非隔七八月或一年不能來華以致我國人士往往不得先覩爲憾中華電影公司經理曾煥堂君有鑒於此特與美國聨合美術影片公司United　Artists　FilmCorp疊電磋商許以亞東租片從來未有之重價俾首先運華開映該片業於日前到滬試演於上海大戲院全片凡十四本劇情離奇曲折耐人尋味演員共數萬人其中明星凡數十人除范朋克自飾「巴達賊」外吾國留美女明星黄阿媚女士Miss　Anna　May　Wang亦在片中飾一要角風姿婀娜表情優美女士所演影片運華演映者此尙爲破題兒第一遭也至於佈景之宏　變化之玄妙非筆墨所能形容其中最精彩處如范氏歷魔窟穿火燄山探水晶宫飛馬升月宫以及法實飛氈等幕較之西游記封神榜所述更爲奇詭是日中西人士參觀試片者莫不欣喜贊美嘆爲觀止孔雀影片公司經理彰伯林君稱之爲自有影片以來得未曾有之名作遠勝於「賴婚」「魯賓漢」等片並欣賀中華得經理此片之榮譽聞該片於下月中在上海大戲院開演想届時滬上當萬人空巷觀此佳片矣 
[評「邊外英雄」影片] 　 
美國最著名之影片公司巴拉蒙（一作名伶）其一也歷年所製佳劇無不備受世界各國之歡迎如「情天補恨」「有始有終」（會皆映於卡爾登）「情塲黑幕」「禮拜六之夜」（曾映於愛普廬）「禁果」（曾映於大戲院）等　皆膾炙人口「邊外英雄」一片亦該公司一九二三年之傑作爲名導演家柯魯字氏所導演者曾受美國報界所選舉十大名片之一（有謂十片之首似或錯誤）是劇情節根據名小說家家豪氏之說部追述十九世紀中葉美國拓殖野史而　以兒女情長爲之經緯但觀美國愛國志士開墾邊疆之偉舉頗足喚醒我國衰弱不振之靑年比諸行文此所謂反襯法也 
　　全片大意爲二男爭一女事婉轉寫來曲折可喜二男者一爲克利更所飾之白利恩一爲赫樂所飾之吳德豪一女則女伶威爾遜所飾之温茂麗小姐也當兩隊蓬車相遇時温茂麗因而得識白利恩見其英氣勃勃私心不禁仰慕一握之餘即能現諸於面間此種表演彌見工夫迨聽旁人之讒言遂日趨於冷淡小至一舉一動亦能表出斯意然白利恩出死入生救温茂麗於烈火中實無非爲情所供使而已故在小河畔不覺樓吻之情不自禁也克利更於此等處均能體貼戲情逼眞入微至於彼吳德豪原屬温家未來之嬌客何來小子奪其所愛在常人亦已忍無可忍渡河一役不能不藉故以相鬭此類情節非熟讀劇本决不能將當時吳德豪憤怒之心表而出之赫樂藝術之工則在此耳除以上主角三人外飾傑克孫之歐幼斯脫托倫思吾人亦不可略而忽之托倫思爲影界中飾惡人之明星彼演戲時極能盡兇惡醜陋之致人有以魔鬼稱之死仇一劇已成絶調而於此片中忽一變而爲疾惡如仇之傑克孫中豈能者固無所不能耶攻擊野猪時遙見有人臥汚泥急走馬救之旣審爲萬惡不赦之吳德豪乃復欲推之使下諸此種種之表演神氣絶佳然騎射之情擊槍之凖於劇中已見一般如此類演員雖屈居於副角之流吾人不可不特而表出之也惟此等歷史劇演員之表情咸非目下流行之目然派故頗難引人入神加以地方色彩之關係更不能得異邦人之歡心則彼主其事者無非將一代故事按照當時制度情形以期不失歷史上之價值而已（按前在卡爾登開映之「爲國犧牲」演員動作亦非自然派已見有人道之）（舒廷浩） 
 
 

Page 18

 
 
1;第一萬八千五百八十七號;中華民國十三年
西曆一千九百二十四年十一月二十四號 星期一 * *[婚禮新誌] 　 
　　榮月槎君之子象　與魯芳英女士於二十四日假座寚善街復興園行結婚禮請　馨一君證婚賓客滿座極一時之盛云 
　　江味農君爲金陵望族邃於内典崇尙道德平日提倡節儉不遺餘力本月二十四日其四子完姻以婚禮乃人生之始且爲吉禮若廣殺生命是吉禮而用凶事於理不順特賃北京路功德林蔬食處大廳舉行婚禮並備上品蔬筵以嚮佳賓醉酒飽德來賓盡歡而散云 
[球戰歡聲] 　 
　　昨日下午三時三育足球隊與南方大學在膠州路三育球塲作錦標比賽公證人爲邵驥君兩方均極猛勇結果爲二與零三育勝云 
[會務近聞] 　 
　　北河南路中華音樂會茲爲養成樂學人材起見特增設樂理一科分甲乙兩級以三個月爲一學期甲級兩學期畢業乙級一學期畢業茲先辦乙級已請定胡元愷君擔任義務敎席定本月三十日起每逢星期日下午八時講解樂理並有講義分派不論是否會員均可報名學習所分嗢者會員免費非會員須繳學費三元云 
[醫林新訊] 　 
　　中醫湯子章專治男女方脈尤精女科如婦女胎前産後等症且好慈善診資不計並備有自製經騐良藥隨診施送不取分文寓新閘大通路西新康里一百七十二號 
[近日菜市] 　 
　　冬笋每兩四十文塌棵菜每斤一百二十文大黄魚每兩三十文小黄魚每兩四十文海鰻每兩三十文白菜每斤五十文鮮帶魚每兩三十五文鮮鮺魚每兩三十文芹菜每把二十文天津菜每斤一百文河蝦每兩八十文鯽魚每兩四十文薺菜每斤一百文靑魚每洋三斤半白魚每兩二十文石蟹每兩五十文甲魚每兩三十五文菠菜每斤八十文草頭每斤八十文銅盆魚每兩三十文鹹蟹每兩四十文沙魚每兩三十文蘿葡每斤六十文羊肉每斤三角蒿菜每斤六十文天菜每斤五十文 
[游藝雜評] 　 
　　欲聽大鼓者前此當於大世界求之一般人所公認也緣大鼓藝員之出類拔萃者均薈於此乃今則反是業已風流雲散初如晚香玉晚香蓮解約赴京繼而白雲鵬金氏四艶鍾家姊妹合同期滿相率他去今除李筱芳以南人而歌此已屬難能且淋漓激昻藝尙不弱惜貌略寢又不擅抓首弄姿故重色輕藝人大都忽此未獲享受盛名殊爲憾憾耳劉大愛劉香雲亦能響入霄漢流利盡致慷慨高歌頗有嘆賞之價值此外新世界之小黑姑娘足可獨當一面色藝均佳備受顧曲者之贊賞惟好賣弄風騷今後當改革之始成完材也 
　　大世界有女子戲法施湘雲者原業蘇灘以習者衆改而就此標奇也藝殊平平色則輕盈艶麗年來頗能聲譽日起惟過能迎合社會心理一昨觀其　藝穿揷轉碟時未免涉俗余以爲彼姝勿貪一時虚榮致失身譽則日後不可限量矣 
　　新世界之葉如玉擅蘇灘明眸善睞笑顔悅色歌時鶯聲嚦嚦如幽谷雛鳴拖音頗長嬝嬝耳畔賣橄欖一折尤爲拿手搭擋數人亦皆刻劃細微詼諧引人紅花綠葉扶助之好亦不能湮没之 
　　大世界之髦兒戲班花衫馮玉蓮口齒清晰咬字凖確唱做俱優歷次聆其宋十回寳蟾送酒鐵弓緣等數齣描摹盡致表情細膩形神酷肖對答如流上選之材也張文英亦流利婀娜形容入微惟喉音稍澀限於天賦不足以病目之 
　　先施樂圜之蔣婉貞蘇灘全班女子七八人各有所長蔣婉貞說白老到工架頗深不易得之人材惜時間太遲聽曲者大爲懊恨耳（陳元熙） 
[集會表] 　 
　　陽歷本月時間　地點　召集者　事由 
　　二十四日至二十七日　假座康腦脫路徐園　　兒院開菊花會　菊花大會 
　　二十四日起　外毛家弄口工巡捐局原址　市議會　冬季常會 
　　二十四日午後二時　假法界白爾路晏公寺　南陽橋商　會　成立大會 
　　二十五日至二十七日　第一日假航海靑年會第二第三日假狄思威路七百二十三號湯宅　靑年恊會　冬季會議 
[天氣報告] 　 
　　徐家滙天文台昨日下午四時三十分氣象預報云天晴而嚴寒全國沿海有强烈之時令風來自西北方至東北方不等琉球東南天氣惡劣因颶風續向西北兩方進行所致又昨日下午三時前二十四小時内本埠氣温最高四七三最低三四四去年同日最高六六六最低四九五　　 
 
