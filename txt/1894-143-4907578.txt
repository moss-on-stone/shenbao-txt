# 1894 - 143 - 4907578

 

Page 1

 
 
[甲午恩科會墨出售] [  圖書集成局啓]  
　　制藝一道理法必準先民花樣當趨時尙本屆恩科會墨頗多淸　雅正之作可見文運昌明家有隋珠人懷和璧故能蔚爲互　本　　　　刻排　新鉛字刷印每本　洋六分卽日出售如欲躉購請至申報館帳房三馬路申昌書畫室及各埠申昌購坂爲盼此佈 
[經策通纂續集開印啓] [  點石齋主人告曰]  
　　經策通纂一書久巳紙貴一時不　而走天下矣其引用之繁夥體例之詳赡無煩贅言茲有浙東名宿及延陵君高足數十人竭三年之力攷正　之少備者補輯攷正成書百卷周秦諸子皆句梳字　編蒐經學家攷訂之語如正集經史之例毫無遺漏又攷諸史藝文中古書之存書者皆詳述其大旨并板本之源流皆不憚遐搜又於金石門及東三省西域輿地爲加詳焉又加禁書目錄一門以便多士知功令之當遵此外一一照原書部分補輯可謂絲髮無遺憾矣現付本齋石印其體製式樣悉照原書想海丙君子必以先覩爲快焉准六月中出書惟此書皆由脩儒辛勤纂輯而成卷牘並少於原書而成書較難採輯更難不准翻刻願諸君弗與寒士爭此區區焉此啓 
[增設船政學堂論]  
　　中國舟楫之利或言肇自虞姁工倕或言起於貨狄共鼓其說不一要之前聖人刳木爲舟剡木爲楫舟楫之利以濟不通其由來久矣然自三代秦漢以來帆檣所及不能踰中國之外固以大塊之積元模之廣絶以窮荒阻以巨浸其不能周歴盡履者勢使然也若夫戈船樓櫓雖經恢擴其制度亦不過極乎閩廣而止後世海舶所涉獵亦不過遠販至東南洋各島國而已至於張騫乘槎直貫天河乃史官荒唐鑿空之說不足爲據自泰西人精通汽機之學利建輪舟於是乘長風破巨浪適異域極遐方千里之程朝發夕至萬里之途旬日可逹凡日月之所照霜露之所墜自古舟車所不至人力所不通無不可以悉其道里之遠近詳其山川之形勝究其物産之豐歉考其風俗之醕漓通往來易有無徧於地球五大部洲軼亥章之步盡儵忽之疆自生民以來未有若斯之六通四闢周流無滯者也輪船之功不其偉歟雖然駟馬駕矣而無三寸之轄則其車不能行也宫室具矣而無五寸之鍵則其門不能閉也輪船爲濟川之利器而輪船不能自行自止也必有人焉使之行則行使之止則止是亦猶車之有轄門之有鍵而不可或缺者也然則旣有輪船不當首求駕駛之人哉顧人之心思才力各有所近亦各有所限泛騖者每多博而不精之病欲求專門名家必須設一專學以教之昔人謂用志不紛乃凝於神苟其念慮專一則朝斯夕斯自可升堂入室深窺奥窔天下學問之道無論中西無論古今其理要不能外此故欲講求駕駛之道非設立船政學堂不爲功泰西各國於書院之外無不專設船政學堂廣爲造就是以泰西深諳駕駛者不乏其人嘗略考其船政學堂章程凡人此者須先通數國語言文字並嫻天文地理幾何算學其所教者爲專講行船各法自測量繪圖防颺量星之外更有數端一爲遠涉洋海當茫無涯岸之際隨處可知船在經緯線若干分數一爲識各處海道海口之淺深廣狹及有無礁石之處一爲在海陡遇大風雨應作何駕駛一爲平時機器應若何操置得宜此泰西船政學堂中所習之課程也考選拔取後初爲副舵工閲歴有年再加考核升爲正舵工果能心靈手敏藝術精通則拔取後可操全船之權是爲船主船主者全船之人性命財貨所繫其任豈不重哉爲船主者遇有誤事則有司得秉公研訊如過在船主輕者罰　重者褫職繳憑永不錄用尤甚者傾家産以償之而科船主以應得之罪苟天實爲之則船主與舵工免議此泰西船政學堂中所定之規制也通商以來由李傳相奏明設立招商局置備輪隻往來通商各海口以及長江各處而今論者謂轉輸之利得挽什伯於千萬者招商局之力爲多當三十年前唐景星觀察創辦招商局時卽有人建議凡通商口岸宜分别設立船政學堂招集中國聰頴子弟肄業其中專教行船之學日漸月深次第推廣庶幾駕駛有人不至借材異域其欵歸招商局籌措其事歸招商局兼轄異日學業有成從而奬勵之拔擢之使之效技呈材久之自能日有進益獨當一面實爲中國無窮之利當時觀察深韙是言而以方在經營草創之際不暇兼顧此說遂作罷論迄今數十年來無復有重申前議以圖振興者是可慨也目前江海商輪所用船主悉係洋人未聞有以華人司其職者說者謂華人未必不勝船主之任然一用華人爲船主則西人載貨附客皆顧而之他不肯輕於相就而保險行家亦有退縮推諉扞格難通余以爲此不得謂西人之過慮實由中國平日不切其講求而無以取信於西人也蓋人或千里經商或作航海之遊皆爲身家性命之所繫而司命之權實操於船主苟不得其人而以藝術疏陋者濫竽其間誰其肯等性命於鴻毛棄財貨於洪流乎此西人於華人之爲船主所以齟齬而不相入也苟爲中國者講求有素於一切行船之學咸能曲暢旁通精明熟悉實至名歸爲外人所信服則雖華人爲船主而西人方且樂從之不暇又安有畛域之見存於其中哉不然者日本能行之而我中國反不能乎由是觀之益知今日船政學堂之不可不設也方今國家鄭重海防創制海軍兵輪鐵檻旣需駕駛之才而各口以及内地商務日見繁盛小輪船之通行内港者亦日見推廣大輪船之駛行於通商口岸者亦宜因時擴充當此需才孔亟之時而僅恃福建一處所設船政學堂以爲養育人才之地實有不敷調遣之慮觀於南北洋兵輪其船主均係華人大半從福建船政學堂出身於出沒洪濤巨浸之中類皆操縱如志與洋人之爲船主初無上下牀之别華人才質之可造就於此可見一斑誠能因時制宜於福建船政學堂之外擇地增設洋譯泰西各國船政學堂章程擇善而從精課程嚴考核妥定條規垂之久遠上以此求下以此應中國英敏才逹之子必有專心致志深探力索以仰副弓旌之招者然則兵輪及内地小輪旣可以華人充其職而聲名旣著則江海商輪亦可以徐議更易而不至求材於異國夫中國今日所以力圖自强者實非一端所能盡而增設船政學堂造就駕駛人才以期權不旁落利自我操亦當今之急務也當軸者誠能急起力行而勿河漢斯言則芻蕘之獻實有裨於大局耳 
[本館接奉電音]  
　　昨由京友電傳上諭三道敬謹譯登○四月二十二日奉上諭駐藏帮辦大臣延茂著開缺來京另候簡用欽此同日奉上諭鹿傳霖奏巳故大員惠及桑梓遺愛在人籲懇捐建專祠一摺已故前大學士閻敬　在陜西朝邑縣原籍籌减差徭捐辦倉穀以及興文學置社田勸辦蠶桑修築堡寨整頓書院捍衛鄕閭淘屬有功桑梓據該紳耆楊澍鼎等臚陳事實呈請建祠閻敬銘著准其於原籍陜西朝邑縣地方捐建專祠由地方官春秋致祭以順輿情該部知道欽此○二十三日奉上諭江蘇蘇松太道魯伯陽著開缺送部引見黄祖絡著調補蘇松太道所遺常鎭通海道員缺著吕海寰補授欽此 
[玉陛祥雲]  
　　内閣爲片行事准軍機處片稱本年甲午恩科會試新中式貢士等奉旨於四月十六日在 
 
 

Page 2

 
 
保和殿覆試屆期應由本處奏請簡派閱卷大臣相應片交内閣轉行各衙門卽將侍郎以上應行開送各堂銜務於本月十三日以前咨送隆宗門漢軍機處其應行開送各堂有無應行廻避及因事故不能閱卷者一併詳細聲明以便扣除並知照開送各堂於本月十七日丑刻進内聽候宣旨一經派出卽行遵旨進内閱卷等因前來相應片行各衙門查照辦理○刑部爲知照事所有奏請留部候補之本部期滿額外主事徐鴻泰等於光緒二十年四月初二日帶領引見本日奉旨期滿刑部額外主事徐鴻泰馮鏡濂均著准其留部欽此欽遵相應知照吏戶二部查照○崑筱峯大宗伯於本月初九日在北新街南汪家胡同宅内雇定小丹桂菊部初十日雇定小天仙菊部並外串名優各演劇一畫夜蓋祝嘏也○侍衛處爲知照事十一日奉旨朕於明日辦事用膳召見大臣後出順貞門神武門走三座門由西安門出阜成門紫竹院小坐走蘇州街六郎莊進頤和園東宫門至樂壽堂皇太后前請安畢玉瀾堂小坐出東宫門走六郎莊蘇州街紫竹院小坐進阜成門由西安門走三座門進神武門順貞門還宫欽此○本年應行盤察戶部三庫之期經三庫衙門開列王大臣銜名請　派盤察三庫一摺於本年四月十一日具奏本日奉硃筆圈出和碩鄭親王凱泰和碩莊親王載勛多羅端郡王載漪郡王銜多羅具勒載瀅大學士福錕正白旗領侍衛内大臣容貴戶部尙書煕敬禮部尙書崑岡刑部尙書薛允升禮部右侍郎志銳欽此得旨後卽由三庫司員請期經鄭邸等訂於四月十四日起先行盤察戶部銀庫云○年例於四月十八日分遣内廷行走王公各一人恭詣丫髻山廣仁宫兩處碧霞元君前拈香致祭經内務府開單請派於四月十二日具奏本日奉硃筆圈出著派鎭國將軍漙僎詣丫髻山拈香多羅貝勒載澍詣廣仁宫拈香欽此○軍機章京記名御史刑部員外郎馮鏡仁現已服滿起復到京經禮邸等酌商仍令該員在軍機章京上額外行走除奏聞外已片行吏刑二部查照矣○本年三月分騐看遵新海防例報捐郎中劉亮藻於本月初五日經吏部配簽當堂掣分兵部在郎中上行走除傳知該員遵照外已由吏部片行兵部查照辦理矣○兵部爲知照事所有奏請借補本部蒙古筆帖式瑞啓一員本部於光緒二十年四月初九日帶領引見本日奉旨兵部蒙古筆帖式員缺瑞啓著准其借補欽此初十日述旨本日奉旨是欽此欽遵到部相應知照吏戶二部曁廂黄滿固山查照○上虞備用處爲咨送事准正紅旗護軍統領文稱現出副護軍參領一缺咨由本處保員送放等因前來查本處三等侍衛覺羅慶奎堪以保送入放本旗護軍叅領相應咨送貴營查照○和碩莊親王載勛門上長史爲咨報事本莊親王載勛奉旨派出盤察戶部三庫所有本月十五日輪値王六班暫不克進之處咨報宗人府查照 
[閩中火警]  
　　福州南門外二三里許有地名鋪前者某甲居焉本月十二晚鼍鼓三通偶爾失愼炎威大發四處飛騰頃刻間左首焚至奉教堂高墻右首焚至廣窿穹高墻中間寗德會館天后宫某姓家祠皆賴繚以危垣回祿神不得飛越計共燬民居鋪戶約數十百家當火熾時城外海防廳保甲局救火兵及駐紥校塲之某營勇首先馳至旣而城内保甲督辦率同提調文案及督中恊萬協戎侯官縣張大令指揮水龍弁兵遥立城樓以待洎張笏臣爵廉訪鳴騶而至則火勢已就衰矣 
[接篆定期]  
　　新任浙江巡撫廖穀帥由申江啓節聞定於二十四日申刻接篆武林官塲已紛紛雇坐船隻恭迎憲節也 
[關道啓行]  
　　本月十六日爲調署江海關道黄幼農觀察之太夫人九秩壽辰開北海之樽上南山之頌衣冠車馬爛其盈門二十二日觀察俶裝就道赴上海履新先是二十一日親詣各憲轅禀辭旋與諸同寅話别屆期已牌初報由滄浪亭啓節排導至胥門外登舟撫藩臬三大憲以下各官咸至碼頭相送撫標營兵弁及水師砲船槍砲交鳴隆隆響徹俄聞數聲氣笛嬝娜悠揚蓋已由小火輪船帶之而去矣各官隨次第遄回惟蘇州府林太守總捕同知劉司馬長元吳三縣主命舟送至婁門外巡卡 
[港疫續述]  
　　香港患疫情形前已列報茲接續信云十六日上午十點鐘香港紳商在東華醫院集議港地病人調理之事時適降雨華人至者院内上下立滿有在院外持傘立雨中觀望者巡捕官梅及國家醫生亦踵院會議以劉君渭川爲主席對衆宣言現官塲已允發出西灣舊玻璃廠爲華人居療之所作東華醫院分局并由華醫生療治又欲呈禀官塲求準人情俾病疫者回省及求免人屋查搜巡捕官言卽早接省城官憲電信謂禁止病人回省主席劉渭川再言可求愛育善堂向省憲求情旋有東街居住婦人多口到院求免入屋内查搜衆勸慰之而去衆紳商旋再商議片片依照聨名呈禀之事舉行各人遂散十七日婦女附省港輪船者比淸明男子回家掃墓尤爲擠擁太平山妓婦亦有打包以行者東莞人就近遷居九龍深水埔住屋爲滿東華醫院將呈督憲之禀分書十五張遣人於十七日分遞各環及西營盤灣仔各鋪店閱看合意則蓋給圖章各鋪店讀竟卽欣然自蓋圖章闔港之民情大可見矣十七日下午督憲在府第傳見潔净局官紳署輔政使司駱庫務司言巡捕官梅及佛蘭詩士國家醫生何啓劉渭川等巡捕官梅言往日搜屋華人並無言語日來情形陡異因請加增差役四百名助其搜屋督憲允准本日卽張貼告示曉諭待人之厚督憲或本日親臨東華醫院或傳値理等至其府第諭以恐瘟疫傳染故嚴加查搜無非厚待華人至意不必懷疑所設東華醫院分局設得律風通往東華醫院俾消意易於通傳設英差看守閘門以資庫壓官塲遣西醫生邊利每日到東華醫院分局巡視二次十八日查得數人非患疫症著令回家調理羅制軍於十七日出示曉諭港中居民大略言恐疫症傳染設法杜絶以衛民生故患疫者特歸一所斃命者迅速掩埋並將房屋水洗藥薰不許撓阻潔凈各總差入屋巡查並遷徙病人或死者及灑掃房舍薰除穢氣等事十八日下午有華商多名赴制軍私第求見署輔政使司駱君爲通事其求見之意求潔凈局人員免入屋查搜又求准病人回本土又求現在醫船之人搬往分局羅制軍俟衆人言畢諭以初意本任人去留並無阻止現時亦未有遏制之權至入屋搜檢不能間斷卽將醫船病人搬往東華分局亦碍難聽從少頃制軍又諭各華人行爲殊屬不好此次因何阻止各差入屋查搜獨不思官塲所出之例實爲衆人身體起見前者所求各事經已批准任從往東華醫院求自已醫生料理卽欲回中國亦並未有阻攔汝等亦各宜帮助官塲免至疫症傳染切勿多端阻止諭畢衆俱唯唯而退 
[海盜解寍]  
　　近經某兵船由温州洋面擒獲海盜六名盜船一艘被掳難民一名就近解送玉環廳復由廳備文押解浙江提署當經馮軍門移送　縣管押楊大令尙未訊取口供也 
[學憲出棚]  
　　浙江學政徐季和宗師於十九日卯刻由上馬頭登舟赴温郡接考科試首府陳鹿笙太守仁和伍芝蓀明府錢塘束季符明府及三學教官均親往恭送 
[繡州烟景]  
　　秀水縣寗邑尊奉郡守委令兼署嘉興縣事兹出示曉諭定於二十一日合考嘉秀兩縣肄業生童飭預先赴禮房報名至期命題給卷限日交卷以觀風氣而定甲乙給賞花紅○秀邑上忙錢糧寗邑尊已設櫃大堂於十五日起徴然鄕民完納者須在天中節前後也○平湖東門外各店鋪居民集資於十八日爲始沿街搭蓋燈棚至二十夜通宵爲止計三十夜晚間一律燃點如入不夜之城并傳班在大王廟演戲祝千秋神誕以循歴年舊例遠近士民咸各約件買舟前往觀燈異常熱閙云 
[金公閣落成記]  
　　金陵貢院左右兩橋一曰朱雀一曰玄武朱雀卽今之文德橋玄武卽今之利涉橋不知何時易其名文德本係石板木欄兵燹後重修遂全易以木聞之父老謂明永樂年客紳金公獨力建造民咸稱便就橋南五步之隙地啓建金公祠供奉香火闖賊難起祠已變爲瓦礫之塲厥後有人就其址改建財神廟粤匪之刦依然磚瓦無遺今歲疏鑿秦淮刻已蕆事稽諸邑乘遺蹟顯然乃闢草誅萊重興傑溝改 
 
 

Page 3

 
 
其名曰金公閣監造者爲賑捐局委員崔吉甫大令磚瓦木料卽係橋工所餘者並未開支别欵云 
[黄陵廟前鵑語]  
　　宜昌後街某甲一日偕友沽飲沈醉歸來其父正言斥之甲卽以惡言相向父怒甚以忤逆控諸公庭官差奉命往拘甲遂與妻同吞生鴉片至夜半毒發其父急延醫救治天明甲將毒吐出妻則已一命嗚呼矣○某甲生有二女長者已嫁隨其夫在花船作脂粉生涯某日商諸其母携妹上船逼令接客妹不從致遭凌虐體無完膚及歸家又被母辱駡忿甚卽於是夜畢命於阿芙蓉膏亦慘矣哉○上月二十九日之晚沙巿輪船鼓輪而至有七人雇駁船載行李上船適有接差之砲船飛擢而至如箭之疾將駁船碰翻旋卽救起五人其餘已不知下落是亦无妄之災也 
[漢水文波]  
　　邇來江漢雙流加之連日陰雨水勢陡漲江于石級已湮沒二十餘步○有陳應才者年週花甲寓漢口苗家碼頭巷内素駕駁船爲業前數日在龍王廟上卸載後其駁船適與某客船相離尺許順流並下急如矢發行至馬王廟恰逢馮大順亦號癧瘰者乘坐小划當頭而來將欲相讓而划已夾入兩船之中左觸右碰加之漢水正發駭浪奔騰湧入划船以致翻覆客船不顧而去陳卽將馮救起馮忽稱有銀七十餘兩又線縐馬褂紡綢長衫扣表洋傘等件盡爲陳獲陳以衆人屬目之地豈救爾命而反搶爾物耶船不失針物在何所搜尋而去馮怒赴淸軍府禀案厲司馬准詞拘陳到案庭訊之下將陳比責交地保管帶追還物件○從來私掘煤窿大干例禁湖廣總督張香帥以鐵政局與織布局銷煤甚多雖大冶縣煤炭不無官礦卒莫供兩局之用湖南運來之煤亦有斷絶之時因於去年臘月出示弛禁無論官民人等如見山有煤苗者祗須商妥山主土人概准開礦掘煤一則足兩局之用一則生百姓之財現下民間邀友聚股在興國州境内開煤礦者约二十餘處但礦成水湧不能出煤者極多至有煤無水者不過一二處而已○季春以來雨少晴多田疇龜裂無水分秧農心靡定初四日雲行雨施不意雨師淹留至今未去大凡揷禾之際卽是割麥之時恒雨不止大害麰麥倘再無日以暄之必令黄穗曰芒盡成腐草飛蠱矣 
[治城山館勝事]  
　　金陵各大憲恐雨水太多河流泛溢因飭上元江甯兩縣宰齋沐祈晴王欣甫趙小舫兩大令隨於本月十三十四等日躬往城隍廟拈香虔禱意者至誠格天風伯雨師其卽退避三舍乎○金陵八伏塘周圍約一二里相傳鯽魚甚美王姓子年十一歲某日偕數童子涉波踏浪相約唱摸魚兒詞一瞥眼間王子忽然不見衆方譁噪屍已載沈載浮腹大如鼓此本月十三日事未識其家聞之將若何痛哭也 
[輪船失事]  
　　禪臣洋行啞利云輪船由牛莊裝豆餅往厦門駛經花腦山外距英制三十碼悮擱於鷄骨礁輪不能展事在本月十七之夕十一下其時一輪皓魄淸澈無塵船上人高揭救命旗施放火箭旋有某商號兩沙船前來施救得以救出二十一人聞啞利呍共載三十四人内有司火人六名合坐一杉板船苦無槳櫓祗得順流而去刻下生死尙未明也旣而兩沙船駛至吳淞口外遇拿會成輪船遂令所救之二十一人度登拿會成帶至滬江向行中告知情節及行中執事人遣飛捷輪船往遇險處尋覓而啞利云已沈沒無跡矣乃以洋銀二百元酬兩沙船執事者 
[觀察涖滬]  
　　正任常鎭通海道調署蘇松太兵備道黄幼農觀察將次來滬履新此已迭登前報本埠官塲接有電信知觀察已於前日由蘇起節松海防劉乙笙司馬上海縣黄愛棠大令遂於前日乘坐大號官舫出境恭迎至黄渡相近遥見南灣子船八艘用小火輪拖帶蓋憲舟已蒞止矣劉司馬等過舟禀見隨同來滬及天將黎明舟至虞姬墩早有忠信營砲隊營滬軍營道轅親兵等預在江干鵠候燃槍砲志敬其聲隆隆震耳至新閘大王廟則有提右營廖楚材叅戎英界會審委員宋莘樂通刺法界會審委員葛蕃甫同轉以及滬上印委各員均紛紛呈遞手版憲舟迤邐向東至觀音閣馬頭暫泊片時卽行解纜各營兵亦繞道向南十二下鐘時憲舟抵滬南大東門外大碼頭早由上海縣黄大令飭辦差家丁在碼頭懸燈結彩撫標滬軍營統領蕭雲卿軍門及駐紥本城九畝地滬軍營婁遊戎有慶等督率合營勇丁排齊隊伍至江于恭迓内有矛子隊洋槍大刀隊苗刀隊鋼义隊紅旗隊五色大旂隊又有號令數對在碼頭吹掌號筒雜以西樂數起印　委各員及二十三七鋪巡防局員劉穆亭戴憶　鄭厚餘三二尹及十六鋪巡防局委員李祝鍾三二尹均在碼頭迎迓其時鎗砲之聲山鳴谷應各官均登憲舟禀見十二下半鐘時觀察登岸坐緑呢大轎入大東門黄愛棠大令估前引導後有肅靜廻避牌欽命監督江南海關二品頂戴署理蘇松太道等銜牌先至道署拜會聶仲芳觀察小憩片時道出小南門迤邐至江蘇海運滬局暫駐襜帷時已兩下半鐘公館門首早有二十三七鋪巡防局員飭巡局勇丁多名往來彈壓文武官員禀見者仍絡繹不絶觀察年逾花甲端坐輿中精神矍鑠有公子十餘人其太夫人尙未到滬聞聶觀察瀛眷須緩兩月然後出轅故海運局中一切供張更形精潔因黄觀蔡須在此久駐也下午五點鐘觀察排道往各衙門答拜至上海縣黄大令立飭家丁擋駕 
[示期接印]  
　　欽命二品銜調署江南分巡蘇松太兵備道正任常鎭通海道黄爲上任事照得本道奉督撫憲札飭調署蘇松太道兹於四月二十四日申時接印視事合行諭知爲此諭仰道屬官員及書役人等知悉屆期一體謁見毋違特示 
[戎旌已返]  
　　提右營叅將廖叅戎督同弁勇往太湖莘莊等處會同五營操演前日戎旌返滬標下各武弁皆趨詣江滸恭迎旣回轅卽傳諭中領哨許千總諭知各弁勇齊集聽候放給餉銀 
[牌示照錄]  
　　新聞報館訪事人陳子琴邱阿四吳再香等向僧人明性索詐被控經黄大令飭提究辦此已迭紀前報兹將牌示照錄於左爲飭提事據僧明性禀控新聞報館城内訪事之吳再香陳子琴串令邱阿四持稿付閱若不酬洋百元卽將該稿所書之事核明登報訂約在協成祥烟館危詞恫嚇求提澈究等情據此除批示外合行飭提爲此仰役遵票恊中立提被控吳再香陳子琴邱阿四並帶原禀僧明性限三日内解縣以憑訊明嚴究該差無稍狥延干咎速速 
[火神作崇]  
　　前晚一點鐘時本邑裏虹口寳昌繅絲廠帳房内不戒於火霎時烟霧迷漫更夫見之大聲呼救幸諸人驚起汲水灌熄得免成災事爲巡街捕所知將更夫及閽人拘入捕房押俟解赴英公堂請宋通剌判斷○昨日午後三下鐘逾十五分時外虹口老船塢棧中不知如何火發頃刻間濃烟密佈目瞇難開衆工人見而大驚急舁皮帶水龍吸水灌熄雖虚驚飽受然尙未失物傷人云 
[護解盜犯]  
　　昨報盜犯韓阿銀由崇明解歸南匯道經滬上寄禁縣監一則現悉上海縣署將文備就已於昨日午後簽差護解矣 
[續訊盜犯]  
　　上海縣黄大令訊鞫盜犯本館已兩紀報端前晚復升坐花廳飭捕役將諸盜帶案先提唐阿生盤詰唐堅稱小的並未入夥行刦實被顧阿妹誣攀大令曰焦湖阿小龍華阿五均供出爾分得洋銀二十元鑿鑿可證爾若刁狡當用嚴刑唐供稱阿五等並未與小的同夥行刦請大老爺傳至此間質證大令卽傳阿小阿五到案問此是何人可曾與爾等同夥行刧否兩人細視一周同供稱此非前所供之阿生日前顧引領捕役拘至船上小的曾見過一面據云是南橋人與阿生同名緣顧與之有仇是以指鹿爲馬至同夥行刦之阿生是金山衛人年四十餘大令飭傳顧質訊顧堅稱此人卽是阿生並無另名阿生之人三人互辯良久顧言詞稍有吞吐阿五等供稱伊挾仇報怨事非無因大令叱令阿生退下問水橋石究由何人舁以撞門供稱先爲阿小所舁後交與阿五大令曰今爾三人行刧情形旣已歴歴供認務必牢記於心日後再訊時如敢翻供定以嚴刑從事三人均唯唯大令飭釘鐐監禁阿生暫行收押一面飭捕將所供某銀樓兌錢之首飾及所質諸物一律查取以便傳失主認領顧又稱小的身患毒瘡叩求恩典大令取出洋銀十元爲醫治之費俟痊後監禁 
 
 

Page 4

 
 
[誘逃被獲]  
　　黄天寳不知何許人有一妹年已及垂碧玉小家頗饒風韻前晚黄自外歸見室中闃其無人大呼妹妹絶無應者事後查訪始知被無賴顧福生誘領遂卽投報英捕房昨日由包探顧阿六查獲一併送至英公廨請究宋通剌著將顧福生黄妹分别管押諭黄天寳於堂期自行投訊 
[緝私糾葛]  
　　前日王家庫捕房三百四十三號巡捕解送許鳳山朱幼才彭雨堂至英廨禀稱許等携帶鐵鏢等器在租界緝捕私鹽有違定章送請訊究宋通剌於晚堂訊問許朱彭同供稱小的等在鹽捕營胡家正老爺麾下右哨一號領哨張幼山船上充當緝私勇丁船泊垃圾橋堍頃在王家庫地方捕獲私鹽六包雇車載至船上行過租界被巡捕拘送所帶器械係備私販拒捕起見環求開釋通剌飭將許等三人派差送交領哨張幼山收管所有器械著張領哨自行來　具領私鹽六包存候函送鹽公堂充公並聞領哨張幼山名下某勇丁等續獲浙江載來之私鹽船一艘該船舵工及水手人等均逃逸未獲至勇丁人等仍由巡捕拘押捕房旋經宋通剌飭差持片至捕房將勇丁等帶出仍送張領哨船上所獲私鹽亦送請鹽公堂充公 
[供詞各執]  
　　陳念橋投英公廨呈控寡嫂陳張氏私姘張受蘭逃逸等情宋通剌准詞簽差提集人証於前晚研鞫張氏供稱江北吕泗人向隨丈夫玉田投治下開設小烟館度日生有一女撫姪子懷郎爲嗣前年六月初五日丈夫逝世翁亦相繼物故乏資棺殮不得已再醮與受蘭將所收身價洋銀料理棺殮並將丈夫及翁之柩送回原籍埋葬所費約共洋銀一百八十元均由陳受蘭料理上年有素不認識之陳念橋自稱前夫堂弟强欲將小婦人領回原籍否則勒索洋銀五十元當因小婦人無力付洋致被控於城内總巡局蒙局憲大老爺提訊飭陳念橋將前項欠欵料理淸楚始准領小婦人回籍否則不得干涉陳念橋知勒索不成旋卽回籍今復來滬仍圖索詐誣控憲案求恩訊究陳受蘭供寍波人向爲洗衣作生理娶再醮婦張氏爲室身價並料理債項等共費洋一百八十元並將該氏前夫之姪懷郎撫養成人屢遭陳念橋勒索不遂誣控案下求恩明鑒懷郎供年十七歲父母已逝世向依嗣父度日近因嗣父逝世屢遭嗣母及姘夫張受蘭凌虐驅逐出外今拖東洋車度日陳念橋供稱堂兄玉田物故後寡婦張氏將所開小烟舘生財售去私自姘人逃避並將懷郎逐出爲此查明住址呈請究斷通剌以兩造供詞各執飭分别押候備文移送上海縣署辦理 
[爲子籲恩]  
　　去年六月英租界萬倍利吕宋票店縱火自焚嗣經讞員蔡太守提店中人夏阿卿王炳奎解送上海縣署黄大令訊供之下將夏笞責王則罰出洋銀五十元給被焚受傷之華捕某甲并枷號新北門示衆去臘王將洋銀措繳大令備函至英公堂請獻員給甲具領前晚升堂問案時王父德裕連連泥首哀乞開恩大令飭差將王帶案痛加申斥交伊父領回寍波不准逗遛在滬 
 
 
 

Page 5

 
 
[飛影閣第一號畫册告白申報館代啓]  
周君慕橋擅寫生妙手求者腫趾相錯幾於應接不睱有勸之作畫册者曰每月出二期每册十二幀旣可以匠心獨運又可爲後學楷模不庸愈於畫報之忙迫失時乎周君深韙其吉先擬以暗藏法繪十二生肖乍觀之無一生肖現於纸上尋繹之則確　不磨無一生肖不踴躍纸上所謂超乎象外得其環中者歟並每册附送着色鍾馗立軸一幅准於二十六日出售價洋及售報處處所悉遵曩例此佈 
[新印内務府萬壽慶典章程上海南晝錦理文軒書莊發兌]  
是書分門别類詳載覃恩頒賞綵服日期臣民臚祝進献禮物展視刑鞫揀選錄用及有關　萬壽之事考錄無遺爲仕途未見之與安市上薄本不同用極大鉛字排印分釘四本盛以錦套每函實價一元二角海内外有志顯揚者惠購爲盼○歐公金石之寳海内祇有一本卽虞劭庵王元美所跋爲宋朝原拓神理精勁人所罕見洋三元○洋務叢抄書係景東劉韞齋先生所輯凡十一種計十九卷訂十六本實洋四元○萬國公法一元五角○讀史方輿紀要二元四角增批四六法海一元二角○傍喜齋功順堂書十元○說文訂補四元○春秋彚說六元○九章細草二元○韻府翼五角○常用字便四角○七省沿海圖四角○江南名勝圖四角○朱文公墨寳一元二角芸湘主人啓 
[上海花影大觀]  
新出石印精繪名妓眞相内載洋塲遊玩景緻閨閣靑樓起居雜事各樣妝飾點綴補景其書名曰上海花影大觀 
上海繁華甲於天下靑樓林立名花薈萃掄花主人廣識名妓遍索小照於諸名花處共選最佳者四百餘人倩名家重爲繪摹如坐馬車打彈子女書塲吃番菜串戲出局及東西洋妝旗妝時妝凡所繪各妓之神情意致無不畢肖俾識面者恍如晤對卽身居他處一展斯圖亦如親見諸花眞面至於花榜艷跡姓氏住址又必一一載明並附各校書手寫信札面一種兒女纒綿筆墨尤爲可觀不但尋芳訪艷可作南針之助且花問閒昑雜記無不搜羅盡備誠大觀矣裝潢錦匣實洋六角托上海四馬路文宜書局江左書林醉六堂千頃堂十萬卷樓代售 
[蘇省金閶中市大街新開福興隆土莊]  
本莊自運提尖豐碭川土大小土零躉批發照上洋牌價門市一洋起碼凡士商賜顧者須認明本莊圖記庶不致悞 
[美商赤金保廣公司]  
分售處四馬路石路口連發財票行 
本公司集成巨欵計售赤金股本票三萬張加廣中彩每張兩條價洋六角分條三角兹售英六月份票准於西歷六月二十五號卽華五月二十二日開彩敦請中外公正紳商及各貴客至本公司面看開彩以招至公無私之意得中者卽在本帳房領洋不中者每條給回彩洋五分隨時可取如有塗改號碼等弊察出究辦本公司信實通商以期廣遠倘蒙貴紳商及外埠函購賜顧者零躉均可往來信力貴客自理届時開彩後有對號單爲憑如願批發代售請至本公面議或函詢可也其得中章程開列於後頭彩一張赤金五十兩上下附彩每張二兩二彩一張赤金二十兩上下附彩每張一兩三彩一張赤金十兩上下附彩每張五錢四彩十張赤金一兩五彩二十張赤金五錢六彩四十張赤金二錢五发七彩七百八十張赤金一錢以上赤金每兩作定英洋五十元不隨市價漲落分售股票處二馬路源生莊○○○開彩後不中之票○諸公還票領回彩洋者請至本公司或四馬路石路西連發財票行兩處收兌可也特佈上海外洋經橋大英醫院後面赤金保廣公司謹啓老新衙門對面志大票行四馬路一層樓西阜票行三馬路中茂生盛票行四馬路盤記棧東首廣發票行新衙門東天來申票行四馬路青蓮閣東源鑫票行 
[上海法公諭]  
現在廣東香港等處地方起有瘟疫一症爲害甚烈凡上海租界公董局曁住居租界之人如遇此疫流行均應預爲設法愼防傳染本公董局欲人切記防染瘟疫最善之法莫先去穢須遵本法租界街道章程第四五六七八九等欵計第四欵凡各家每日早起須將自巳門前街路掃凈掃下之垃圾等物堆在自巳門外俟掃街夫來剷去毋許倒在界内空堆及交界河内第五欵凡掃街夫出收垃圾自西歴四月初一日至九月三十日止每早六點鐘至八點鐘爲限自西歴十月初一日至三月三十一日止每早七點鐘至九點鐘爲限凡經掃街夫掃過之後毋許再　垃圾倒出第六欵凡碎碗碎玻璃等不准倒在路上及人家屋旁凡什物或致墜下傷人者不准放在窻口或高處凡可以傷人及臭氣觸人之物并不准抛擲於外第七欵凡一切腥臭之物惹鄰家厭惡害人致病者屋内屋外均毋許存留第八欵凡租界除設立坑厠之外毋許任意行大小便及傾倒垃圾等物第九欵凡挑糞及挑一切臭穢之物必須用蓋緊總須設法勿使臭氣薰蒸害人致病本公　局現經詳細查察違章者凡住居本租界之人務各格守定章使遍租界一律去穢凈盡爲要 
[上海四馬路古香閣發兌石印鉛版木版書籍]  
直行皇清經解十四元新輯經解編目一元二角宋本文選二元歴代史表二元直行淵鑑類函十八元大清律例四元中英和約三角新增陳修園廿一種三元醫宗金鑑四元醫力本草合刻六角本草圖說一元四角女科指南三角皇朝直省輿地全圖一元吳友如繪孝悌圖說二角歴代名人畫譜一元王冶梅梅譜八角無雙譜二角楊詠春篆字帖一元二角集古篆字對聯四角朱子治家格言帖二角佩文詩韻三角試帖璆琳四角九經鑰二角近三科鄉墨二角三百家名稿一名六角儒林外史八角全圖聊齋一元二角廿四史通俗演義一元繪圖征西傳四角玉夔能六角繪圖七才子四角繪圖九才子二角遊龍戲鳳四角昇仙傳四角鏡花緣一元永慶昇平四角近來新出名目繁多不及詳載賜顧者價必公道 
[飛影閣叢畫初二集畫册發售石路公興里内飛影閣啓]  
吳君友如前輯叢畫初集僉稱有美皆羅業已不脛而走又輯叢畫二集計分四類其一阿羅漢像梵容各别筆意甚超其二宮閨百美花容月貌盡態極妍其三時妝百艶各題新句如入花叢其四百獸採新搜奇志異兼備中西洵屬藝苑之大觀畫家之秘本也今裝訂成書每册四本外加錦套計碼洋六角初集價同並有元號至十號畫册每本價洋五分均託上洋三馬路申昌書畫室代售此佈 
[天儀茶園]  
四月廿四日演下河東探寒窰趙洲窰趙洲橋黄一刀大閙惡虎莊閙洞房捉放曹反延安八逹嶺南樓傳 
四月廿四夜演八百八年二人不知夏月潤馮志奎煩演金鴈橋金鑲玉藏龍計筱榮祥空城計靈芝草遺翠花閙迷人舘拿九花娘 
[福仙茶園]  
四月廿四日演新演全本新戲閘子口鴈門關淸官册黑松林 
四月廿四夜演太平橋羅芝蓮新演梁凌家小月明後本之案七王須備新戲月八命血手印包公案大連環 
[天仙茶園]  
四月廿四日演御龍封官蜈蚣嶺飛虎山十字坡男綁子打花皷紅梅山一捧雪火燒連營 
四月廿四夜演大長春借聖威胭脂虎烈女傳一本　公鷄斷后 
[丹桂茶園]  
四月廿四日演二將大戰化子敎歌大戰盤河小花蝴蝶孝感動天除去三害大反延安新排時式新戲大平得勝圖文武全班合演 
四月廿四夜演潮金頂二進宫何家聲周新軿前後本錯鳳連中林檯邱文鳳武错祥新戲 
天福茶園 
四月廿四日演富貴長春慶陽圖西凉國戰蒲　靑風嶺赶會凉亭雙冠誥打麵缸八盤山 
四月廿四夜演戰盤河硃沙井花園贈珠長亭鍘姪羣雄畢至薛蛟頒兵殺于藥 
[福仙茶園]  
新軿明末淸初新戲大戰李　轉請名師新軿去明　淸新戲中問情節奥妙忠奸細情不能細錄目下精工軿熟擇吉登檯演唱之期敬請　君一鑒便明是荷 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雨石]  
　　京師於本月初五日晚天陰如墨至初六日晨細雨如絲旋作旋止午後雨雹交作初以爲冰雹及細辨非冰也石也大小不一大者若黄豆其色蒼拈之卽碎内有小石小者若　豆其色靑白中空無物自東四牌樓北新橋南一帶至南西北城徧地皆是人皆以爲見所未見云 
[潯陽雜記]  
　　署理九江府邵傳巖太守札委林輔臣少尹志忠赴德化林子顥二尹福頤赴彰澤王紫綬少尹祖蔭赴瑞昌于蘭軒少尹桂芬赴湖口孫少尹壽朋赴德安催上忙地丁錢糧又委試用縣丞張學勤巡檢蕭恩銘王祖蔭于桂芬郭模前往德安湖口瑞昌彭澤德化五屬催經書册均於日内分馳就道○城内八角巿正街屠戶周甲之長媳某氏與次媳熊氏口角熊氏忿無所洩投井自盡母族興師問罪有魯仲連出爲排解從豐殯殮并延僧道建齋超度其事始寢○十五日上午十點鐘福和輪船下水小工丁某爲僧搬運衣鉢於過船時失足墮水因江流洶湧無從施救惟見逐浪隨波而去慘哉 
[疎於防範]  
　　衙門未結案犯男則覊禁班館女則發押官媒此向例也近聞揚州三元巷官媒某氏處有女犯一口突於本月十六日晚行至廚房内取切菜刀自刎以圖畢命幸爲氏所見飛步向前將婦緊抱急呼衆人至將刀奪下然項間已血液涔涔衣襟盡赤細視氣食兩管尙未劃傷當卽用藥敷治一面報縣請騐邑尊騐畢赫然大怒謂官媒曰犯在爾處管押何以任其行入廚下取刀自刎顯有賄縱情弊喝令從重懲責責後飭暫監禁俟犯婦傷平再行核辦聞犯婦素開妓院曾用木櫃暗藏妓女屍身舁出城闉掘地埋葬不料經人　破因而被獲到官情虚畏罪故出此下策也不然此輩要錢兼要命豈肯視死如歸耶 
[會議設立護船立]  
　　寗紹台道吳爲出示曉諭事照得案據寍郡船商趙恒久等禀稱伊等以釣船爲業裝戴行號糧食雜貨由鎭江等口運寍近來洋盜充斥援自雇自護之法於甬江鎭海吳淞等處設立利濟公所一切均歸甬公所經理由各商公請陳紳漢章爲董事雇得護船五令募勇護送會議按船抽捐以作經費黏呈所擬章程條欵公叩核辦等情一案當經批府查議前因事未議定遽先開辦殊爲擅專業據鄞縣具禀卽經本道飭將前項護船停撤所招護勇竟有行竊被獲情事亦飭資遣回籍並札縣查拿在案兹據寍波府詳據轉據鄞縣詳據米商李廣興泰和等船戶趙恒久郭萬順等猪行合豐等小南帮豐順等各聨名禀稱伊等會議設立護船實能於商有益公同立有允據蓋用圖章公舉定海右營守備黄文琮爲管帶禀請提憲札委頒發鈐記一切事悉聽董事陳紳漢章主持抄送允據并添議章程公叩詳各立案等情經縣查議似可俯順商情准予試辦至奉批發船商金元亨等禀請設船恊護應歸併辦由府復核錄摺詳祈示遵一面出示曉諭等情本道查江浙洋面業奉各大憲整飭捕務並擬浙洋添設官護師船巡緝嚴拿祗以洋面遼闊盜風一時尙未盡息所請雇募船勇護商按之目前情形旣據府縣核議可行應准其暫行試辦惟設船雇勇護商其經費出自按船抽捐爲利之所在如果事無實濟浮勒弊混生事擾民隨時停撤此舉係歸商辦責成於紳董倘辦理未妥滋弊生事咎在經董船勇妄拿紛擾滋事咎在管帶等員弁設竟辦理不善分别情節卽由府縣禀請撤叅究懲仍應責令鄞縣隨時抽查稽察現並由道酌議嚴定章程八條以期周妥而杜弊端除咨呈提軍門酌定飭委曁請移行轉飭沿海水師知照並批飭遵辦外合行黏抄本道酌議嚴定章程出示曉諭爲此示仰寍郡米商船戶等及軍民人等一體知悉至摺呈收支項欵内有未盡明妥之處現飭寍波府行縣再行分别查算核對分晣開列妥爲聲請呈府運同原議章程核明並再由府出示曉諭彚錄此次定章示稿一併由府通詳察核並卽知照毋違特示計黏抄章程八條一護商收捐應聽各商號船戶等自便如不願繳捐候護者不得抑勒苛派如所護之船仍有失事卽屬與商無益酌定停撤若不在所護之列卽有失事與公所無涉一此項護船事宜收支銀錢應毋庸由紳董經管且陳紳漢章屢經面請不便經理應卽由各商號公同遴選誠實可靠之人禀縣諭充經管俾得便於稽查以歸核實倘敢侵漁弊混准商號赴縣指禀究辦一此舉除收支外其餘公所應辦事宜由陳紳漢章經理如將來辦理未妥滋弊生端無論何人何處均應由執事人等知會該紳轉禀究辦如稍涉隱瞞欺飾卽惟陳紳是問情節較重該府縣卽通禀請究一管帶招募勇丁必須妥爲遴選不可以匪棍充數平時管帶與管駕員弁務須督飭勇丁實力護商勤愼從事如敢不遵章程於護送商船之外妄拿紛擾生事除將船勇按例治罪外並將員弁由府縣禀請撤叅巡查武弁亦須認眞稽察護船至甬停泊後船勇滋事一體從嚴懲儆一凡遇盜匪在洋行刦商船拒捕格鬥施放洋鎗必須審察情开緣近來洋盜詭譎日甚而船中往往有被擄難民在内恐致悮傷亟宜愼重倘玩忽定于嚴辦一收支欵項按月詳細開明榜示公所通衢徴信有弊准號商船商經夥人等據實控究一公所收支應按季造册送由鄞縣覆核轉呈送府查攷一此舉雖係商辦而地方官若竟置之不聞亦欠妥洽此後應責令鄞縣隨時前赴甬江公所抽查稽察如有情弊卽禀明察辦 
[法捕房瑣事]  
　　甲乙兩人均在公司碼頭駕船爲生昨日因事口角扭作一團將報警德律風箱面之玻璃撞破正欲逃逸適巡街捕至將甲乙扭入捕房翌晨經克捕頭訊問命將兩人管押俄而某丙乞保捕頭准予保出俟堂期交案解究○某丁迭次犯竊曾經公堂懲辦詎丁怙惡不悛昨晚混入同安里將某絲繭棧門撬開正欲行竊爲失主所聞上前拘獲賊叩首求饒紛擾多時適巡街捕至經棧主某戊將賊交捕扭入捕房習晨克捕頭訊問數語命押候核辦○前日有溜韁馬一匹在馬路中疾馳將已庚兄弟兩人撞倒路人圍觀者甚衆適巡街捕到來將馬並受傷人送入捕房習晨經克捕頭詰訊馬夫某辛投案求恩捕頭命給已庚兩人養傷洋三元五角其撞壤什物則令賠洋一元了案 
[上海北巿絲業會館籌辦順直新災賑捐滬局瑣記五十五]  
　　四月初一日南淸河聽鷗軒主人還願助洋銀二十元初十日武陵氏續助六十元十二日衢州錢君曉滄募一百元矢急公好義之忱作集腋成裘之舉災黎蒙福感戴同深矣四月十二日錢塘施則敬子英甫謹啓 
[江蘇官報]  
　　四月初十日署臬憲黄昨日交卸後隨卽起程赴金陵帮帶　標中營補用副將陳開富徒陽河工回同知袁保基禀知奉撫憲委赴金山公幹卽辭陽湖縣葉禀到知縣李瀚鋆謝奉委同里厘局差又張德迪謝給咨赴部府經霍　炳辭赴洞庭山絲捐差請補太湖　頭司巡檢汪　良謝飭知准補○十一日藩轅牌示照得吳江縣縣丞邵霖撤省遺缺查有候補州判倪善慶酌委署理前任浙江學憲陳彝由浙江來同知銜分發江蘇試用知縣鍾爾　江西人到省縣丞孫孚貞禀知奉委錫金絲捐差並銷盛澤厘局隨員差又汪鴻藻辭赴寗見制憲又陳嘉樹禀知奉委蠡口分卡差卽辭○十二日同知陳德濬由上海來知縣程南金同里厘局來謝委調辦錫金厘局差又姚守彝銷解淮餉差又王石麟辭回南渡准補吳縣王簿程恩浩銷松滬局管庫差並謝飭知赴任從九沈恩　禀知因病繳札銷解溧陽秋審人犯差指分江蘇試用從九董桐曾浙江人到省○十三日同知高五雲淮屬公幹回又程光斗辭回滬縣丞鍾國賢卸署震澤縣平望司巡檢事回從九朱錡辭回黄埠墩厘卡○十四日知府彭文明巡卡回知縣程南金禀辭往所管湖濱各港鎭查看繭捐卽回同里料理交差又褚成憲常昭内河厘局來又劉葆源錫金厘局來並謝調辦鎭江上游厘局差又張晸銷徒陽河工差又馬　恩專丁來省禀謝奉飭第一屆年滿比較盈五成以上照奉給予酌委署事一次州判倪善慶謝委署吳江縣縣丞事縣丞劉長德禀知本日接辦胥門旱關差從九朱福履銷胥門旱關差卽辭赴淞滬貨捐查騐差藩轅牌示照得南匯縣縣丞劉淦病故遺缺查有新班先補用縣丞劉暢堪以請補又淸江縣縣丞沈慶雲丁憂遺缺查有海防新班卽補用縣丞汪善澡堪以請補○十五日提憲譚軍門太湖恊鎭田明山均松江來提右營叅將廖　勝上海來浙江候補道任錫汾由浙來知府袁恭宏銷往陽河工差又沈鳳韶盛澤厘局來同知陳德濬辭回滬又司徒繹辭回寗陽湖縣葉禀辭靖江縣張丹陽縣朱禀到知縣杜仁　銷徒陽河工差縣丞陳守杭禀知本日開辦蘇城絲捐差又趙啓封填寗見制憲回分發江蘇試用巡檢陳元瑞直隸人到省包港司巡檢錢繼光交卸回省謝委調署吳縣光福司巡檢事新委上海道黄由寗回 
[浙省官報]  
　　四月初六日前平利縣馮學成禀見叩辭諸曁縣丞李思棣候補巡檢卜兆琛均禀辭解秋審人犯回縣○初七日杭同知孟禀藩司委照料本科文武闈事務叩謝候補縣徐星鉞禀見叩辭解餉赴都○初八日驛丞張道錦禀辭解江山秋審人犯回縣牌示照得同月出缺雲和於潛二縣本護院於本月初十日會同兩司當堂籖掣缺次先後序補毋違特示○初九日同知黄慰曾禀銷海運滬局差錢塘縣束禀知受事禀見朱禀知交卸禀安候補縣譚汝玉由籍起服陳省禀到典史吳廷珍禀知藩司分台差遣叩辭○初十日巡檢吳廷珍禀候騐看叩見張汝瀚起服來省禀到禀見 
[鄂省官報]  
　　四月初一日湖南候補同知陸佑德解京餉回來鄂禀到卸辦漢陽南岸嘴分卡厘局調湋源口分局候補從九宋丙錕赴兩院禀謝辦理漢陽南岸嘴分卡厘局本任蒲圻縣縣丞王中鎰本日接辦厘務赴兩院禀知辦理新堤厘局候補通判李華傑見謝○初二日候補同知陳其瑗起服來省候補典史羅維炳自湖南公幹卸署雲　縣典史事張壽褀俱回省各赴兩院禀到大挑縣皮坤奉委赴嘉魚蒲圻等縣會勘京控禀見知○初三日辦理北路土藥稅局候補縣張國蘭見辭回局候補縣左功濙李昌洵俱禀見奉藩臬憲委赴武昌府讞局帮審案件○初四日候補縣史賡雲奉督憲委勘估建造織布局工匠藝徒房屋本任雲　縣劉秉彝奉藩憲委履勘樊口長港堤閘分發試用巡檢童良楨來省禀到委辦應城厘局候補通判王璠解餉來省卸辦沙巿土稅補厘局候補通判潘錫瑋候補縣虞汝霖奉臬憲委自大冶縣催提驢馬各欵俱回省各赴兩院禀到○初五日辦理新堤厘局候補通判李華傑禀見赴局敎習知縣何錦琮奉臬憲委赴黄安縣會審案件○初六日另補縣胡成均銷代江夏縣自東鄕相案差○初七日候補縣周守典奉臬憲委赴崇陽縣會審案件李兆庚奉藩臬憲委武昌府讞局帮審案件○初八日候補州判謝彰伯巡查江面回調辦湋源口厘金分局候補從九宋丙　禀辭赴局敎習知縣何錦琮見辭赴黄安縣會審案件署理沔陽州州判事傳德潤禀見謝委○初九日調補崇陽縣黄承淸禀謝交卸恩施縣事周守典赴崇陽縣會審案件禀知調辦湋源口厘金分局候補從九宋丙錕禀辭赴局藩憲牌示麻城縣縣丞員缺飭准補之覃正洪赴任黄岡縣縣丞事務詳委本任江夏縣縣丞張南　江陵縣　灣　巡事務洋委試用　　流瞿光鑒俱署理○初十日候補府經歴胡敦厚巡查江面回禀到候補縣馬驥奉委武昌府讞局帮審案件禀知候補縣涂九疇自新關回本任黄州府經歴吳明由京引見並　解十九年七批京餉回銷差藩憲牌示江陵縣郝穴主簿事務詳委巴東縣典史惲鶴齡代理巴東縣典史事務詳委試用按司獄趙良輔署理○十一日候補縣黄建藩奉委採運漕糧由滬挴　赴通兌交禀辭卽用縣程元愷候補縣馬驥俱奉藩臬憲會委讞局帮審案件各赴兩院禀謝候補巡檢鄒培德奉　政局委赴興國州大冶縣差遣　兩院禀知 
 
 

Page 10

 
 
調署興國州陸祐勤禀辭調補崇陽縣黄承淸候補縣胡金鏜試用府經　姚銘閣俱禀見藩憲牌示漢陽縣新灘巡檢員缺飭准補之施光深赴任監利縣分鹽巡檢事務詳委　魚縣石頭口巡檢周忠璞調署宜城縣張家集巡檢事務詳委試用從九品惲松齡武昌縣典史事務詳委　海防分缺先用典史楊鎭俱署理○十二日候補縣史賡雲奉委騐收鮎魚　江岸工程赴兩院禀知候補縣周守典赴崇陽縣會審案件指分新海防試用巡檢朱沛來省赴兩院禀到 
[江西官報]  
　　三月二十日靖安縣姚景曦禀謝加一級紀錄二次同知陸錫康解額木進京縣丞潘肇煌往臨川巡檢趙煥勳往安福陳慶榮往鄱陽鄭承志往鉛山俱催稅契陳瓚壎往奉新吳之雋往鄱陽馮增耀往臨江縣丞周克讓往贑縣葛慶鍾往鉛山布理姚家傑往浮梁典史譚典往上饒章錫朋往安福俱催地丁縉往九江府屬催雜欵朱秋元往上饒繆士華往高安俱催减平吳作雲禀謝遇缺先補用岳恭先辦新建保甲何崇德禀謝拔委一次永豐沙溪司何家謨禀銷假新昌典史王廷棟禀到分宜把總王奪錦勒休遺缺以該營額外周兆魁升拔與分防萬載把總熊三級互相　署遞遺　州額外以該營馬兵楊福高拔補萍鄕瀘溪汛外委馬良駒年老勒休以該營馬兵黄啓　拔補 
 
 
 

Page 11

 
 
   
 
 

Page 12

 
 
   
 
