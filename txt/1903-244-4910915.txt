# 1903 - 244 - 4910915

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局殤繁重價值又昻海内塞張每苦力難購置且二史中地名人名之類率皆釐牙信屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用辭石法縮印選取價上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克己祗收回工不洋銀四元八角欲購者請臨英大馬路本齋三馬路申報館申昌及各書坊購取 
[恭讀七月初九日　　上諭謹註]  
　　朝廷之設官也凡以爲民也文以治民武以衛民地方有寃抑之事爲之伸雪有誣害之事爲之嚴懲則民氣平矣風俗易於害衰者則爲之振興學校水旱或遭飢饉則爲之籌欵撫綏民賴以教民賴以養地方安有不治者哉推之凡有利於地方者則無不爲之興起有弊於地方者無不爲之革除此文官之職之當盡者也若武員無論防營汛地第一約束兵士毋使出外擾民其所以能約束之者雖係號令之嚴然必須先服其心兵士始不敢違令何以服之與同甘苦一也兵不缺額二也不扣月餉三也三者無失卽有驕悍之兵無有不服其指揮者此一定之理也兵心服則平時操演自不致虚應故事用兵之時亦不致畏懼退縮地方盜賊之不敢竊發無論矣此武員之職之當盡者也一邑之文武如此則一邑治推之一郡一省各郡各省皆能如此則尙何有盜賊之慮哉我朝自定鼎以來非不臻此盛治無如百年以來朝廷務存寛大臣下積習日深迄於今日吏治敗壞營伍廢弛莫此爲甚廣西其見端也恭讀七月初九日上諭岑春煊奏查明廣西匪擾情形一摺廣西遊土各匪蔓延滋擾皆由營伍廢弛吏治因循歴任督撫漫無覺察以致釀成禍患現在地方糜爛民困日深全在文武官吏加意拊循力除壅蔽嗣後如有罔恤民隠貪婪殘酷者著岑春煊柯逢時卽行據實嚴參懲辦務使吏治澄清並將營伍力加整頓除暴安良以靖地方欽此大哉王言可謂洞悉當今之情弊矣然非岑雲帥據請上達朝廷何山而知雲帥不可謂非當今疆吏中之矯矯者乎然愚思漫無覺察者何獨廣西一省爲然哉廣西因亂事已成始知歴任督撫之漫無覺察以致釀成禍患别省並無亂事朝廷何由而知各省督撫之未必皆有覺察非但朝廷無由而知恐各疆吏亦未必自知能覺察不能覺察也大抵覺察於未亂之時將亂之際彌縫尙易若亂事已成卽使覺察整頓已難如今之岑雲帥雖已覺察然濟不濟尙難逆料以是觀之其可不覺察於早哉各省現雖安謐各疆吏雍容坐鎭一若無所用其覺察者殊不知各處伏莽之多民心未靖不能不預爲之防也無論遠省卽長江一帶梟匪會匪出没無常蘇松之間光蛋尤甚疆吏通飭緝捕覺察不可謂不早而緝捕之有名無實則又似未嘗覺察者如南　一役屢次派兵調勇而終不見水落石出營伍之不能整頓可想而知至於吏治案牘繁多事不至敗壞决裂無由而知其底藴卽不敗壞决裂而因循之弊恐不能免祗就因循而論則貽誤已屬無窮若不亟爲整頓吾恐蹈廣西之轍亦遲早間耳岑雲帥深咎歴任疆吏覺察之不早致貽禍患躬際其艱其挽回眞非易易若各省亂機雖伏亂事未萌願各疆吏以前車之覆爲後車之鑒亟早圖維仰醴朝廷之意毋貽後人以口實則一省人民之幸也各省皆能如是則各省人民之幸國家且蒙其福抑豈獨保全禄位而已哉 
[調兵保護] 　　 
　　華歴七月十四日倫敦來電云美國駐土耳其公使電告美政府謂土國亂事未已各國公使均調水師兵至土京保護使館目下須察看情形倘亦須派兵登岸當將美水師兵調至土京使館中現雖有巡捕護守恐尙力薄故須調兵恊助也 
[請查弑逆]  
　　華歴七月十四日倫敦來電云塞爾維亞國亂黨弑其君主更立新皇刻下有武弁數百人禀白新皇謂須將前者行弑之亂黨澈底根究聞已有若干人拘獲矣 
[英皇返國]  
　　英皇至奥本報已於前日譯記報端兹接華歴七月十四日倫敦來電謂英皇已由奥返蹕業已回至英京矣 
[電調能員]  
　　京師訪事人云上月二十六日財政處得江督魏電文一紙照録於下財政處王爺中堂尙書鈞鑒上海製造局爲中國鉅廠平日事本繁冗今籌議節費另造新廠更形吃重辦局務之趙道已調回鄂省必得爲守兼優熟諳製造之員通籌兼顧方於南北洋軍需無慮缺乏於新廠可期早日告成再三訪察實難其選惟道員毛慶蕃前曾總辦該局考工節費悉皆精當爲事擇人無逾該道伏求鈞處俯念該局節費分廠關繫全國軍儲准予調用如蒙慨允再當電奏臨頴不勝叩禱之至燾有 
[砲務總理洋員哈卜門條陳火藥防衛事宜飭局考查節略]  
　　近閱上海各報紙江陰右岸藥庫於西歴八月初八日火藥失事所傷火藥及應用各件甚多幸未傷人查此次因火藥自燃延及大宗火藥兹將歴來火藥傷人擊物各事開呈鈞鑒查一千九百年江陰火藥總庫失事本年上海製造局無烟火藥廠亦有焚轟之事一千九百零一年開濟兵船因火藥自炸全船沈没現聞江陰又有此事專特禀聞一上海所造火藥如未能按照西國定章造法無論槍砲均不宜用查現造之火藥所用棉花未能洗凈磨細以致内含未凈硝磺　等質又瓦則林油或他項油質不敷應用 
 
 

Page 2

 
 
火藥所攙未能匀合二凡無烟火藥均須時常查考留心察看以免意外火藥無論存儲箱桶或裝槍彈砲彈均須隨時稽查使藥氣散出免致肇禍並須查看火藥所含油質是否浮出三火藥庫務須建造高處並須寛敞兩房相隔至少須一邁當以便四週通氣進風且須遍處懸挂寒暑表考騐熱度設有熱度過大須卽時設法使之透凉或將火藥移至他處免致因熱肇事 
[直督飭大學堂總辦馬道廷亮隨同楊大臣前往日本並委員代理學堂事宜札]  
　　爲札飭事准欽差出使日本國大臣楊咨呈竊照本大臣於本年六月二十四日具奏揀員隨帶出洋摺一件單一件衣日奉硃批著照所請外務部知道單併發欽此除恭録分咨外查單内有鹽運使銜分省前先補用道馬道廷亮現充直隸大學堂總辦差相應咨呈貴大臣查照俯賜飭令該道迅速治裝隨同本大臣出洋可也等因到本大臣准此應飭馬道隨同楊大臣出洋其總辦直隸大學堂一差於全省教育關繫至重卽委該堂提調盧丞暫行代理仍將一切事宜商承楊藩司胡前臬司認眞整頓除分行外合行札飭札到卽便遵照此札 
[福州將軍兼署閩督崇奏陳機器槍子兩廠歸併製造局大概情形摺]  
　　奏爲閩省機器槍子兩廠歸併製造局現在辦理大概情形恭摺仰祈聖鑒事竊維製造軍火爲儲備軍實要需必須精益求精方能有濟若辦理不得其法臨事焉能制勝倘有貽誤其害不堪設想查閩省于光緒二十五年四月間將前移附馬尾船廠之機器局仍復移設省城水部門内專治各台砲子炸釘等項旋於二十六年九月於機器局旁擴充地基添建槍子廠屋一座又於二十八年三月間在省城西關外另設製造局專造無烟槍均經前督臣許應騤奏咨辦理在案奴才到任以來親歴各局廠逐一考過多按照製成槍砲子彈核計工料耗費甚鉅且機器槍子兩廠建設在水部門内人烟稠密之地存儲軍火大屬非宜不如西關外製造局地面寛闊不近居民蓋製造槍砲子彈本屬一事與其分廠而費大莫若合廠而費省飭令總辦機器局參將賴望雲截至四月底止一律停工將機器槍子兩廠歸併製造一局派員會同點收將製成槍砲子彈及機件材料妥爲存儲配置一面將員役工匠大加裁減至歸併製造局後擬將快砲無烟槍停製每年祇造各台槍現有快砲各項子彈及製造毛瑟槍新子重裝舊子以備隨時操防領用約需常年經費銀二萬數千兩計可節省銀六七萬兩據善後局司道詳請具奏前來奴才查機器槍子兩廠自開辦起截至二十八年底止共用經費銀一十七萬八千六百餘兩製成滬式三磅子快砲二十四尊福字一號二號陸軍後膛砲二尊洋式十二磅半快砲二尊奴才親往騐試機簧標準均不甚靈捷合式尙有修改船廠舊存陸路快砲四尊福强軍後膛車砲六尊製造新式後膛檯槍一百杆改造短柄洋槍一百杆製造各項後瞠槍子壳三百二十餘萬顆其餘修理各項洋槍製造前膛砲子彈等件爲費已覺過鉅其製造一局開辦將及一年動用銀十一萬六千餘兩除置器設廠用銀八萬兩左右外實需常年經費銀三萬六七千兩現在查點所存用剩銅鋼物料等件及製成各項槍坯共估值銀九千餘兩開工一年之久用欵二萬數千兩之多僅止造成智利無烟槍一百杆工尤草率不能垂久當此整理軍火之時應如何加意考求精心製造乃竟敷衍塞責且每造一槍比之購自外洋數已倍蓰值此庫帑奇絀豈能再任虚糜是停製槍砲洵爲正辦閩省現存槍砲足敷備用此後飭局常年製造子彈以供操防之用於經費可期撙節而辦理亦歸核實惟水部門機器槍子兩廠現經歸併置諸閒曠亦殊可惜閩省前於南台開設銀元局兼鑄銅元商民稱便以該局無地擴充不能添設鍋爐今擬將機器槍子兩廠改爲銀元分局暫將機器廠所餘鍋燥馬力一副撥歸銀元局改配應用隨後添置機器以期推廣如此一轉移間化無用爲有用地方亦有裨益抑奴才更有請者槍砲爲行軍利器子彈藥力分量配合適均方能發遠命中稍有叅差貽害實匪淺鮮前遇事各營所領槍砲每有子膛不合之病奴才此次清理軍火冀爲將來力除此弊當派降補通判孫道仁前往該局報查子藥據禀分量不一藥粗力微因思此省製造草率如斯他省亦恐不免合無仰懇天恩俯念軍火關繫重要飭下政務處曁兵工兩部核議嚴定承造軍火員匠不力處分罪名通行各省一律遵照現奴才嚴飭製造局嗣後製造子藥務求如法配合每月派員切實查騐倘有輕减藥力及製不合法卽將監製員弁及承造工匠分别從嚴懲辦除咨部並飭局查造截停製砲子彈工料清册另案開報外所有機器槍子兩廠歸併製造一局現在辦理大概情形理合恭摺具奏伏乞皇太后皇上聖鑒訓示謹奏奉硃批著照所請該衙門知道欽此 
[粤西軍報]  
　　香港循環日報云粤西匪亂近情兹據探聞照録如下一柳防左軍實字營左右兩哨駐劄忻城縣據鄉人報稱那悶村有匪攻破該村踞爲巢穴因率隊由城縣南路進兵有匪四百餘人兩相拒敵槍砲隆隆轟斃匪徒三四十人當塲割取首級十餘顆匪勢大敗逃竄而哨勇亦斃二名受傷四名一土匪覃人生雖經官軍擊散尙未弋獲現在忻城理苗尋處一宜山大洞塘一帶土匪莫四盤踞一股一安馬一帶有李樹堂等土匪一股一龍門一帶有侯五等遊匪一股已由定安竄到永順喇浪等處一喇浪一帶有藍老四等土匪一股一河池長腦保下平拗等處有麥痣一班四韋五嫂等股並與土匪勾結一南丹芒塲野河車等處有褚大徐大等游匪數股一東蘭愛峒有逃弁胡楚璋游匪一股一鳳山賜福一帶有不知姓名一股新由思隆竄到一每股或二三百名不等統計不下二三千名一尙有常擾天河之羅城土匪黄飛鳳等一股一近日思恩所屬五峒亦有南丹土匪竄入一永甯州之匪盤踞三草墟各處石洞前經官軍攻剿頗爲得手惟洞多匪衆旋由梧州加派克勇及熊字兩營前往助剿一永甯州與柳州毘連各處搶劫頻仍一桂林各屬近日搶劫之案亦間有之一平樂所屬往往一夜連劫數家一近日慶遠各匪有逃往黔邊一帶者一聞各游匪近日多有染患瘟疫者一署粤督駐節之處整頓一切十分嚴肅潯南以上似將平靖柳慶兩府較前亦覺安謐一聞粤省各處剿匪之軍較前亦均得手一湘邊安堵如常各防營均認眞防禦矣 
[體恤將才]  
　　聞之京師　人云直隸省設立練將學堂向由山東河南山西等省挑選學員入堂肄業一切布置井然秩然旣而堂中經辦以各員應領薪餉大小不一未便將伙食一律扣除分别等差酌請津貼先期懸出牌示云爲牌示事案奉宫保督憲奏設訓練各員將弁學堂由山東河南山西等處挑送來堂肄業俾將來武備培植將才意美法良造端宏大所有延聘中外教習置備儀器槍械以及全年操衣靴帽日用筆墨紙張等項悉由公欵開支不惜歲糜鉅帑期養人才凡爾學員當共欽感惟查伙食一項每員月需四金向在各員薪餉之内按月扣支各學員遠道前來力圖上進以爲將來報効國家厚望方殷原不計此第查山東各員有每月僅只餉銀五六兩者若再扣除伙食殊不足以示體恤本總辦詳加體察量予變通除該學員每日薪餉在十兩以上者照章扣除伙食在十兩以下各員暫行由堂供給一面禀求督憲電致山東撫提部院酌加津貼俾免分心用度庶可奮志力學除候奉到院批再行遵示外合亟先行牌示其各一體知悉切切特示 
[河間歲歉]  
　　保定來函云今歲河間府一帶州縣荒歉異常秋收無望又兼道路不靖宵小横行是處居民專望大憲施恩無任流離失 
 
 

Page 3

 
 
所者識當道者亦知軫念民瘼否 
[武林大火]  
　　杭州訪事人云七月十三日傍晚七點鐘時官巷口某豆腐店以潑翻火油燈致肇焚如之禍霎時間烈燄飛騰分竄四路其上首對過有永昌南貨棧高厚牆垣自謂有恃無恐命人將大門用棉被漬水塞住店中貨物並不遷移詎料火從旁衝入勢不可遏各夥遂紛紛逃避或越垣或穿穴而走大半俱受灼傷其東岸某米店亦有牆垣阻隔被祝融所乘燒至嗚鶴樓茶館經各水龍灌救火勢潮殺方謂可保無虞詎料火從東平巷穿出復入大街頃刻間東突西衝蔓延益甚各水龍咸紛紛退避施救不遑直至三元坊前温柔鄉酒館門首而止下面燒至瞿家巷口北首某銀樓爲止東至廣橋河西至營門口某柴店而止自七點鐘起至十一點半鐘始熄計焚去大小房屋五百餘間其中店鋪大小不一類多殷實之家惟邵芝巖筆店主人素性好蘭園中佳卉不乏數百種俱被火所逼不免有煮蕙焚蘭之歎又賓橋地方元寳店主因逃避不及葬身火窟中慘哉 
[榮綰花封]  
　　揚州訪事人云新任揚州府江都縣盧爾卿大令本擇於七月初六日接篆嗣大令於初七日始携同瀛眷抵揚遂將接篆之期改於十二日吉期旣届大令拜受印信一切如儀旋卽命輿拜謁各當道 
[查核更名]  
　　揚州訪事人云兩淮鄂湘西皖四岸運商凡有呈請更名過租加記等情例於兩年清查一次以清界限而重鹺綱兹聞湖南湖北兩岸計自光緒二十七年辦過後扣至本年七月又届清查之期當由淮南局員方甘兩分轉出示局前諭令鄂湘兩岸商如有更名等事均著於七月起子限兩月來局呈報如逾限卽歸入下屆清查期内核辦無得自悞 
[烈婦殉夫]  
　　寗波訪事人云寗城三法鄉某姓家有少婦年華二九結褵未滿一年伉儷之間頗爲和好家計雖窘而婦日夜操作中饋尙可支持詎其夫忽於上月甘日暴病而卒氏自念寡鵠凄凉無可依賴遂於某日之夜投繯自盡迨次晨經人覺察急爲解救則已身冷如冰返魂無術矣表而出之以待采風史氏毋使貞魂烈節湮没於蔓草荒烟也 
[津沽秋水]  
　　聞之天津友人云省城練餉局總辦繆觀察彞直隸候補道潘觀察志俊巡警總辦趙太守秉鈞均於本月初四日清晨由津乘火車入京○奉天府府尹玉久峯大京兆恒於本月初四日乘火車入京闔城司道各官齊集車站恭送○署直臬龐劬安廉訪至省接印其瀛眷於本月初六日由津乘火車前往○本月某日山海關紳士解桂林王良儒李光恩張金玉恭送直督袁宫保萬名傘德政匾之類宫保札行天津縣唐大令存放玉皇閣並在縣署設宴欵之 
[上海官塲紀事]  
　　日前松江府許子原太守因南匯縣黄炎培一案命駕來滬面謁蘇松太兵備道袁海觀觀察昨日公畢赴各署辭行上海縣主汪瑶庭大令前往舟次恭送○前新閘巡防局委員張杏農二尹過班知縣入京引見兹已回滬於昨日赴道縣各署晉謁○英美租界公廨讞員孫建臣直刺昨有要公命駕至縣署拜會汪大令晤商良久而别○高昌廟巡防局委員馬午橋參軍及江蘇候補縣汪星五明府均於昨日詣縣拜會汪大令大令延入花廳茗談片刻而别 
[查騐疫症]  
　　本埠河泊司出有示諭大略謂輪船之來自牛莊者現須一律查騐蓋因牛莊近有疫症恐被傳染至滬也 
[美界火警]  
　　昨日黎明五點鐘時西華德路粤人某甲所開之三如雜貨店内忽然失火霎時間濃烟四佈冒穿屋頂英美租界救火會西人聞警急驅皮帶車馳往汲水灌救約歴半點鐘始得烟消火滅是役也延燒近鄰同泰香烟店達記廣貨店計共樓房五幢聞被焚之家均保有火險銀兩想不致大受虧折也 
[法廨停訊]  
　　昨日爲法租界公廨訊案之期因法總領事署費繙譯官偶沾清恙飭丁咨照捕房並咨請讞員魏蒓塢大令暫停訊判一日 
[嚴懲誨淫]  
　　玉仙戯園演唱張桂卿吊膀子淫戲經英界包探方長華查明告知捕頭著將園主王金寶傳案請訊昨晨方探將王解送公堂禀稱淫戯最爲風俗人心之害歴經各憲查禁在案不意前夜玉仙戲園演唱前已伏法之張桂卿向湖絲阿姐吊膀子誘至某廟逼姦等情備極淫穢應請究懲讞員孫建臣直刺商之英總領事署繙譯官迪比南君判罰洋銀五百元分充善舉王稱無力遵繳求恩酌减直刺據情轉商迪君見其並無轉圜之意遂謂王曰爾如無力繳銀當荷校三個月游行示衆期滿再押西獄兩年以示懲儆 
[女郎待領]  
　　前日北新涇巡防局委員沈稚泉二尹派差押送迷路之顧姓女郎一口至上海縣請爲安置女郎年約十三歲身穿紅花洋布衫藍夏布褲紅頭繩辮線形似外路人值日差盤問至再不能言語似係曾被拐匪用迷藥所蒙者禀明縣主奉汪瑶庭大令諭飭小心看管候家屬認領 
[英美租界公堂會訊案]  
　　英商某某等行前投本管總領事署控蔣蘭亭出售蘭格股票虧倒圖賴共欠銀二十餘萬兩經讞員孫建臣直刺會同英總領事署繙譯官迪比南君研訊飭邀公正人理處在案昨日原告所延律師古栢投案聲稱蔣所欠股票銀兩爲數甚鉅前蒙堂諭邀同公正人理算然後將蔣所有財産交出公攤至蔣放出各債聲請提案訊追後卽與伊無涉等語殊非正理應請勒令將各户欠伊銀兩開單呈案再行核辦此案爲數甚鉅務請將蔣押追方易了結蔣所延律師高易瓊師答稱現在遵諭將蔣家産悉數交出惟各洋商欠伊之銀尙難逐一追繳卽如西班牙國商人欠蔣銀八萬藉口股票情同賭博向索不還今各原告請律師到案欲將蔣押追殊欠公允况此案當公正人理處時蔣已受虧不少應請免押俾可從容料理兩律師辯駁良久直刺商之迪君著蔣將被欠各欵逐户開單呈候察核 
[善願彌綸]  
　　日前本館協振所承鎭洋已巳思誠子助來洋六十元内開以四十元助廣西振欵爲母求壽二十元爲子求病早痊又雍睦堂大善士助龍銀五十元又范幼香大善士助洋銀二十元又力薄子大善士助洋銀二十元又鄭鵬洲大善士助洋銀三十元又瑞昌莊交來張鳳卿大善士助九八規元三十兩求尊翁及弟妹患病速愈合家安康又溧陽京兆氏炳記敬還心願并求夫婦病愈移助急振洋銀十六元之數君者仁漿義粟源源而來類皆好善之懷行盛德之事生死肉骨受報無窮易曰作善降祥傳曰行道有福報施之道如影隨形拜領之餘謹書數語以謝 
[更正]  
　　昨報紀法商某西人投該管領事署控華彰洋貨號欠銀一萬七千兩兹據華彰洋貨號來函謂有天津客商住居法租界欠華彰銀萬餘兩經華彰禀控法租界公堂出票將天津客提押捕房候訊云云旣據函述合應更正於此以免訛傳 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示辦警察] 　　 
　　九江訪事人云日前署德化縣江雲卿明府以現當興辦警察之始發出告示曉諭小民其文曰現奉巡憲瑞興辦警察招募學生站街巡查設局開辦所有城内外街道必須寛廠光明打掃潔淨其魚肉案橙以及水菓零星各項貨攤均令靠牆擺設一條二板一缺二蘿一隻不准擅自佈開有佔街道致碍行人至鄉民所賣柴薪應另擇地安設城内則准在都天廟前并倉巷中空坪及小教廠老縣署前各空地城外則擇南門灣及新壩南頭各空塲擺賣不許再行肩挑攔街出賣所有菜蔬各攤均須撤空只准肩挑步賣或在僻靜巷内擺售則聽其便總宜毋佔地方毋碍行人俾得嚴肅潔凈除飭地保傳知外合亟示諭爲此示仰街市各項貨攤人等知悉務各遵照赶緊遷進搬移不得稍事違延致干未便切切特諭 
[四明山色] 　 
　　寗波訪事人云每届鄉試之時各處奸商往往勾串杭地字號夤緣地方應試士子夾帶土藥私鹽等貨希冀漏捐目下試期伊邇渡江名士多若鯽魚省憲深恐奸商故智復萌特於日前頒發示諭嚴行禁止當道業已將所頒示曉張貼通衢矣○甬北現有職商曹雲鶴等聯名具禀當道欲就江北開設通濟船局公司雇烏山船搭客裝貨往來寍紹各地方已蒙允准日前鄞邑周少軒大令特給示諭不日卽可開設矣 
[山陰攬勝]  
　　紹興訪事人云越郡以絲綢爲土産本届新絲上市時洋莊收買鮮繭裝運出口計共八百餘萬金之鉅以致絲少價昻目下每兩需錢五百餘文較之前數年不啻倍蓰各綢莊均難獲利計共城廂熟貨綢機二十餘藥於夏間停工後至今開織尙未及半各機匠游手好閒每滋事端亦地方之隠憂也○紹屬漲灘沙地鄉民互相爭奪集鬭釀命之事時有所聞刻奉省憲派員來越稽查由余二尹筠以大略情形赴省禀覆大約須清丈升科分則徵賦也○柯橋鎭左近謝姓家久擁厚資匪人垂涎已久上月二十六夜被盜劫掠砍傷傭工一人搜括迨盡鄉民聞警追赶盜卽開槍回拒衆因懼其火器不敢與敵而返亦可見盜風之熾矣○桐廬地方賭風素熾自去冬濮匪肇亂後已十室九空刻雖安謐如常大有財盡民窮之概現届新榖登塲劉盤龍輩故態復萌在鄉聚賭及開花會爲史仲華大令所聞立卽出示嚴禁復派丁役分投查緝衆始大懼賭風遂息○新城山中近忽出一猛獸屢在鄉間攫噬羊豕鷄犬兹更白晝出山有見之者謂該獸形頗似馬而較大毛色棕斑吼聲如牛行走蹣跚其腿似象見畜追噬形同餓虎且不畏人鄉愚見之呼爲山神之坐騎相戒勿犯且按社集資招雇僧道祈禳現被高子勛大令所知立卽出示如有能斃是獸者賞洋銀五十元并勸鄉民毋自愚惑徒多耗費衆始稍悟然仍不敢捕故大令擬另派兵役獵户以除是患云○越郡今夏雨水過多并會迭發蛟水幸卽退洩四鄉田疇尙無大損刻早稻均已登塲米價漸覺鬆動每石跌至洋銀四元三四角之譜若無奸商販運出境今歲小民可免米珠之慮矣○寗紹通行小輪船後曾有人欲在省城錢江行駛至諸曁義橋及嚴屬各城鎭尙未舉行刻又有某商議在富陽桐廬杭紹等境行駛具禀省憲奉批恐碍釐金故定章僅搭商客並不裝貨所過局卡停候查騐等因重行上禀想可邀上游允准矣 
[上海縣署瑣案]  
　　莊家涇新科翰林朱太史家春間被劫一案又漕河涇劉姓家被搶刼一案至今均未破獲日前捕役徐文拘獲徐鳳儀一名解至縣署請訊前晚縣主汪瑶庭大令研究徐供淮安府某邑人前充營勇裁革後在金匱縣當捕役今春雖到上海公幹并未行刦求鑒大令喝令鞭背一百下仍不供認判收押再訊○前日錢桂森扭頭圖地保周景春至縣喊控經大令研訊錢供母舅王姓有墳地一方在十一圖因母舅無嗣向由小的完糧均交前充十一圖地保之周文邦收取現在墳地已被掘毁小的得悉拘獲四人扭交地保周景春竟被私放故扭案求訊周供稱有某甲將王姓墳地掘賣被錢桂森拘獲四人交與小的後被不認識之四人劫去求向周文邦究追大令斥錢曰王姓墳地在十一圖内爾將所獲四人交與頭圖是何意見一併斥退候飭差查明再行提究○楊阿全控潘國良誘拐伊妻祁氏大令提訊之下楊供小的係寶山縣人向住羅店錢向爲木匠光緒二十二年娶祁氏爲妻二十七年秋間捲物而逃今在浦東潘國良家尋獲扭案求究祁氏供丈夫楊阿全一味遊蕩不顧家用故於二十七年秋間來滬傭工後由姑賣與潘國良是實潘供小的本有結髮妻因未生育故於前年冬間由族弟順堂與陸小蘭兩人說合買祁氏爲妾出身價洋銀一百三十元由氏夫楊小全出立筆據呈核大令判祁氏暫交官媒看管楊交保著償潘洋銀六十元贖回 
[馬路工程局瑣案]  
　　日前王錦陽王如榮將湖北票號碼改成二彩數目持赴滬南增祥馬頭晉泰錢莊兌取洋銀經店夥察破扭控馬路工程局總辦翁子文太守倩襄讞委員黄衡堂二尹訊明判將王錦陽枷號半月王如榮交人保出昨日二尹命提王錦陽到案復訊數語著卽從寛開釋○鄉人王金根在滬購得瘟猪一頭携回浦東經保甲總巡謝岳松明府派差查獲送至馬路工程局總辦翁太守訊得猪由長源行出店沈阿妹代購提沈到案倩黄二尹研訊沈供稱日前小的偶患痧症回家醫治並不在滬王如何購猪小的並未知悉求鑒王供小的信口胡言尙求鑒察二尹大怒喝令掌頰四十下斥釋瘟猪著差役埋諸荒地 
[南市捕房紀事]  
　　前日花衣掮客某甲申浦左附汪姓下沙航船來滬小泊南市董家渡馬頭至晚被賊竊去皮馬褂一件綢套褲一雙洋銀四十八元六角因於昨日訴知管帮人周竹亭開單投報捕房捕頭卽派水巡捕從嚴偵緝○日前浦東人王晉生偕弟王某由浦左楊家渡雇一盪槳划船駛至浦中突遇流氓多人追至强借洋銀二十元王畏其兇横不敢與較央人緩頰約期給付始各散去昨日雇人尋獲周大力子一名扭送捕房據情聲訴捕頭令押候解送馬路工程局禀請訊究 
[英美租界公堂瑣案]  
　　流氓王寶芝前經犯案懲辦釋出未幾又在美界攫取王錦堂所携小銀錢數枚報經包探顧福其拘獲解案請究讞員孫建臣直刺商之英總領事署繙譯官迪比南君判責五百板發押捕房四個月○著名賭棍孫芝山王雲忠設局串騙周生奎洋銀數百元報由包探王長桂將孫王及夥同索詐之沈吉雲拘獲請究直刺以周未到無從核辦著一併押候周到案訊核○偷兒何友財掩入升泰號内竊取寗綢一疋報由包探邵仁初獲案請懲直刺判責三百板荷校一個月期滿發押捕房半年贓給還失主○江西人陳剛常卽陳國香騙取蕭章臣書價洋銀六百餘元報由包探徐阿華解案訊明押追昨日解請復訊陳稱此欵無力繳還直刺判責五百板發押西獄兩年 
[法租界捕房紀事]  
　　縣署差夥某甲前晚行經新租界見有婦人在途哭泣上前盤間巡街捕以其多事拘入捕房捕頭命押至天明釋出○積竊陳小蠻子前因犯案經魏大令訊責後判押改過所三個月昨已期滿送回捕房捕頭命押候堂期解請讞員魏蒓塢大令核示 
[美租界捕房紀事]  
　　昨日午前有無賴李吉巧者在吳淞路攫取行人雕毛扇等物正欲脫逃爲包探劉阿炳所見當塲追獲帶人捕房捕頭令押候轉解公堂禀請讞員孫建臣直刺訊辦○昨晨偷兒胡阿方不知在何處竊得衣服若干件行經西華德路被某包探查見拘入捕房捕頭令押候解送公堂禀請懲辦 
 
 

Page 10

 
 
[皖省官報]  
　　六月二十五日署壽州王懋勳到分發安徽試用府經田應瑜到貴州人直隸州寳琛到由皖北差遣回未入流貢祖年請假赴皖北措寳二十六日委辦大通釐卡知府許炳榛長沙電報局直隸州王詒善均到巡檢陳致忠謝奉行知准補宿州時村司黎献辭赴湖北探磧價知縣杜保光到解撥餉銀赴金陵回二十七二十八牌示准補安府照磨虞德元宿州時村司陳世忠福義門司羅贊勳均飭赴新任委辦大通厘卡知府許炳榛署望江蘇黄瑞勳均辭候補知府許晉祁知奉委洋務局提調許國霖辭赴上海籌辦賑捐陳忠溥到由皖北壹案回二十九日指分安徽試用巡檢陳錫琛到湖南人三十日署池太同知丁繼瑞簽升太平府敎授寳善均到候補知府任廷牧知奉委商務局提調典史張浩然謝課吏蒙取列超等七月初一日霍山縣秦達章卸署天長縣吕曾均到候補知府何彬衡辭赴金陵 
[五月初一日至六月三十日藥捐清單]  
　　無名氏銅洋一元寶善堂環璧書屋先後四次合助洋四元錦心清洋二角黄萃氏洋五角魏潤記銅洋一元翁新泉銅洋三元無名氏銅洋四元五角隠名氏洋十元竹林計洋九角錢念文無名氏洋五角許七記洋二元宋甫求保平安洋五元唐陳氏洋十元王廷瑞洋二元王者德洋二元戎寶珊洋三元陳水東洋二元積善堂沈洋十元無名氏洋二元四角繼恒求求子熊藻病速愈并合家平安洋三元求消災悔談祝安洋一元孫識記錢五百文孫敍興錢一千文孫安甫錢一千文孫周氏錢二百文沈沈洪洋二元無名氏銅洋二元去非氏洋三元徐維蜒洋四元湯蓮笙翁洋十元鍾信惠洋五元朱全炳洋三角無名氏銅洋四元銅小洋一百念四角盧牙洺求病速愈洋二元劉春榮翁九八元五十兩陳徐氏保佑家宅平安身體康健洋十元胡紹憲翁求妻病速愈洋十六元陳香如求病速愈洋六元沈魁標洋五角岑宅保小兒平安洋六元唐傑臣翁交來張五太九八元一百兩無名氏洋十元寶昌祥洋一元錢四寶洋一元駿友裔洋八元絲業會館交來一恕堂洋二百元徐文明洋五十元無名氏洋一元張子貞洋四元程三省軒洋十元無名氏洋五元胡全寶銅洋四元沈宅洋五角潤濤師洋十元無名氏銅洋一元六角陳正源洋兩角鄭福蘭堂痧氣丸五百瓶華英大藥房莊茭翁十滴藥水六百瓶丁甘仁翁另藥四十五種○余瑞豐助施茶洋一元○山陰二桂軒裘門張氏助惜字籠一百八十只○徐貫雲翁助育嬰捐洋念六元又邵子重洋五元席聘臣翁求産母平安洋十元○孔壽記助施材洋三百元○張沛聖助集福册捐洋一元張陳氏洋一元吳瑞生洋二元吳簡泉洋二元蕭孔瑞堂洋二元以上總共收九八元一百五十兩大小洋七百七十四元大小銅洋三十三元五角錢二千七百念文藥水痧藥惜字籠等滬北天后宫前廣益善堂司董嚴信厚龔心銘施則敬朱佩珍唐榮俊繤貽釗等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
歲安徽懷甯縣監生由北河試用縣丞因辦天津海運出力保俟補缺後以知縣在任候補光緒二十二年報捐免補本班以知縣仍留原省補用二十三年請咨赴部引見奉旨照例發往是年九月初七日到省業經甄别在案該員樸實勤能不辭勞怨以之請補東明縣知縣沿河要缺實堪勝任與例亦屬相符合無仰懇天恩俯念員缺緊要准以沿河候補知縣馬慶麟補授東明縣知縣實於吏治有裨如蒙俞允該員銜缺相當毋庸送部引見除將該員履歴清册咨部外理合恭摺具陳伏乞皇太后皇上聖鍳訓示謹奏奉硃批吏部議奏欽此 
　　　北洋大臣袁奏報津海關第一百六十一結洋稅收支並實存各數摺二十五日 
太子少保北洋大臣直隸總督臣袁臣凱跪奏爲津海關第一百六十一結洋稅收支並舊管實存各數目繕單恭摺具陳仰祈聖鑒事竊查津海關徵收洋稅截至光緒二十六年閏八月初七日第一百六十結止奏銷在案兹據津海關道唐紹儀詳稱自光緒二十六年閏八月初八日起至十一月初十日止按外國三個月一結係届第一百六十一結期滿共徵收進出口各稅及船鈔銀六萬二千二百三十五兩一錢二分八釐一切支發各欵共銀六萬八千二百八十七兩七錢一分五毫至本屆徵收稅鈔各項單照津關被兵佔據全行遺失結册無憑造報所有津海關經徵第一百六十一結洋稅收支並舊管實存各銀數開單詳請核奏前來臣覆核無異理合繕具清單恭摺具陳伏乞皇太后皇上聖鑒訓示謹奏奉硃批該部知道單併發欽此 
　　　北洋大臣袁奏報牛莊關第一百六十五結至一百六十八結洋藥釐捐收支並實存各數摺二十五日 
太子少保北洋大臣直隸總督臣袁世凱跪奏爲牛莊海關第一百六十五結至一百六十八結洋藥釐捐銀兩收支實存各數繕單恭摺仰祈聖鑒事竊據署奉錦山海關道李席珍詳稱該關洋藥釐捐光緒十三年正月初九日起改歸海關釐稅併徵嗣奉户部飭將收支藥釐銀兩查照洋稅收支定章按結開單奏報一次扣足四結專摺奏銷一面造册送核等因歴經遵辦在案兹自一百六十五結起至一百六十八結止以上四結期内地方並未徵有藥釐銀兩其歴年應支各欵分别裁减停止上届舊管項下存銀一萬五千三百六十七兩四錢六分七釐一毫八忽除支給各項房租衣帽等欵銀一萬一千三百二十兩實存銀四千四十七兩四錢六分七釐一毫八忽開單詳請奏咨前來臣覆核無異理合繕單恭摺具陳伏乞皇太后皇上聖鑒謹奏奉硃批該部知道單併發欽此 
　　　山東巡撫周奏報下游寗海莊漫溢情形摺二十五日 
頭品頂戴兵部尚書銜山東巡撫臣周馥跪奏爲山東黄河伏汛異常盛漲下游南岸利津縣境甯海莊隄岸漫溢情形恭摺馳陳仰祈聖鑒事竊查山東黄河本就民埝爲隄河狹而曲者處不及一里而近年河淤日高尾閭不暢下游尤稱難治迨歴年漫决頻年仍幾無善策本年伏汛奇旺疊准河南撫臣電咨萬錦灘於閏五月二十二六九等日先後共長水八尺二十九日接長三尺經臣疊次嚴飭各總辦道府加意防守仍慮下游吃重臣於本月初三日前往勘工當將出省日期附片奏報在案拜摺後登舟下駛見驚濤駭浪奔騰浩瀚兩隄出水或一二尺或數寸凡中下游卑薄隄身今春加過二三尺者竟有水與隄平之處深慮處處平漫均飭疊加子埝隄護迨至下游工尾折回登陸路各處奇險環生王莊馮莊寗海莊卞莊等處走埽劈隄情形尤重沿途督催搶辦復連接汴電沁河六月初四日長水二尺五寸初八日萬錦灘長水五尺五寸正深焦灼下游上叚唐家岸及中游胡家岸一帶又先後紛紛告急臣星夜上馳逐叚飭添料物督催搶救而水勢日長一日較去秋極大時尙逾二尺臣於二十日在胡家岸接下游總辦候補知府郭朂禀稱利津縣境南岸寍海莊汛叚隄身純沙大溜衝刷堵壩屢廂屢蟄嗣因溜勢下移其迤下之馮莊工程吃緊寗海漸就平穏乃自六月初間二次生險溜勢側注掃蟄入水隄頂坍卸僅寛四五尺放價跪買土料並割取青高梁砍伐柳枝補作占埽加帮後戧搶至數晝夜之久不料十二日夜間江雨暴作全河大溜奔騰直過隄頂無從措手十三日卯時遂漫溢成口寛約三丈水深五六尺走溜三分之一此處距工尾不遠漫水汜及東南仍下歸絲網口入海被災地方幸無損傷人口等情前來臣查寗海莊原係民埝前數年改歸官守隄岸本極卑薄今年伏汛異常盛漲在工文武員弁晝夜搶救雖因水大人力難施致成漫口然防汛責有攸歸無可辭咎自應分别奏叅用示懲儆相應請旨將防汛委員調東補用知縣陳慶蕃指分北河試用從九品鄭榮第管帶河安中營儘先補用副將郭成前補用知府郭朂提調候補同知查蔭榖一併交部議處仍責令督率營委先將口門設法盤築裹頭免致場寛臣今年添購料物方期力圖補救乃督率無方咎有應得應請交部從重議處所有被水地方已派員會同利津縣查放急振免致小民流離失所將來堵塞事宜應俟水勢稍落臣再督同工員查勘情形詳細奏明辦理現在三游報險之文絡繹不絶僉稱埽蟄隄坍不一而足又接汴電據甘肅甯夏府電稱青銅峽各誌長至十字此爲從來所未聞更恐來源愈旺臣仍駐工嚴飭在工人等竭力修守力保完善冀免再有疏虞所有下流利津縣境南岸寗海莊漫溢緣由謹恭摺馳奏伏乞皇太后皇上聖鑒訓示謹奏奉硃批另有旨欽此 
　　　直隸總督袁奏揀員升補知州摺二十六日 
太子少保北洋大臣直隸總督臣袁世凱跪奏爲揀員升補知州要缺以資治理恭摺仰祈聖鑒事竊查磁州知州許之軾於光緒二十八年九月二十日病故應以本員病故之日作爲開缺日期歸九月分截缺所遺磁州知州係衝繁難調要缺例應在外揀選前請以曲周縣齊耀琳升補經部議覆以該省大計卓異尙有合例應升人員例應先儘請升所請以曲周縣知縣齊耀琳升補與例不符應毋庸議行令另行揀選等因查定例州縣應調缺出俱令於現任人員揀選調補如無合例堪調之員知州准候補人員請補如無人准於應升人員内揀選題升又州縣以上應升缺出先將卓異引見回任候升之員先儘升用不准於摺内聲稱人地未宜以别項人員請升又保題升調人員任内如有審案緝盜徵解錢糧已起降調革職叅限者概不准其升調各缺如因缺係繁 
 
