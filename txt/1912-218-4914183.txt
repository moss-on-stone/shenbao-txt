# 1912 - 218 - 4914183

 

Page 1

 
 
[評論]  
　　勳位令之根本解决（公） 
大總統公布勳位令後言論界囂囂然各有所陳述然無從根本上立論者記者此文當先自定界說 
記者反對民國之有勳位而不攻擊大總統此次公布勳位令之手續至於勳位令之内容可討論者甚多然與其就勳位令之内容爲枝葉之討論母寗就勳位一事爲根本之反對 
曷言乎不攻擊大總統此次公布勳位令之手續也大總統之公布勳位令爲約法第三十九條所授之特權試參觀第三十三四五六各條可知頒給勳章並其他榮典純係大總統之行勳無提交參議院之必要或曰大總統雖得頒給勳章無定勳位令之權此又不然勳位二字沿襲日本專名猶言勳等也勳有等級之殊斯章有名色之差定爲專條爲頒給時依循之標準旣爲約法上授與總統之特權今以命令公布頒給之方法手續上有何缺憾而勞記者之攻擊 
曷言乎反對民國之有勳位也國民心理之墮落全由虚榮之一念所誤方今民國初造正宜蕩淮舊染汚俗與天下更始在專制國以好爵爲糜牢籠全國使各就帝皇之桎梏在民國必視爲不祥之物雖曰勳與爵不同然以虚榮心導國民墮落國民之道德例以專制臭味罪惡正復無異或曰社會程度尙低特錫勳位必有無窮妙用政治上或蒙其益然此種解釋不能懈記者反對之意旣知社會程度尙低執政者應設法以促其進步若因而利用之是阻其進步也厥罪當與阬陷國民同科旣倖收一時之效而國民爲虚榮所誤子孫相承流毒伊於胡底得失不足相償何取乎此千害一利之政策或又曰約法旣授大總統以頒給勳章之權大總統自當依法行使此說益不足以服記者之心約法議决後咨請大總統公布施行時大總統即宜主張芟除此條交院復議卽不然亦可暫予擱置蓋立法機關議决之善者政府有遵行之義務其不善者亦負匡正之責任約法第二十三條即授政府以匡正參議院之權奈何不此之務徒知盲從約法味永久之遺害而倖冀一朝不可必得之利此誠記者所大惑不解者也 
爲今之計奈何勳位令旣公布望大總統暫勿照令授勳免他日取消之爲難尤望各政黨於將來憲法主張撤去此項條文以存共和國之眞面目無論社會個人直接間接之受其利益者不可勝數世有平心靜氣以求眞是非者將心對於記者之說表同情焉 
[要件]  
　　衆議院議員選舉法（四）（續） 
第七節投票開票及檢票 
第四十三條投票人以列名本投票所之投票簿者爲限 
第四十四條投票人届選舉期應親赴投票所自行投票 
第四十五條投票人於領投票紙時應先在投簿所載本人姓名下籤字 
第四十六條投票人每名祇領投票紙一張 
第四十七條投票用無記名單記法每票祇書被選舉人一名不得自書本人姓名 
第四十八條投票人於投票所内除關於投票方法得與職員問答外不得與他人接談 
第四十九條投票完畢後投票人應卽退出 
第五十條投票人倘有冐替及其他違背法令情事管理員有監察員得令退出 
情五十一條管理員及監察員應將投票始末情形會同造具報告連同投票　於投票完畢之翌日移交開票所并呈報初選監督 
第五十二條初選監督自各投票　送齊之翌日應酌定時刻先行宣示届時親臨開票所督同開票即日宣示 
第五十三條檢票時應將所投選舉票數與投票簿對照 
第五十四條凡選舉票應作廢者如左（一）寫不依式者（二）夾寫他事者但記載被選舉人職業或住址者不在此限（三）字跡模糊不能認識者（四）不用投票所所發票紙者（五）選出之人爲選舉人名册所無者 
第五十五條開票所管理員及監察員應將開票始末情形會同造具報告於開票完畢之翌日呈送初選監督所有選舉票應分别有效無效一併附呈於本届選舉年限内由初選監督保存之 
[第八節當選票額]  
第五十六條初選以本區應出當選人名額除投票人總數將得數三分之一爲當選票額非得票滿額者不得爲初選當選人 
第五十七條凡因不滿當選票額致無人當選或當選人不足定額時由初選監督就得票較多者按照所缺當選人名額加倍開列姓名即行榜示於開票後第三日在原投票所就榜不姓名内再行投票至足額爲止 
第五十八條當選人名次以選出之先後爲序同次選出者以得票多寡爲序票數同者抽籤定之 
第五十九條凡得票滿當選票額因當選人足額不能當選者作爲初選候補當選人其名次準用前條之規定 
[第九節當選通知及證書]  
　　第六十條當選人確定後應即榜示并由初選監督具名分别通知各當選人 
第六十一條當選人接到通知後應於五日以内答覆願否應選其愈期不覆者以不願應選論 
第六十二條凡當選者由初選監督給與當選證書 
第六十三條當選證書由覆選監督按照定式製成於初選期二十日以前分交初選監督 
第六十四條當選證書給與後應將當選人姓名榜示并呈報覆選監督 
第六十五條初選當選人受領證書後由初選監督按照距覆選投票所路程遠近酌給旅費　　第三章覆選舉 
第六十六條覆選舉由初選當選人齊集覆選監督駐在地行之 
第六十七條覆選人名册以初選當選人爲限依各初選區之順序編列之其册内應載事項除依第二十四條規定外應載明初選當選票數 
第六十八條覆選當選人不以初選當選人爲限 
第六十九條各覆選區應出議員若干名每届由總監督按照各該覆選區選舉人名册總數以全省議員名額分配之 
第七十條覆選當選人之分配由總監督於各覆選區選舉人名册報齊後按照名册以該省議員名額除全省選舉人總數視得數多寡定每選舉人若于名得選出議員一名再以此數 
 
 
 

Page 2

 
 
分除各覆　區遺舉人數視得數多寡定各該覆選區應出覆選當選人若干名覆選區有選舉人數不敷選出議員一名或敷選若干名之外仍有零數致議員不員定額者比較各覆選區零數多寡將餘額依次歸零數較多之區選出之若兩區以上零數相等其餘額應歸何區以抽籤定之覆選當選人名額分配定後由總監　於初選期三十日以前通知各覆選監督 
第七十一條覆選監督應於覆選期三十日以前頒發選舉通告其應載事項如左（一）覆選日期（二）覆選投票所及開票所地址 
（三）投票力法（四）覆選當選人名額第七十二條覆選投票所開票所地址及其辦事細則　覆選監督定之關於投票所開票所事項準用第三十四條至三十七條之規定第七十三條覆選投票紙投票簿及投票　定式與初選同 
第七十四條覆選投票開票及檢票準用第四十三條至第五十四條第一欵至第四款及第五十五條之規定 
第七十五條覆選以本區應出議員名額除投票人總數將得數之半爲當選票額非得票滿額者不得爲覆選當選人 
第七十六條凡因不滿當選票額致無人當選或當選人不足定額時由覆選監督在原投票所重行選舉至足額爲止 
第七十七條覆選當選人足額後並依該區應出議員名額選定同數之候補當選人其當選票額依第七十五條之規定凡得票滿當選票額因覆選當選人足額不能當選者即作爲候補當選人 
第七十八條覆選當選人及候補當選人之名次準用第五十七條之規定 
第七十九條覆選當選人確定後應即榜示並由覆選監督具名分别通知各當選人當選人接到通知後應於二十日以内答覆願否應選其愈期不覆者以不願當選論 
第八十條凡應選者爲衆議院議員由覆選監督給與議員証書 
第八十一條議員証書給與後覆選監督應將覆選舉始末情形造成報告連同投票簿並有效　效之選舉票及議員名册呈送總監督於本届選舉年限内保存之並由總監督彙造該省議員名册呈報内務部議員名册應載明議員姓名年歲籍貫及所得票數（未完） 
[命令]  
　　八月十四日臨時大總統命令 
任命施炳燮爲江海關監督此令 
任命王濳剛爲東關海監督此令 
[專電]  
　　北京電借欵事波折愈多國務院有人提議以國有產連管理權向國内分起抵借一切辦法與借外債同贊成者極多 
北京電外交團電致本國政府多謂袁總統實是亞洲偉人儘可承認覆電俟國會成立即當正式宣佈 
北京電内務部疊據商民公呈京師米糧將絶危險立至特請袁總統急電各省設法接濟 
北京電某使謂陸總理日中國地大物博今猶患貧是不善理財之故敬能多聘顧問言聽計從不十年必致富强 
南京電財政司金鼎向華俄道勝分銀行借欵四十萬六厘五息心寧省鐵路作抵路權仍操之本國該分行已電總行請示 
南京電第三師併歸第七師不日實行惟第三師兵士連日已逃去多名官長亦躍躍欲試 
南京電軍政司長接徐寳山函有兵餉奇絀萬不得了等語 
南京電王芝祥因湘省解散軍隊特遺第八師全隊赴湘鎭攝 
南京電都督府各司員呈請程督嗣後發給薪水搭付公債票二成以補公家之不足 
南京電貧兒敎養院今日（十五）在中正街舊法制院行開院禮 
[特約路透電]  
北京電參議院議長所云國會召集之期是係重申原定之計劃各議員之意新年之前恐難召集 
北京電新俱樂部已於星期一日開幕旅京西人昨晚在該俱樂部開宴紀念北京拳亂使舘解圍故事到者十七人由俄使克魯班斯基男爵爲主席馬丁博士爲副主席此外尙有裴式楷君華俄銀行之亞寇君德華銀行之孟斯君亦德斯君福公司之白萊齊爾君昨晚之特色爲裴式楷君之樂隊摹拳菲戰時之呐喊其肴饌之精美陳設之華鹿均極周到 
北京電有某外國公司擬於一年之内付塾款銀八百萬兩與中政府惟須以築造北京電車之權讓與以爲報酬其築費須與此數相埒據現狀觀之似將組織華洋公司而歸有聲望之華人管理以開辦電車云 
北京電禁烟處向係獨立十六日起將歸内務部管轄說者謂此舉乃禁煙退步之徵蓋趙秉鈞於禁煙一事並非健手也 
北京電聞北京電車擬築於北京城外現並商議在城内興築之辦法 
北京電孫中山君來京一事外間之注意仍未減退自由報得悉袁總統擬與孫君會商財政及同盟會會員不肯入閣二事他報之意謂此行特與設立堅固之國家銀行有關又有謂此行僅爲告成軍動選舉之游歴而外界及華人多信孫君實抱挽救大局之宏願故有此行蓋南北抵捂與國家進行實多障礙孫君之北游殊有絶大之利用也 
[譯電]  
北京電現料陸總理辭職在即蓋因政府中多新進少年於政務素無閱歴無從整頓之故北京電政府現擬聘用北京俄文學校校長白萊特爲敎育顧問 
北京電政界對於政府聘用法國干官白利盎特及台斯曼爲陸軍顧問反對者頗多 
北京電工商部擬於本年十月間在京開工商大會討論振興中國工商實業辦法 
北京電那產圖擬帶兵赴蒙古使活佛取銷獨立歸附中國一舉已遇阻力恐將無效蓋因俄國反對軍隊入蒙古界内之故此與前屢次要求中國不得再派軍隊至蒙之舉適然相應那產圖之至庫倫如無軍隊同行則恐難得效果中政府目下孤立無助自不得不從俄國之意决計停止派兵此乃俄國把持蒙古中國另一證據也 
北京電孫中山來京一節外間謠言頗多大要則謂孫君决不來京按孫君來京已經公家宣布如果作罷可謂不幸之事不特損害袁總統之名望且使外間所傳同盟會現謀破壞袁總統之獲選正式總統一說益覺信而有徵而孫黃畏來北京之說亦將因此坐實矣 
北京電大借欵問題雖已由英公使等出而調停但銀行團仍不肯讓步此事恐將無望 
北京電法美葡三國承認中華民國國書業已備竣不日將由各該國公使呈遞民國政府北京電俄使現照會外交部請於張家口設立領事 
倫敦電藏人與華人在拉薩之交涉前星期已大有進步逹賴喇嘛已允讓步故可望磋商妥洽 
倫敦電土國及意國代表在瑞士開非正式之談話會歴時頗久冀得調停戰事之基礎目下雖尙無結果而衆意皆謂戰事之停必不遠矣且望法相此次赴俄或能因以發見兩方面均能允可之定則云 
倫敦電土耳其此次地震綜計死人七百九十一名毁屋三千六百八十一所 
倫敦電據泰晤士報巴黎訪事電稱法相此次游俄之結果爲俄國之利益無論何處應需法國相助者法心出而助之此外如中國借欵巴爾幹問題小亞四亞之鐵路凡關於俄國之利益法必與以助力俄國則當於海陸軍二點竭力以鞏固聯盟之局云 
柏林電法相曾在聖彼德堡與駐俄日本大使本野男爵會談法相表明贊成桂太郎公爵與俄國政治家在聖彼德堡所談各節之意並告本野男爵謂法政府已贊成俄政府對於中國借款所持之態度法相與本野男爵所談各節曾以告諸駐俄英國大使 
東京電新皇已簡閑院宮親王爲代表參列明治天皇梓宮奉安典禮美國國務大臣諾克司君於本月十六號離華盛頓九月九號或十號可抵橫濱陸軍少將配興海軍少將里柯爾森將爲美國陸海軍代表參列葬禮駐日瑞典比利時公使己由國君简爲送葬代表 
東京電漢城謀剌朝鮮總督一案被告律師因裁判官之行爲殊欠公允禀訴高等裁判所請易員主審當時地方裁判所長遂停審該案今律師之禀訴業經駁絶本月二十三日將仍由原審員開審 
拉巴脫電摩洛哥王末萊哈菲特之弟末萊宇蘇夫已在此間宣布爲王放禮砲無數居民似不甚注意此事 
巴黎電法國著名音樂大家買斯納君於昨日（十四號）病故 
按買斯納君生於一千八百四十二年聖愛萊納地方其生平所著之音樂書約有二百餘部今法國各學校各音樂家所用科本無一非買氏所著雖五尺童子莫不知買斯納爲音樂大家也 
[要聞]  
　　參議院紀要本館參議院特派員通信 
八月八號爲參議院常會之期記者到院時已九時二十分鐘尙未開議旁聽席中人極充滿並有女子多人列坐其間綜計男女旁聽者共有百餘人之多其所以如此踴躍者蓋緣昨報曾載有新國務員本日到參議院宣布政見之一事爭欲一觀各總長初次揭幕時之狀態及參騐陸總理談吐之眞相並預料反對派之議員必有一番激昻之辦難故也 
記者入座移時宣告開議報告文件後福建議員劉宗佑林翰提起動議略謂福建羣報寃被查封拿辦並責軍棍覊禁未釋影響及於省議會至停讓多日此中寳有不得已之若衷本員昨會提議請即電間撤封釋放並咨請查辦本院已否去電如何辦法亟應從速解决陳述許久又略經討論卒議决本院不便逕自電閩惟咨請政府查辦途照議事日程開議第一案國會議員覆選舉區劃表計直皖閩鄂魯甘新川粤滇黔等省共分八區晉省七區贛陜桂均六區湘省五區奉蘇浙豫四區黑省三區均照上次决議由各本省參議員自行協定此事本無甚討論徒以校訂誤字改正破體並補入縣或廳州等字樣致耗一點二三十分極可寳貴之時間議員均生厭倦出外休憩旁聽人更無興味爽然若失均陸續紛紛引去議場情形亦甚零落據記者至參議院所見從未有如此事之無謂者 
第二案爲服制案以前開議兩次僅議决兩條又一項本日接議此案亦已離散會不足一時庶政審查報告於常禮服兼採中式長袍對襟馬褂色用靑藍料用絲織此蓋注重於國民經濟及向來慣習不得不然本極妥善之辦法安徽議員江辛贊成舊式長袍而獨反對馬褂謂馬褂係騎馬所用且專爲滿清制度并須多製一馬褂即必多加費用兪道暄并歷述馬褂由來之歷史雲南議員張華瀾等均附和之呶呶不已空費時間此等主張直可謂缺乏常識如嫌帶有滿清氣味則宜併舊式長袍而不用否則何必獨廢馬褂且旣不能回復宋明以前襃衣博袖之古制則三百年來習用利便之長袍馬褂亦卽可謂我中國所固有之服何有於滿清之嫌疑彼等於大清銀幣宣統元寳固方極意歡迎惟恐求之不獲也且禮服而必去馬褂便服何如亦須一律從廢乎倘便服仍可用馬褂而於禮服轉不能用豈非顚例已甚然議場中亦有拍手以附和之者大抵均係同盟會派年少尚氣喜挑漢滿情感之流腦筋簡單已極討論移時其說卒廢决議舊式長袍對襟馬褂爲常禮服之一種顏色質料均不制限時已過十二時所决議者止此不獨第三案之財政部官制不及開議卽服制案從此以下亦尙有十二條并附圖式不知何日再能議了殊可歎也 
政府對於軍民分治之態度 
大總統以軍民分治一案旣經各都督反對急欲從速解决已將星期一國務會議移至總統府專議此案總統從中主持一切一俟此項問題解決星期一會議仍歸國務院開議聞昨日大總統特召集陸總理及各國務員大開會議討論此項問題當時陸總理甚不贊成其理由約有四端（一）在民國大局尙未鞏固各省軍隊林立不易約束若遽行軍民分治恐難就範圍或因此變生不測（二）匪是以軍政而兼籌民政是否由都督辦理由民政長照會都督（三）都督與民政長兩權並立若同心協力則收良效否則必結惡果（四）我國已爲共和國體當即行徵兵之法兵已退伍則介乎兵民之間權限如何劃分等語大總統聞之亦以其言爲然 
[國務員果何日出席耶]  
　　千呼萬喚不出來手抱琵琶半遮面 
近日各報喧傳國務員將於星期六日出席叅議院至期電詢參議院尙未接到通知次日叅議院休會國務員出席之日仍無確戎據聞交通朱總長赴津尙未回京財政周總長尙未到京陸總理又鑒於前次發言瑣碎大受議員攻擊驚弓之烏不敢不愼日内與新國務員各將忽負政策互相商榷以後赴院宣布數日以來國務院會議皆係斟酌此事至外間紛傳將於某日出席而卒未出席者實係有意出席而又遲遲不果屢定屢改刻各國務員業已人携一紙將政策决定惟陸總理旣係總揆較諸他人爲難耳 
[同盟會合併改組紀聞]  
　　一贊成合併者此次同盟會與 
統一共和黨合併組織已於初八日晚雙方訂立草約並擬定規約若干條一同簽字在統一共和黨一方面則由吳景濂谷鍾秀爲理合併代表其關於合併一切事宜俱由吳谷二人作主其餘一般會員惟有隨同畫諾耳至同盟會一方面關於合併之事僅有少數人絶對主張全黨意見并未一致昨日該黨開職員會解决此項問題聞會議結果仍 
 
 
 

Page 3

 
 
决議此次合併並非即將同盟會解散所有主張合併者即脫同盟會之關係加入新黨不贊成合併者仍留同盟會並不强迫所有同盟會原有機關俟孫黃兩君到京後再行確定辦法並聞此次合併除同盟會及統一共和黨兩團體其國民公黨及國民協進會一律加入昨日由孫黃報告各支部云接北京本部來電連日與統一共和黨國民協進會國民公黨恊商合併另行組織彼此提出條件如下（一）定名國民黨（一）宗旨鞏固共和實行平民政治（一）黨綱五條保持政治統一發展地方自治勵行種族同化採用民生政策保持國際平和（一）用理事制於其中推一人爲理事長昨日開全體職員評議員聯合會合併條件已通過云云文等以上列各條與本會宗旨毫不相背又得此多數政團向心協力將吾黨素所懷抱者見諸實行此非獨同人之幸亦民國前途之福也文等深爲贊成且同盟會成立之始其命名本含有革命同盟會意義共和初建改爲政黨同人提議變更名稱者日益衆即此時而易之可謂一舉而兩得矣特此通電貴支部務求同意以便正式發表孫文黃興 
二反對合併者自合併問題發見後而一般反對合併者紛紛發見日昨統一共和黨接到雲南蔡鍔來電反對統一共和黨　同盟會合併并謂如合併之事已經定議即請出黨語極果决而同盟會本部接到廣東胡漢民來電反對同盟會與統一共和黨合併并反對同盟會改組說者謂此亦合併前途之阻碍云 
[消納軍隊案之餘波]  
消納軍隊一案已經叅議院秘密會通過咨送政府茲聞該院同盟會派議員又以前清舊制各省軍額向不平均仍沿舊制窒碍良多擬即提議咨請政府另提劃分軍事區域案交院會議聞主張此議爲同盟會李肇甫諸人但裁兵一案旣經通過萬無可再反對之理該議員等如有意見何不於會議之時提出討論必等原案通過之後又横生枝節云地稅省有問題之大商榷 
江蘇程都督討論劃分國稅地方稅主張地稅省辰問題日前通咨國務院財政部略謂　　　　　　經費一事直隸都　　鹽茶礦印花五稅之整齊單簡者歸國稅其餘無論直稅間稅凡列舉不盡者悉歸地方是主義殆趨重地方一邊東三省都督以各省地丁錢粮占全國收入之大部分一經整理可以歲增巨欵似應劃分地稅幾分之幾爲地方附加稅是主義殆趨重國家一邊竊謂二者見解雖殊宗旨則一夫地方行政關於養民者莫如實業關乎敎民者莫如學校關乎衛民者莫如巡警是三者皆非財莫舉而各省以籌備軍需點金乏術遂使養民敎民衛民諸要政多所嚝闕設非就中央與各省支出政費分别負担面并以收入可靠之稅項劃歸地方俾得舉此失養失敎失衛之民亟謀所以養之敎之衛之之法恐各省値民生凋　稅源涸竭之秋欲於地稅以外别創稅目征納經費以充養民敎民衛民之用不可得也在昔專制時代以新政籌欵之故固已累起衝突此後不知變計覆轍相尋其流弊亦有不勝言者凡此皆地方行政不得可靠稅項之所致也此建議以地稅歸省有原爲政府安撫人民之法并無偏重地方之見存也至於國家行政之用費甚繁而要以軍備外債爲最鉅亦以軍備外債爲最急是二項支出宜首先畫歸中央料理一面將關稅鹽稅宜由中央委員征收者切實整頓并籌設中英銀行發行兌換紙幣以資挹注其他稅項之應歸國家收入而必須各省代征者卽以抵支中央應放各省行政各官廳費及司法費外交費等項所有收支章程悉遵中央政府命令有餘則　中央撥用不足則請中央撥還其扼要關鍵全在盈虧皆由中央任之面後能實行其統一政策而後能確定其整理方針苟其不然惟有將收入可靠之地稅一項劃歸各省自取自用保得履行其養民敎民衛民諸要政隨時課其成績以覘進步之遲速而政府今日議借新債尤宜愼擇用途力戒虚　但可受議會之監察而不至爲各省所牽制然後中央作用方有完全之權此建議以地稅歸省有原爲國家培植根本之圖并無輕視中央之見存也若夫東三省都督以畵分稅項徒據學理不能與事實相合直稅兩種不足爲中央地方畵分之標準至理名言曷勝欽佩敝處本無成見此層儘可商量至云畵分地稅幾分之幾爲地方附加稅此則與敝處所建議者不同敝處之意應俟通國地畝清釐就緒改正科則之後届時由國會提作議案分撥地稅若干成協助中央政費而目前必應先以地稅全額劃歸地方行政之用（未完） 
[清談（萍桴）]  
　　天下事經一次改組卽多一次進步同盟會自共和告成以後而改黨造黨之風說屢屢發現於社會士夫之口至今日而始克實行嗚呼進步乎退乎記者不得而知之矣然竊深望同盟會此後充其發强剛毅之德以日進於光明俊偉之程勿沾沾焉以異性相拒爲名高以黨力自競爲政略斯進步矣 
[小說]  
　　無名罪人（七十）（無名） 
克路侯爵自從黑兒律師處回家之後心中自想如今要我扮着鄕下的紳士到那曲登街的客庽去探訪甚是難事我又不曾戲子不曾做過偵探那改裝的事不過跳舞時游戲過一二次那能眞個在行且想且走不覺到了家内纔開進了住房的門忽有人在内迎了出來呌道侯爵你在那裏來等的我好久克路侯爵看時不是别人便是昨晚在那外國菜館裏遇着的妓女石鈴兒因便對他說道我不知你有甚事來我這裏因此來遲了但是現在我來家換了衣服便要立刻出去的你若没有要事請你明日再來罷石鈴聽了心中甚是不樂說道没事我原不敢到你這裏來的只因你昨晚托我的事我旣有了着落不能不來告訴於你說罷又將在愛梅老人處探得的這罪人姓名呌做雪骨兒的話告訴侯爵克路侯爵仍是那輕視的樣子答道這個我也已經知道了石鈴兒含着怒意說道你昨晚千託萬託旣經囑託了人如何今日前來報告卻又這般冷淡的早知如此我今日也不來告訴你了說時便提了一把椅子挨着侯爵坐下俟爵忙道有甚麽事快些告訴我我眞要有事出門去了現在我實没有工夫和你閒談石　　　道這事和你身上有關係的侯爵又警問道什麽和我身上石　　 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　規定江浙魯分叚巡緝辦法 
程都督電云北京國務院外交部海軍部濟南周都督清江劉護軍使鑒海軍部虞電江浙魯海面一帶本派有艦隊不時巡游曁雷艇碍難撥遺等因敬悉查江浙魯海在遼闊盜出不常淺沙處尤非軍艦所能進似此情形非艦艇聯合砲船分叚巡緝不能有效謹擬辦法如下（一）請海軍部飭將所派軍艦按江浙魯分段段遊弋以專責成並祈仍抽當艇數艘以備淺灘之用俟海氛稍靖再行調回操練（二）請令各段巡艦巡至某處隨時知會所駐水師恊力緝辦凡兵艦不能到者以雷艇弋緝雷艇不能入者用砲船游巡以期周密（三）一遇大帮匪船即由該盤艇砲船相機處置恊力堵剿至陸路防緝應請劉護軍使飭海贛一帶軍隊隨時會同援應以免此拿彼竄之弊是否有當仍祈核示爲禱再按外交部電述德使所稱情形似甚急迫敝省所轄水師兵力甚微且贛榆一帶並無砲艦不足以言海防仍祈海軍部察酌情形迅賜核奪以重國防而免外人藉口是爲切　德全文叩 
[湘茶受損之原因]  
長沙譚都督電云頃見北京民立報載湖南茶商全體公電一通又載本社長沙專電以本年茶業失敗因湘省財政司借放官欵增設官莊所致並謂公家放欵至四百萬串之多遠道傳聞恐淆觀聽特據事實約略電陳查湘茶頻年失敗原因本極複雜然大半皆由商本不充仰給錢商借欵利重償還期促以致到漢不得不賤價爭售爲最大之原因上年軍事甫定人心疑懼市面恐慌商賈旣有戒心錢商不肯放欵而湘省產茶地點窮甚且仰給於茶市者以數十百萬計照茶市習慣向應先年冬令各莊即派人入山乃均因期未到各縣公舉士紳來省代表要求設法維持當卽出示勸影響即派銀行總辦赴巨商朱昌琳家請其出營茶業並一面電促西廣各帮來湘并奉部電以西廣各商匯現爲難嚴令設法當覆電請各商不必携帶現銀有欵分交滬漢候撥交此間已爲預備欵項供給應用電部有案并飭銀行查辦照往年放欵章程减輕利息出貸公欵以活潑金融不料時近榖雨茶市期迫本商之進山者不過十餘家西廣兩帮僅三數家佈置設立延閱爲大局計始徇安化瀏陽代表之請飭財政司於安化分設五莊瀏陽酌設一莊以爲實行提倡之計並飭財政司與銀行愼選富於茶業經練之人分任其事一切組織皆同於商號官莊六號共用成本二十二萬餘兩約計虧折在四萬以上而釐金隨水收回亦在三萬以上所收茶價視商號並無軒輊則抬價爭收之說不辯自明銀行放款均有殷實商號擔保合省城常德湘潭安化各處入計不逾六十萬兩並無借放至四百餘萬串之事現在業已收回五十萬兩其餘十萬零兩均予展期子茶銷竣卽可全收至各茶商電請取銷子莊事在官莊成立開秤之後成本輸出勢難中止且同時安化之小淹呌田及長沙高嚆益陽臨湘醴陵等處猶復續請添設官莊挽回茶市均經批駁未准亦足徵官莊之設並無不利於商莊也迨　茶箱到漢開盤價値不高卽電飭駐漢銀行官莊之虧與貸官欵之茶不搶賣貸欵准予展期以免受人抑勒此外茶商如要求抵押亦准相機辦理今則官莊已收而茶業維持會商鉅款仍准押借是湘省政府對於茶業始終不外維持保護之心而各商竟至虧折成本則初非意料所及也至本年茶業受損之由半爲去冬各埠之茶均爲洋商收買囤積較多半爲磅價跌落至銀價相差甚遠此稍明情事者類能言之又錢價之漲落乃銀行市面供給需用之關係與財政司無涉其餘更不足辯矣但如此生業如此人心將來若不如部電所云結合十省團體一意改良以與世界產茶各國競爭則舉茶之敗壞恐有江河日下之勢前車旣覆來軫方遒深賴各商熟察外情力求整頓以收桑榆之後效是則廷圖所深望於各茶商者也謹布題末敬祈鑒察蒸電 
[梅師長被炸續聞]  
湘軍第五師梅師長罄被炸後當經都督通飭各軍隊巡警嚴密查拿已誌前報茲悉譚都督以民國成立五族共和豈容匪黨擬放炸彈實　授害治安目無法紀自應從嚴拿辦以　兇横特行懸賞緝拿無論各界有將該犯拿解到府者賞洋銀一千元將該犯濳匿處所呈報因而拿獲者賞洋銀五百元 
是日有府後街起　客棧棧主張岳雲往五堆口汪氏家廟向旅客楊　春索取舊欠火食錢適在該處經過亦被炸傷胸部腿部東二署署長張致元聞信卽令巡長李開文前往探詢該棧主告以前情並稱其時有兩少年身服白色西裝在梅師長之後迨炸彈爆裂烟霧迷離不知去向等語旋有第五師調查員莊正初至東二署詢以起鳳棧主被炸之事卽請派出巡長蕭應斌同至該棧略詢大致當　棧主張岳雲帶營訊究復由署長周令鑫率同長警至該棧檢查即在旅客鄒季篇皮箱内搜出五響手槍一枝當經報告警廳呈送軍務司研訊旋以訊無實據暫行發還並將張岳雲送至該廳經警監酌奪以該棧主在場被炸鄒季篇又藏有手槍均係此案嫌疑犯遂一併移送地方審判廳訊究 
同時被炸之優級師範畢業生劉志清爲漢意縣人係經擊傷下體血流不止舁往醫院卽已斃命迨地方檢察廳派員前往檢　業由劉之同鄕管君意誠夏君震毛君澤南等爲之收殮並具免騐字據呈廳備案劉君斃命後其優級師範同學周君楷朱君德龍等以劉君遭刦能捍蔽師長不啻師長替人即於次日午後開校友會到者數十人會議劉君身後一切當由周君報告死　情形聞者莫不悼欺隨卽議决數事一呈請都督賜卹二　查其家屬情形三各出　金通告省内外同學量爲　勘並擬俠送其雲　回籍後再開追悼大會 
當此案發見後五堆口附近之管　街喩家谷等處進　均　槍枝防衛都督府軍務司前後一帶軍隊林立又一村第五師司令部前防範尤密至今仍徧布兵隊凡左右前後各出略不准行人往來卽者督府或本部之人非持有特許証亦不得任意出入巡警總監以該處爲北一署轄境今出有此項重案廳將署長　士傑署員江紹沅巡長周斌周察値岡巡士李鴻鈞等分别撤革以示懲儆 
[鄂都督府近事一束]  
都督府顧問官共有六十餘員大都係有功於國無法安置或學識深　堪備諮詢之人承充惟因人數旣多無所事事故大受議會及輿論之指摘黎公以軍民分治而後本府機關已漸縮小所有參謀處人員均已陸續裁撤故决定將該顧問官一律改作參議官嗣後不用顧問名色庶免位置閑員之誚蓋以顧問祇立於諮詢地位不如參議可於會議時列席較有責任也 
都督府外交科昨奉黎公面諭函致我交司長胡朝宗略謂日商大利丸於本月五號由申來漢裝有快槍二百枝子彈六十萬粒經洋員查明開有洋六單一紙呈報飭外交司速派員至江漢關會同往輪船查尋以便與該領嚴重交涉 
駐宜第七鎭統制唐犠支前宜昌府知事葉干年因牽涉誤殺宜昌警務長王正言及民人范世福鄭開春一案纒訟已久茲於日昨在都督府開特别會審由司法司將原告范之親母陳氏王之律師張履鰲曁被告毛警務長之僕婦周氏葉于年之胞叔定衡一併提集府内會議廳經内務司長厬壽康軍務司長任文煥陪同黎公承審參議李樹烈顧問李忠蔚等亦列席會訊兩方面各執一詞至數小時之久葉定衡始供認渠姪主謀第現在濳逃無蹤恩懇出金贖罪是以公决判罰兩千串文以一千串文交陳氏養老餘䘏王正言家屬另由地方建碑昭雪此案遂從此了結矣 
荆州自光復後所有旂民黎都督已飭代籌生計惟年富力强之人自應安插各州縣耕種謀生茲經籌辦員胡卾公等領到第一批遣散費六萬元特按口發給每大口給洋五十元小口三十元分配各屬務農計共五百一十人乘快利輪船於八號抵漢持文赴都督府報到當奉諭飭分送廣濟圻水麻城等邑並旗幟公文各一角飭令知事照章給荒開墾以免渡離 
粤議會議决長樂遷治河口 
粤都督諭民政司云現准省會咨開案據長樂縣臨時縣會呈稱敝會於三月十三號會議期内經本會議員提出遷徒長樂縣治於河口地方議案内開應遷之理由十八種辦法九種經全體表决除知會縣長呈請都督核辦存案外理合呈請貴會建議轉咨都督核辦存案實爲公便等由旋據長樂臨時縣會駁議警一件到會力持反對之說嗣乂據長樂縣會正議長胡俊淵副議長李鼎銘等駁議書一件到會力攻反對說申明應遷之理由彼此辯駁至數千言當併交付印刷分送各代議士研究逾月經本會開第一讀會表决再付庶政興革股審查隨據該股報告稱查遷治問題關係綦重非將地理政治民情經費時勢數點先行解决未易著手今據長樂縣會請議籌遷縣治一案旣係闔縣二十一約公意則民情趨向遷治可知其請議書内於地理政治比較利害頗詳本股復加考察河口地方確比長樂舊治適中而縣治設施自以在交通適中之地爲宜此關於民情地理政治之角决也遷治欵項長樂二十一約旣願公同負擔則於國家財政無損此關於經費之解决也且查現在長樂縣縣長已多駐河口地方平靖是長樂遷治不啻實行於時勢無不合此關於時勢之解决也本股審查應遷之理由如此是否仍俟公决等語當於八月十八日開第二讀會討議僉謂查長樂遷治河口一案從地理政治民清時勢各方面研究確有充分之理由其駁議書雖持反對之論却不能推倒遷治之說自應主張遷治河口以順大部分之與情惟所需一切建設費用須確由地方人民籌足公家不任補助方可舉行經多數代議士贊同表决相應抄案備文咨會貴都督請煩查照轉行民政司飭該縣會縣長知照可也等由准此查長樂遷治迭據來呈均經批令暫從緩議在案並准前由合諭貴司查明是否該縣人民意見確係多數贊同建設費用確需若干如何籌法有無抑勒騒擾情弊如果確係多數意見贊同一切建設費用確無須公家補助及無抑勒騒擾情弊自可如咨辦理以順輿情仰卽逐一確切查明詳細呈復以憑核辦此諭 
[楊藎誠將率隊回黔]  
貴州前都督楊盡誠君率軍回黔一事經國務院之規畫鄂湘兩都督之調停現聞已有和平解决之望日前周君子光有電來黔略謂楊奉中央命令帶領楊軍回黔俟到常布置後先行單騎到省與各機關各界磋商穩洽再返常德率領回黔云 
[貴州近訊片片]  
　　提倡實業貴州省議會爲咨請事按據本會預算股員長張在茲報告本股審查預算對於現政府各機關之支出類多核减誠以改革之後一貧如洗長民者不得不勉爲其難政府諸公諒同此意惟實業可所辦之勸工局中分染織金木窑業等科秩序井然局長陳昭令頗具熱忱前經本股派員實地調查雖僅學徒五十餘人而將來之成績必有可觀惟經費支絀於學徒祇供早膳現正行文省外廣招生徒若照舊辦理各屬來學甚不便利貴州實業思想木富一股學子率視工藝爲賤圖尤宜設法提倡之使與進他項學堂得畢業奬勵相等貴州工業庶乎有豸本股同人擬酌加其經費使全供學徒膳宿力圖擴張等由准此當經大會全體贊成並咨實業司查照在案除咨都督府外相應備文咨請貴府司請煩查照轉飭該司局長認眞辦理不勝企望再公園常年費五百餘金即請撥交該局應用合併聲明須至咨者水災爲害鎭遠邛水地方土地肥美五榖豐登向稱膏腴之區自上月望間迅雷風烈大雨滂沱河水陡漲至數丈城外牛塲街曁上下德明一帶人民被水淹斃者三十餘人而沿河燒巴長吉瓦寨順洞一帶之田土盡被冲壞鄕民不堪其苦向之五榖可望收十成者今則不及十分之三近來米價騰貴貧民異常恐慌人咸謂數十年來所未有云 
鹽價騰貴婺川縣運鹽向由四川涪岸彭水縣江口鎭起岸此處開設鹽號頗多斷無缺乏之患今該地商號戴某李某等壟斷獨登專設一官鹽店其餘槪禁出售價値任其漲落不料今因河水暴發鹽船一時難到該鹽店又復的增價値至每百斤値銀二十金之金匪特一般貧民怨懟不已即關係黔省財政亦豈淺鮮耶 
郵政擴張貴州郵政局所有添設各府廳州縣及大道鄕塲等處已載前報茲聞該局於省外各屬繁盛衝衢又添置信筒以便各界人士就近投遞每日郵差道經該處開閱遇有信件旣時隨送尤爲妥速并將正安綏陽仁懷歸化永寗郵政代辦處改爲分局古州都江思南思州玉屏添設匯兌一部歸化思南思州古州增加快信一科並於省城各衙署局所學堂添設信箱期於郵寄便利以省往返投送云 
[西征好消息（二）]  
成都籌邊處函云我軍胡陳兩營已於七月十一十二在河口大捷并將河口四十里番人所築營壘攻破斬馘數十人奪獲槍械無算乘勝追北直抵河口前九十里之剪子灣大小橫延數十里爲入藏要道攻擊營壘番兵四竄墜　死者甚多剪子灣前之博浪空山爲喇嘛憑據之地現在喇嘛知事不濟率其徒衆數午夾道投誠並願爲我軍嚮導以明其永不復反之意 
成都函云自博浪空山腰喇嘛率衆投誠後我軍乘勝由西俄洛直逼札馬拉洞該處番兵効死拒戰我軍奮勇攻擊力戰四小時之久斬獲甚衆番兵知力不支四處潰避次日我軍前進七十里至火竹卡安營距裏塘六十里探聞該處番兵已望風逃遁矣 
[夔關稅務之起色]  
　　夔關一缺前清時多用以調劑滿人漢人殆難充任因每年所收之稅釐各項全年包收包　十八萬有餘者槪歸長官中飽私襄歴年如是去歲反正後始歸民國接收管理本年四月蜀軍政府始委徐可廷張敷五兩君爲正副鹽督聞前月結算自四月十七號起至六月三十號止計七十三日已收入銀十一萬有餘錢三千餘串每月平均計算在四萬以上卽因洪水枯水間有增减然以全年平均計算亦當在五十萬之譜較之滿清時驟增倍半使我全國之有理財政權者皆如徐張兩君之大公無私剔除積弊何憂夫國債之難償財政之不裕哉 
[杭州殺子報案餘聞]  
　　杭州新發子報一案兇犯有蔡氏之女夫酈文自二次判决後聞又須上告頗爲憂慮前夜竟在看守所内同同犯睡靜後濳將所著之褲腰輕輕撕下結成圈套套在頸上正在自縊忽被同號犯人覺察狂喊看守員旋即聞聲往救得以不死噫一念之差竟陷大惡嗟爾酈文悔亦晚矣 
[峽江毁警毆官之風潮]  
　　臨江府屬峽江縣警務長張茂松到差之初嚴拿賭匪不遺餘力以致巨痞陳華培邀集黨羽一百餘人携帶槍械摀毁警署並搜索張警長綑綁毆辱幸該縣知事陳登庸聞報督兵馳往援救張氏始獲出險當經張警長漏夜逃省奔告警視總監吳照軒呈報都督准撥巡邏隊兵士荷槍帶子馳往該縣秉承知事拿辦要犯事經半月始獲就緒茲將往來要電錄下南昌警視廳總監吳鑒陳華培出外未獲經其家屬挽商會求情願罷洋四百元贖罪餘犯已游街示衆准否乞電覆知事陳叩總監復電云樟樹警署長速專送峽江縣陳知事鑒來電悉陳匪情罪重大薄罰四百元不足蔽辜查該犯尙有店舖開設在縣應先行查封充公一面嚴拿務獲究辦其餘夥犯旣經游街示衆仍應分别酌量監禁以昭烔戒所有辦理詳情另文呈復爲盼警視廳總監印 
[汴議會之劫後灰]  
　　河南省議會自遭劫後受傷議員現已逐漸平復可保無慮惟立法機關竟遭匪徒蹂　一至於此而剌客又迄今一無所獲實非意料所及茲聞袁大總統以事情重大若不嚴緝懲治不但不成事體且亦愧對桑梓刻下有特派專員舒清阿君蒞汴查辦之說云 
此次暗殺風潮凡涉嫌疑犯之旋逮旋釋者已不一而足頃聞乂獲歸德陳州二府議事會議員數人搜出槍彈與受傷議員所剔出者形式相符又獲現充馬二營目兵陳姓張姓及南十街路西裁縫舖紉匠均拘至都督府營務處秘密審訊嚴究其與此次暗殺有無關係云 
 
 
 

Page 7

 
 
[本埠新聞]  
　　　民協會裝和黨主張軍民分治 
國民協會共和黨致北京大總統國務院參議院電云共和告成天下望治行政大綢省制爲重側聞草案已定遲未宣布實緣軍民分治問題都督近多梗議竊思我國此次改革僅在政體土地人民初無損益軍政名義豈容久假省制未定行政無統系法治機關從何建設就地方制度而論民政隷於内務軍務重在國防權限職務一日不分即武人把持一日之政權小則滋擁兵糜餉之憂大則召地方分裂之禍内訌旣啓外患乘之大局之危無待蓍卜或謂軍民分治之異議迫於集權分權之紛爭此尤不可解者共和時代國家實人民之國家無遠無邇何分畛域豈可惑强幹弱枝之謬說妄生操戈同室之猜疑東西各國軍政皆隷於中央所有年費支配雖由政府通過必待議院固非行政者所能置議也今之反對軍民分治者亦不必皆存分裂之心而在有政治經騐之人恒出以前清督撫統屬文武之眼光謂非此不足以專責成而資挹注實則都督統兵省長理財職權旣分責任尤重或慮餉項無着可請國務院就各省原有賦稅指定某項劃歸中央某項劃歸地方不必問性質如何但求合目前各省軍事民事之實費待國會議决分劃再爲更正其屬之中央者不准移充民事之用如是則本省有中央之收入即都督有軍事之費用事實上旣無窒礙軍民兩政自無不可分之理總之吾國幅員遼闊邊遠省分交通未備或難盡同至腹省情勢相等兼攝之制决不相宜擬請於省制中劃清權限著爲條例胡李兩督素主之聯帮履霜堅冰其漸已見務懇主持定論早賜頒行母爲調停之計所移母爲浮囂之言所震則大局幸其矣國民恊會共和黨叩 
程都督不認孫羹梅爲襄讞員 
孫調鼎（字奬梅）互此次續任公共公廨帮審員種種舉動已備載前報茲將江蘇都督程雪樓君致北京外交司法兩部電稿照錄如下北京外交部司法部總次長鑒提法司長鄭言呈稱上海會審公廨讞員向由上海道按照會審章程第一款遴員委任辦理民國成立該廨讞員關爛聶宗羲等均繼續管理廨事未有更調乃昨據上海審判廳報告有孫調鼎者運動領事團謀充該廨幫審前曾赴廨强欲視事經關讞員以未奉上級官廳令知却之嗣往見陳交涉使亦拒絶不肯加委詎孫於本月九日竟偕美領事到廨卽由領事將是日承審之聶讞員拒却而硬拉孫蒞庭會審與論譁然似此卑鄙齷　實爲法曹敗類亟應痛與懲處一面應請嚴飭交涉使與領事團嚴重交涉以杜外人干預用人之權等語查公廨讞員性質實係法官按諸會審章程委任讞員全係中國主權此事從前責之滬道乃以滬道爲上級官廳對於公廨應有用人行政这權如今提法司之對於各級審判廳然關聶各員先後復續廨務領事團並無異言足見各領事亦性守會審章程並無干預之意孫調鼎鑽營無恥雖運動領事硬拉蒞庭而節經關讞員陳交涉使所不承認則其讞員資格實係全未成立應由交涉使援章知會領事團認爲無效以保主權第嗣後讞員委任就原則言應改歸提法司遴選委用以爲預謀司法統一之餘地公廨雖係特别法庭實不能任其資格糅雜致令不明法律之徒濫竽充數貽譏外人例外辦法則或暫以交涉使爲繼續從前上海道之特别機關姑令委任讞員俾領事團易於就範似亦一時權宜之計惟上海道非純粹外交官而交涉使純粹爲外交官且現時司法外交應否仍前混合亦一問題究應如何辦理應請大部核示遵行德全元 
[緝拿謀亂匪首之賞格]  
南通縣民政長咨上海民政總長文云照得敝縣絲漁等港土匪朱天榮夏昆武等爲首肇亂勾結鹽梟脅迫鄕民聚衆五千餘人立自由擇君保安會殺　無辜焚毁學堂公所及董事住宅多處私儲槍砲軍火沿途埋伏要口抗拒官軍前經電奉都督派兵會剿業將匪首巢穴搗毁一空惟匪首尙未就擒據聞過江逃逸並據獲到匪黨供稱夏昆武前在南京當兵旋在上海辦江北保安會今各匪奔逃該匪首等難保不濳匿上海應請帮同緝捕以除亂根除飭差四處懸賞緝拿並分行外相應開具賞格備文資請煩爲查照咨會英法會審讞員飭派探捕等一體恊緝務獲歸縣訊辦定當照格賞給今將緝拿匪首朱天榮等賞格開列於後計開獲到朱天榮卽鄭建榮一名賞洋三百元生擒者五百元獲到夏昆武一名賞洋二百元擒者五百元獲林門一名賞二百元擒三百元獲張慶一名賞五十元擒一百元 
[法領事諒已默許]  
　　駐滬通商交涉司陳貽範君致法總領事函云敬啓者法電車公司電車自羅家灣展至斜橋一事前准來函當於七月二十九日函請貴總領事阻止停工藉洽與情而敦睦誼迄未接復本使想貴總領事已默許所請矣曷勝感謝 
[選舉招商局董事之預告]  
招商局股東維持會致大總統副總統參議院國務院交通部電云春齊電補助商局明宣政策令股東忍痛須臾隹電又飭董事會停止進行仰蒙保護維持同深感激八月十三號滬上各團體與在滬股東齊集靑年會研究維持事宜僉以重開大會選舉董事爲宗旨昨日由本局股東發起成立維持會通告本埠外埠各股東持摺挂號定期開會復行選舉一面函致辦事董照常辦事以重責任合先電陳招商局股東維持會發起人傳宗耀周晉鑣朱佩珍施則敬孫其鏞莊　譚國忠嚴廷楨陶湘叩删 
[吳淞遣散砲兵]  
吳淞砲臺營一二三營兵士共一千五百餘名現由該營統領姜國　發給恩餉一律遣散該兵士等已於前昨兩日由淞乘坐火車來滬以便搭輪回籍 
[安徽會舘怪劇]  
住居西門内孔家弄之戴鍾浩恊同徽州會館司事汪洋於昨日午後王地方檢察廳報稱戴家有一女棺寄厝於本會館中爲日未久昨晚忽被匪徒挖洞而入將該尸棺揭開竊云金銀珠翠飾物不少尸身亦遭穎亂爲此報請查緝廳長張君立派巡長王桂生帶同巡警前勘明再行核辦 
[世界語會歡迎同志]  
中華民國世界語會自設立中央事務所於上海後即廣招國内同志聯絡進行聞各省頗多響應者而尤以北京爲最發逹是皆前敎育總長蔡子民君提倡之力也蔡君本領初斯會茲解職來滬該會已訂定本月十七日下午二時在西門外江蘇敎育總會開歡迎大會聞蔡君已將斯語列入學校科目惟如何普及方法届時蔡君必有一番高論俾社會上知斯語爲近世必不可少之國際語有志者盍往聽焉 
[諭禁幼童尙武]  
閘北市政廳昨日出示云案奉上海縣民政長吳照會内開東西各國研究體育組織各項軍動練身之法在學校則斷自中學以上在社會則斷自成年以上方得偏重體育專門研究以强體魄而振武風法至善也至小學程度之學齡兒童祇有學校内之柔軟運動體操游戲每星期不遇數時萬無於學校之外特設場所專究體靑率誠以未成年之兄童天然體力尙未發逹擇苗助長無益有損乃近來敎育家發現一種特殊之現象有童子軍童子團童子體育會名目聚多數小學年齡之兒童研究體育甚至有十歲以下之兒亦參與其問瞞　學敊在幫心提倡者或以爲軍國民敎育固宜於孩提時植其基礎或以爲私整之體育不備藉資補助實則似是而非於初等敎育之原理不免抵觸本民政長據各方而之報告此等事早有所聞特以風尙所趨疾於影響當夫東南光復壁壘森嚴尙武之風浸及社會兒童執旗持棍招搖過市鼓一時之興趣表民氣之發皇猶可言也今則南北統一敎育方針亦應漸趨於純正爲父兄者正宜課勉子弟專心向學不得成羣結隊托體育之名行兒戲之事致爲社會　病除出示曉諭外令行照會查照一體查禁等因到廳奉此合行應轉行通告爲此示仰　色人等一體遵照務須父誠其子兄勉其弟愼母復圖故轍致廢正學之光陰並碍身體之發育如有故意違抗本匯長難爲各家屬寛也　之切切 
[水陸營不再添人]  
滬防全軍李統領以近來軍餉困難除將遞防第一第二兩營及砲隊營略爲裁減外所有本管水陸各營兵士夬投以後如有違犯斥革者不再添補業於前日分令所屬水陸各營長一體遵　 
[點騐軍隊紀聞]  
蘇都督派委盛參謀南苕續點滬軍分駐各處　隊已於十三號午前八時偕滬防全軍李統領所派之陪點員宋參謀顧軍法司乘坐祥雲小輪前往黃浦江一帶查點先至杜行由第六營師管帶迎接登岸查點旣畢又赴閔行點驗滬防水師四五兩營惟時已薄幕因此駐防閔行之第六營本部各兵干不及查點盛參謀等遂在閔行住宿一宵翌日黎明由第六營營長星送名册於六點時蒞善點驗旋乘祥雲兵輪返滬再行查點製造局高昌廟一帶營隊 
[商團演劇籌費]  
本城中區商團自去秋光復以來隨同各商團徹夜迅防保衛回　成效頗著惟經費無着一切軍裝費用皆由同人投法借塾來日方長難以持久茲定於舊暦七月初六日請新新舞台諸藝員演劇動費昨已將戲劵分送同志認銷矣 
[兵士因公斃之恤欵]  
駐紮閘北之光復軍兵士葛英俊因公　斃業由司令部禀請程都督撫恤在案茲悉葛母程氏前日又具禀該　催請給恤昨奉李統領批示該氏子葛英俊因公落水斃命屍體無着情極可　除已呈靖都督鑒核照章給發埋葬費洋三十五元外另有本統領加給撫䘏洋六十五元再令浙鹽公棧　助洋三百元共計洋四百元以爲該氏養老之資藉示矝卹仰該氏即日　具保結　狀來　　候常堂給領 
[梵皇渡更換防兵]  
梵皇渡源駐滬軍營一隊一二兩　兵士茲届期滿昨由該營長抽調回營操練另派五六兩棚前往駐防並令差弁　敬先備往督率 
[警務長體恤猪業]  
猪業董事及猪行豫和等七家同至一區警務所禀稱逐日銷售猪只皆由江北販運而來每船裝載數十頭或數百頭不等無論寒署中猪雙旣多不免擠軋損傷此等呆滯猪只另設公記作宰洗所有傷猪交由該作主凌掌生隨時宰洗以免傷血疑滯宰凈之後或用鹽醃風乾交還原客帶往他埠或　油膏售往外洋擦磨機器不作食品且不在本埠出賣蓋所以重衛生而全血本也但不能不道絶各區境各　巡誤爲病猪往往拉入各區充公掩埋未免虧損自由前總工程局給照查驗仍有誤拉充公省乞請援案發給執照以便稽查而資運送等情程杼齊君查得此案曾據南區區員呈請取締在案今又據禀前情姑准發給豫和長源長豐源大源昌源順順記等七家執照各一紙並知照該區員卽便轉飭各崗巡以後如見新鮮醃猪凡非紅臭之肉及挑運經過之路並無繞越且挑運人帶有執照可以驗看者廠一律放行茲已將執照式樣發交各長警閱看一體遵照矣 
[移民就墾之請議]  
民生國計會致孫中由君函云夫列邦以商立國吾華以臭立國盡人皆知考諸史册徵諸事實無不以重農爲先務今熱心志士有鑒於民窮財盡之際先行振興商務提倡工業此係急則冶標之法究非揣本窮源之道也然欲振興農務非急於移民就墾不可僕等遊遊各省如蒙藏等處地廣人稀早在政府諸公洞鍳之中惟以南省論之熟而能種者本居多數而荒雖待墾之公產私產亦均夺之敝會同人提議及此僉謂公家之田先由政府提倡設一墾務公司於相當地點廣招遣散兵士及各省災民到彼承墾待其成熟由政府召賣民間以徵課稅如係私產限以年期自行墾殖倘或逾期未墾仍由公司與地主訂立契約依前辦理前清浙撫奏辦有案因無堅任性質事遂中止今乃民國伊始百慶待興此一問題若不亟爲籌辦則民棄於野貨棄於地殊覺可惜茲間吾公將次北上用敢不揣冐味函懇台端乞與農林部諸公商確施行庶野無遣民國無棄地則民生幸甚國計幸甚 
孫中山君覆函云手書具悉移民就墾增益田賦宗旨甚偉惟事關科政應由議院與政府雙方主持僕未便以　人名義逕向政府商議貴會宗旨與此事性質甚合祈努力鼓吹以收倡導之功於民國前途大有　益也 
[四馬路頓改舊觀]  
四馬路中段南北兩面房屋自去秋大遭火劫後現已重新建造街道較前寛闊事馬行人不似從前之危險其中間向有之靑蓮閣商場亦已重張旗鼓布置新奇入夜則電燈齊明五光十色游人咸聚集于是其壁間所懸之各種大幅油盡及樓上安設之機器西欒一架尤爲奇妙 
[强盜拒捕傷人續誌]  
裏日睴橋陳桂林所開之雜貨店被盜搶劫並　斃同信之李桂和業已獲到　民壽等盜匪七名暫發上海檢察匯寄　在案茲聞滬防全軍李統領以所獲各盜均係持械行劫尤敢傷斃人命亟應研訊明確從重懲辦惟此案涉及人命應否援照軍制歸本軍嚴辦之處昨已由電報請程都督核示矣 
[並無盜匪踪跡]  
上海地方檢察廳咨太倉地方檢察廳文云爲咨復事本月三號准貴廳移開查敝邑直塘鄕項子軒家被刦一案先後拿獲徐義莊順阿　二名據供係由打包老三杏林金寳大胖子卽順夫等紏邀往刦得　分散並據民政署衛隊目黃智先報稱勇目王春榮偵知打包老三等犯現匿上海車袋角楊樹浦等處請給照會情國前　緝拿各等語當經呈請都督凡飭交涉使照請英領事官允准該衛隊目黃智先王春榮等前往逮捕嗣奉指令内開呈　項子軒被劫案内人犯如有避匿租界情事應由該廳請上海檢察廳協勘可也此令等因相　文請查照協助按址務獲解究等因到廳當卽派警持票先行調查去後茲據該警報告按址偵實　時欺日並無該盜打包老三等蹤跡過往亦無避匿該處一帶民房之内以致無從查緝等情前來相應咨復貴　請煩查照施行 
瑣聞 
[城内]  
　　尙須對帳○張雲錦在上海地方檢察廳起訴王海濟營私舞弊侵呑銀洋等情廳長張君杏朋訴詞内容實爲民事訴訟未便砌　利事遂起訴同級審判廳昨口午後由民庭推事金鴻翔開審張訴稱爲昌記米棧經理前以王海濤爲可帳詎王心存叵測任意　弊查閱各帳錯亂顚倒且私立沈巧記花名先後共被侵呑洋一千餘元向追支吾求追王供於前清宜統元年年到昌記米　爲可　張　商人　欵當時不得已向潘正大處借貸陸續　去洋五百六十五元均有帳可查我向正大處往來更有庚戌年票據爲憑去年八月十四張又央我向沈開秀以支票易洋四百元後　還過三百六十元尙欠四十元另外又被借去洋一百四十六元五角　年　息滾上共被結欠九百六十一元屢向素討一味延約去年七月十一日潘關卿被張欠洋六百四十九元有零係商人作保今年張自願將蕩三百六十畝作價一千八百元絶賣與潘俾得料理我等欠欵將欲成交張忽反悔潘以契據一經歸還恐無還欵之日乃訴知南市商會理處張竟到案朦控求究潘亦伸訴前情並據張所延之伙梁孫王所之兪惠民潘所延之泰聯奎三律師出庭再四爭辯金君以兩造各執一詞判於星期六上午彼此名舉公正查帳員一人到署查對帳目再行呈請判决 
大發雌威○前滬軍都督府某科長之妻前日下午乘馬車進尙文門崗巡見無車照上前干涉距該氏氣燄甚熾卽與巡警衝突當由該巡士帶入三區轉送警務所請示程警務長以碍於情面遂令司法股員向之安慰護送回家 
民政長批示○敬義會發起人陳俊文等票批民國共和人羣進化社會生活日見增高謀生失業之人深可憫念該發起人等據組織斯會互相親愛維持以期傭食者流免　失所立願宏善固屬可嘉惟察閱來禀殊欠明晰未知宗旨所在附擬簡章類多普通言詞太涉　泛且濟困扶危成效未見遽先征取會費季捐亦非體恤窮二之道應再斟酌妥善另禀呈候核奪所請立案之處暫從緩議仰卽知照簡章姑存 
第一初級審判廳民科批示○鍾陳氏呈訴仇子元利上加利狀批查仇子元呈訴陳忠義欠欵等情早經司法署判决諭令陳忠義逐月拔付利息並設法還本在案乃陳忠義於判决後自本年陰歷正月至今仍不付給分文由仇子元呈請訊返當時因陳忠義無保將伊暫留嗣因無人過問而陳忠義適又患病送往醫院診治罔效隨即身故旋由該氏將仇子元扭請求撫卹訊得該氏乃係陳忠義妻之姊妹並非陳忠義之親姊不應出頭插訟本應拒却因念情有可原姑令仇子元於應收張鳳娥贖房銀一百四十元内提出三十元以助陳忠義盤柩回藉之費其陳忠義所欠息與均着仇子元讓免尙未據仇子元認可何得指爲判斷且據呈稱仇子元利上加利致斃人命等語尤　荒謬查陳忠義所欠仇子元與元自本年正月起本利均未付給分文何　說到利上加利倘已按月付息不致傳案訊返到案後如有保人亦不致將伊扣押及伊因痛身死係由醫治罔效與人　尤何得藉口人令妄生希奠此　伎倆只能施之於往時不能施之於今日該氏宜靜候本　諭令仇子元提與帮助母再曉濆　干未便 
[南市]  
　　預防疫癘○市政廳通告云准上海醫院函開時届新秋暑氣未收痧症不少究其原因乃不愼於食物及房屋污穢所致本院擬于十七號派員到小屋小船代其洗洒解毒藥水以免傳　等因查醫院派員洗洒藥水係愼重衛生袪除疫癘起見合先通告勒塡坑厠○滬南陸家洪三角街地方有坑厠一所現届夏令穢氣四佈有碍衛生昨由清華池浴堂等十餘户聯名具報南區由區員移經市政廳路政處派人勘明屬實卽着廿七舖地甲傳知坑主限於三天内塡平如違究罰 
航船惡習○周油航船户陸錫海赴市政廳控南馬頭渡船户吳珠根以小船貪載渡客違背定章並於中流勒索等情除由廳示禁外昨由陳裁判傳到吳珠根訊供狡賴判留候傳同市船目連　堂來案訊問以便訊究 
兩案並發○通泰小錢莊被甲乙丙丁国粤人來店兌洋乘隙　去洋六十三元後即追獲洗新一名解區後經陳裁判傳訊堅不承認押候擬辦昨由美租界捕房某探偕某失主投稱前日虹口某錢店亦有刦案發現旣獲到人証請給予認看是否原人當即准予看驗的確回報捕頭請示一面由揀裁判訊明判押四個月示儆 
船夥推諉○米　客金仲起控松江航船伙張俊綠於去年年底託帶洋銀一百五十元被其呑没求追等情裁判所准卽傳訊張供推船主朱阿泉經手判交保限七天交到船主質訊核斷 
[閘北]  
是否寃誣○胡家木橋居人王三前日在警務公所控張得勝向其子三九子拆稍行兇等情飭探將張拘案後卽經人聲明求銷了案距昨日王妻李氏忽投案禀稱被張在美抽房誣指伊夫與同居之蕭大有吳大古子同犯竊案前晚由捕房包探會同六區巡警來家　查毫無形跡遂將丈夫拘解公廨訊押求恩援救等情當奉警務長諭候查明再核 
祇可押追○鄭晋生控黃渭生欠洋不還前經孫所長訊判黃交保限續洋八十元在案茲因延不清理復經原告禀催昨由孫君着保交案訊供游移判押候繳洋開釋 
[英租界]  
研訊命案○郭莫氏控張阿二毆斃伊夫郭福成一案昨展由廨復訊先由原告投稱丈夫向在工部局爲　夫本月二號有同業張少英以被告業桶内放有稻草向論遭毆丈夫上前勸解竟被阿二毆傷　人得悉後卽投戈登路捕房報告距延至七號因傷殞命已奉驗明求請伸雪旋由張少英上堂所供情形與氏相同訊之張阿二供稱實因死者用扁担兇毆伊母路人不服致起衛突並由阿二之母潘氏投案訴稱曾被死者兇毆聶襄　商之美强副領事判張少英交保阿二押候補提人証於禮拜四再訊被告候訊○沈錦鴻控夏水源不理往來銀六千八百餘兩又宜沈氏控　阿寳不還借洋六百八十元又季成林控謝薇生等串　洋四百元等情昨由捕房將被告各人傳至公堂分别交保過堂候訊 
指提妓女○　婦林李氏控狎客甬人陳市　使　妓女十二 
樓捲取値洋四百餘元之金飾逃往漢口一案昨　由廨復訊林摀與大姐阿五寳上堂請究訊之陳延担文張崗兩　　律師肇稱該妓已有人　見於五月二十八日乘襄陽丸輪船五號客　來滬被原告藏匿請察質之原告答稱並無其事聶襄讞商之美强副領事以被告旣稱十二樓已經來滬判仍交原保准予出票由被告指提如不能提到義卽照償被捲金飾如違重辦 
拐匿婦女○安徽人王紀林串拐胡寳原之妻孫氏藏避虹口頭　路五十五號小客棧内昨由包探查獲解廨請究讞員以原告未到判王管押候胡到案再訊 
一再送同○四川女孩蓮生前因迷途由廨送交幼女所留養嗣該所以該女年已十五與定章不符當即送回改送四川同鄕會安插茲經會員詢知妇原籍湖北昨又竤回請示關讞員商之美海副領事判女送湖北同鄕會安置 
碾傷小孩○唐徐氏控馬事高元正在河南路撞倒八歲男孩永堂碾傷肚腹等情昨由捕房將高拘解公堂請究讞員以唐孩在醫院醫治未到判高押候該孩傷愈再核 
氣忿圖盡○裁縫周金和因被姘婦毛胡氏逐出氣忿呑烟圖盡由捕查見帶人捕房設法醫愈昨送公堂訊悉前情判令開釋並諭以後勿再輕生 
幸無實據○同興酒店主劉啓福偕証王阿四控值公堂之六百二十四號華捕趙順榮於陸王氏案内索取保費洋二元昨經公堂復訊因無實據判趙開釋 
須問見証○沈茂坤控徐時春將僞士八箱騙抵銀一萬六千兩逃逸一案前日午後由廨復訊原告延沃沛律師上堂聲請客追據案中索涉之顧蘭廷廷費信悙律師辯稱此案已有各見証到堂証明所有押欵係在逃之徐時春與原告接洽　請將案駐銷關讞員商之英　副領事判顧仍交原保候禮拜五見証到堂再訊 
限期清理○粤人韋鵬飛控麥源泉不還借洋五百元前日午後由廨提訊原告投案請追訊之被告認欠屬實判麥交五百元人洋並保限一月清理 
[美租界]  
　　違禁賣烟○頭壩路五十七號胡葆元家私設烟　售賣燈吸昨由捕房查悉請公廨將胡逮案候辦 
車夫跌斃○伯頓路鴻安里五百八十五號車庽内車夫徐兆奎前晚在晒台上乘凉磕睡忽然翻墜於地跌破腦門斃命由庽主報告捕房求免相驗自行棺殮捕頭准之 
洋人蠻橫○木匠顧意生控昆山路三十六號某洋人欠修屋洋三元向之索討反被兇毆捕頭允爲查究 
無端被疑○朱阿根疑包車夫張阿元行竊衣服紐控捕房詢無証據斥退不理 
[法租界]  
老嫗跌悶○前晚有某老嫗雇坐胡三泰之東洋車回家行經周涇浜與郁阿定所駕之馬車相擴致老嫗從車中跌出氣　身死後因屍子自願免驗備棺收殮故由捕房將郁解廨請示核辦並由某號巡捕投案禀訴當日碰撞情形郁胡兩人供詞推　中西官以胡郁兩人雖無心悞撞究風不愼判郁押三月胡押兩月見財起意○吳廷希於上月念六日遣學徒李鴻儒持鈔票洋五百元至益康烟紙店内貼換現洋距店主邵聯芳接洋後旋即逃逸故卽報捕將該店股東高觀海店夥陳　生學徒梁子寳等拘廨請究旋有寳源莊何公甫及陳鳳池投案附追益　欠欵陳梁仝供李掉鈔票之事由邵接下我等並不預聞事出後當卽遣至城内詎部之眷屬俱已逃去聶讞員判高交保挹候到邵聯　再究並令高出外與股東視祥雲等　速料理 
押追女子○天津婦人朱　氏　彭振先至廨控稱有學獻法之女子　事目餘施即不見後訪悉爲彭藏匿故即向論充俟七天送來詎到時又往理論抵賴不認彭供該女孩現回娘家不敢藏匿判押限七天交人 
違章受　○某號巡捕查見蔡炳泉手持洋槍在途行走有違定章爰卽拘人捕房轉解公堂請示蔡供向在軍營中當差因槍銹　持往條　判罰洋兩元充公槍存捕房交保給領 
 
 

Page 8

 
 
   
 
 

Page 9

 
 
申報弟三張 
自由談 
游戲文章 
[賀飯桶升任國務卿書] [  愛]  
飯桶先生足下得京報聞公被任國務卿不禁歡欣敼舞爲民國慶得人也或謂公任某部非所長以僕言之則海陸軍外交内務財政司法敎育工商交通農林諸部公實無往而不宜也蓋才不勝任者心好作爲無不僨事公雖無賁獲之勇良平之謀而日謀三餐夜圖一宿端拱無爲是公之長大腹便便無不容忍古所謂宰相肚裹好撑船者也世言不股藥爲中醫今民國患病深矣貪婪狂躁之徒辦症不明雜藥亂投自速國亡而已惟公能秉不服藥爲中醫之說坐觀民國之成敗不知者病公無能知之者謂公實較貪婪躁妄之徒爲賢也公受任後宜不改常度仍事坐食須知斗酒十肉廉頗獨留千載之名公雖於他事無所表見而稻梁黍稷大德能容亦足步廉將軍之後塵也已僕爲足下賀升任者正以賀民國之得人直諒之言祈察覽之愛樓再拜 
[新山海經] [  澄軒]  
東海之土有島焉曰上海之灘其神曰錢三手八角搖錢樹生焉花能迷人入夜則見名曰夜見之花有烏焉巢於其上其名曰摀淫水注之中有魚能人言依花爲生其名曰龜蕩子葬其中屍化爲虫其名曰可憐 
海外奇談 
[五年產十三兒] [  外]  
美國新雜誌所載芝古拉麻市新聞一則云有西人名曾擊臣者與其婦結婚年餘即產子兒一對次年又產一胎三兒再次年一胎產四兒今年再產四兒前後共十三兒均完全生活也 
[燕報仇] [  頌斌譯]  
日本長野縣埴科郡板城町葛尾山有一寺名曰大英寺歷所春間有雙燕來巢於此寺旁舍檐下育雛而去去年春間所育之雛忽爲蛇所食雙燕悲鳴不止越數日飛去寺僧料其必不復來詎今春雙燕又至修理舊巢而居忽一夕聞燕噪聲甚凄厲寺僧知有異亟往覘之則見一大蛇死於地腹部受傷皮破處長五六寸宛如刀割復檢燕巢内部徧樹玻璃片銳端如刃印血猶新始知此蛇受傷之因卽出雙燕復仇之計鳴呼復仇之義小烏猶然可以人而不如烏乎 
尊聞閣詞選 
[申江憶舊四首] [  蝶仙]  
嬌柔無物擬丰姿白奈初開異日枝越　粉痕和黛色黃金絲襯碧玻　（浣花小榭） 
小於難燕嫩於管明媚高妍盡不成隔着品窻看　莉縱然相似不如卿（媚蓮小榭） 
一枝芍藥正籠烟無賴橫波笑更妍洗盡飴華工斌媚敎人親愛不敎憐（金實　） 
可喜龐兒蜜蠟裝無花可與圖容光　因一種嬌難說見慣司空没比方（趙香玉） 
[新中秋] [  不辰生]  
不見銀河渡女牛如何下界早中秋嫦娥未曉行新曆□□□□□□□ 
人生幾見月當　莫向橷秋動舊愁□□□□□□□□□□□□□□ 
納凉閒談 
虎癡得京友函述參議院否認第一次提出國務員事中有云谷鍾秀等忽發做官發財之想以共和黨多政界人物乃僞示同意以見好之冀得其援引而居高位於是陸總理遂得以七十四票通過詎意共和黨忽與建設討論會倡議參議員不得列入國務員致谷等大失望則羲嗾其同黨與同盟會同意而第一次提出之國務員遂盡遭否决云云嗚呼以一已之得失置一國之存亡於不顧余固不敢以谷等之故抹煞統一共各黨然余得以統一共和黨之參議員另錫以新奇可愛之名稱曰蝙蝠黨 
余聞俄使哥羅片斯機氏電告彼得堡外部略云民國參議院黨派紛歧競爭劇烈誤國有人保國無人進取北滿時哉勿失云云余固曰亡中國者必今之參議院也余又將錫以新奇可愛之名稱曰亡國機器[  虎癡]  
客告余曰盜賣招商局一案有謂國賊盛宣懷所主持有謂民國第一次臨時政府某巨子所發起而要之皆非也究其實乃前清諸貴族存欵至八千餘萬之多其欵皆黑海餘資旣不可以告人亦無可存貯之地知破產劉某素以神通廣大聞故託其出名冐認欲購此航業爲萬世之私產是以某董等失諸天日臤稱决無洋股加入而買主之眞姓名則决不能告人職是故也斯言無論確否惟劉某與某董等其人格無恥平日專事營鑽惟利是圖固已彰彰現形矣然而前清諸貴族亦笨伯也旣欲爲子孫置產曷不將平日積蓄盡購國債票反得光明磊落爲五族所同欽不尤勝於暗受諸棍所騙惑耶卽不然正式具名逕向該局直接明買亦有保不可又何必藏頭露尾致啟人疑反令諸棍藉得中飽也吁愚矣[  息影廬]  
滑稽談 
[總統服制] [  烏孟濟] 　　 
余嘗爲友言國民服制尙未改定然總統服制余已爲之擬定友請其說余曰宜圓其領而馬蹄其袖友懵然余曰圓領者民國新制馬袖者前清法制也合之非兩朝領袖乎袁總統以亡清内閣總理一躍爲民國總統其服此也不亦宜乎 
[顏如玉]  
某行執事張某兩鬢霜矣數年前眷時妓張雲蘭有嚙臂盟人謂是同宗故狎暱益甚云一日張詣雲蘭雲蘭戲問之曰公胡我悅曰以卿顏如玉面髪可以鑒也然則卿亦有所悅乎曰有之卽悅公之髪如玉而顏可以鑒耳翁欣然聞者絶倒 
劇談[  蘭仙]  
[生之正宗（續八日）]  
文小生之分類凡三一曰雉帽二曰儒巾三曰懸鶉（俗謂之窮生）是也以分類之名稱論之亦屬身段上之關係藎雉帽必須風姿英武儒巾尤宜舉止文雅而懸鶉貴乎一味寒酸而已如是則身段旣合格形容自如繪矣如萬里封侯之班定遠轅門射戟之呂温侯爲雉帽類得意緣之某公子賣胭脂之某相公（二者均未悉其姓名）爲儒巾類鴻　禧之穆秀才貪歡報之安先生爲縣鶉類然文小生一門唯北京尙有一二正宗名伶即德均如失素雲二伶是也他省則如萬里封侯轅門射戟得意緣諸劇從未發現於舞臺卽有之亦係德未二伶南下時耳至於賣胭脂鴻鸞禧貪歡報諸劇無非以一戲袋包（戲袋包者無論生旦凈丑皆能勉爲之）指鹿爲馬聊爲塞責而已足見他省伶界人才缺乏之一斑也 
小說 
[滑稽小說牛女緣] [  蝶]  
天上的牛郎織女自被天帝離居之後雖是每年渡河相見一次然拘於金科至律終未敢稍涉苟且 
某年七夕雙星相會於鵲橋絮語之頃牛郎忽慨然道我們所欠十萬天錢尙未清償不能復我自由深爲可嘆織仙你不知道麽下界不出數年必有一番大改革了我想下凡去逛逛趁此機會好混他幾萬錢將這注債還清那時我們就可以自由了你的意思怎樣織女笑道那是極好的計較但不論什麽你須要給個信把我也好一同走一遭見見世面呢牛郎滿口應允就在天河邊握手珍重而别 
一日織女正在料理布機忽報電母娘娘差侍女在外說有要事面禀織女命他進來却是一個垂髫女子手裏拿着一張紙條兒雙手交與織女口中說道這是河西打來的電報奉主人命送交仙女親手開拆的說羆隨即辭出織女打開那電報來一看已經譯好的了寫着道 
時棧將至牛已行請速來 
織女看了知道牛郎已走默然不語當晚也就收拾些機上所織的布帛乘着侍女們睡熟的時候也是一溜烟的走了但是天上旣走了兩位星官難道天帝竟不知道的麽看官你但看人世的都督府咧審判廳咧民政署咧都不過是隨意敷衍那個肯實心辦事天上的事情却也差不多不是逐級逐級的報告上去敎天帝那裏能夠知道呢却說牛郎逃出天宮心中暗想我此番下凡到那裏去好想了一會忽然失笑道我聽得中國有個廣東省是極好的地方氣候温和山川雄秀決計還是到那裏罷遂趁着風勢到了廣東投生在一家姓唐的人家呌什麽名字我却忘記了總不過是阿毛阿狗好在看官們都知道的也不必表出只稱他牛郎是了那牛郎幼時靠着父母蔭下之福做一個紈袴公子却也逍遙自在後來不知走了什麽脚路得了個部缺就此夜郎自大目空一切了（未完） 
鈍根啓奉鈍根因病回里多日書友賜函未能卽復祈鑒亮汝南　　尊　小說頗　諧惟　難照登手此託謝　　 
 
 
 

Page 10

 
 
   
 
