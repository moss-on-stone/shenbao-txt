# 1902 - 295 - 4910607

 

Page 1

 
 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉攺章以後大小考試皆以史事命題博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[江西闈墨出售] [  圖書集成局啓]  
　　江右文風素稱極盛科舉攺章後魁碩之士尤接踵而興此次榜發預倩友人將闈中原刻飛速遞到急卽付諸鉛印已於昨日告成每册價洋一角二分躉售格外克已肅此布達諸維雅鑒 
[華俄道勝銀行讌賓記]  
　　本月二十六日卽西歴十月二十七號爲華俄道勝銀行喬遷之期時則崇　新屋甫慶落成美奂美輪光華煥發寓滬達官貴人富商巨賈衣冠往賀者門以外車馬雜遝爛其如雲比入門則石級崔巍層軒開朗拾級而上樓屋數十　或爲估看洋銀所或爲繕發票據所各司厥職井然秩然樓之下層有藏銀之所有藏飾物之所鐵扉石壁堅固異常此外若廳事槗餐房無不五色相宣璀璨奪目客至則侍者以香賓酒雪茄烟及各色餅餌進隨意飲啖芳香襲人是日也聯瀛海之冠裳萃滬壖之裙屐歡聲雷動互致祝詞執筆人縱覽之餘不禁喟然日盛乎哉是誠商務之樞紐而財政之　維哉夫立國之要在乎富强而富强之源則須由國家多設銀行始足利轉輸而靈呼應故泰西各國商業之盛者其銀行爲尤多綜其利益厥有數端國家有大興作如造鐵路設船廠種種工程銀行皆可代籌其費其利一國家遇軍務振務或有緩急之需苟　銀行借貸可以隨時通融中飽無虞息亦不重其利二國中各殷實商家以及銀號錢莊或一時周轉不靈諸多窒礙銀行可力爲轉移不至敗壞市面其利三各省公欵寄存銀行苟有所需隨時支應與存庫無殊而歲時應得之息仍歸諸公家其利四銀行貲本旣豐聲氣自廣無論五洲萬國凡名都大埠匯票皆可流通行旅往來無須携帶現銀致多累贅其利五有此種種便益洵足上佐國計下益民生百業總樞舍此焉屬至其獲利之豐厚除尋常押欵　項應得子金外鈔幣一項利益尤多雖西人作事務求誠實必有現銀儲蓄始可鈔票流通然虚實多寡之　不無沾漑況無情水火暗中損　必多現銀與楮幣彼此相衡盈餘必可　　凡此利權之所檀已爲成例之固然面華俄銀行更有獨得之利者蓋因中國所借俄法洋欵皆由行中經理每年所得應扣之數已有四十餘萬之多獲此巨貲大有裨益故自西歴一千八百九十六年創始以來貲本共一千五百萬經營甫及五六年而公積銀已有二百五十萬華人股分公積銀亦有四十萬在各銀行中允稱獨出冠時艮由主持其事者處處實事求是而經理人虞君洽卿樂槃大才尤能聨絡紳商振興商務聞今歲尚擬加添貲本銀七百萬似此盡心整頓餘力不遺將來貿易之日上蒸蒸何難　　下哉雖然觀於此而重有感焉夫中國商業之下振至今日可謂甚矣而推其原皆由無銀行以提其　故商務皆散而不能歸於一前者曾有人上中國銀行條陳於總署請於京都及上海開設總行而各省會各口岸設爲分行事經奏辦通行與各銀行並駕齊驅居然如驂之靳所惜者推行究未能廣倘得各處殷實大商湊集股分多設數行不足則國家撥官欵以補之如此則内外遠近周轉皆靈而中國富强亦由此可基矣豈非至美之事哉長袖善舞多錢善賈誦史遷言不禁心焉神往矣 
[本館接奉電音]  
　　昨日午前京師飛電傳來上諭四道敬謹譯登○九月二十五日内閣抄奉上諭直隷總督袁世凱著派充督辦商務大臣與張之洞會同辦理並會議各國商約事宜欽此同日奉上諭候補四品京堂伍廷芳著派充會辦商務大臣並會議各國商約事宜欽此同日奉上諭工部左侍郎著唐景崇補授欽此同日奉上諭禮部右侍郎著張翼署理欽此 
[兵船計數]  
　　日本某日報云日前中國北洋水師提督申報軍機處略謂目下北洋海軍除水雷艇外有巡洋艦十三號總計三萬二千五百噸砲艦十三號總計二萬三百五十　遞信艦一號總計二千五百二十墩滅水電艦三號總計一千五百墩運兵艦十號總計一萬一千墩合共四十一號都五萬七千八百七十墩 
[京卿回國]  
　　日本某日報云東歴十月十八日中國京師大學堂總教習吳摯甫京卿由東京赴神户乘博愛九西歸臨行中華會館司理張彬官等三二人在車站相送某報館訪事人叩以足下此行將入京歟抑返安徽珂里歟京卿答以鄙人宦游直省垂二十餘年今將取道申江暫回桑梓整理家務展拜松楸然後航海北行謁見管學大臣將游歴情形一二告語屈計入京之候當在臘尾年頭也 
[兩江總督劉宫太保奏保人才摺]  
　　奏爲遵保人才恭應經濟特科恭摺仰祈聖鑒事光緖二十七年四月十八日欽奉慈禧端佑康頤昭豫莊誠壽恭欽獻崇熙皇太后懿旨爲政之道首在得人况値時局阽危尤應破格求才以資治理允宜敬遵成憲照博學鴻詞科例開經濟特科於本届會試前舉行天下之廣何患無才其有志慮忠純規模閎遠學問深通洞達中外時務者著各部院堂官及各省督撫學政出具考語卽行保薦並著政務處大臣擬定考試章程請旨辦理等因欽此又六月初四日御史陳秉崧奏保薦經濟特科請飭破除夤緣積習一摺奉上諭著各督撫學政於保送時虚心採訪果係物望素孚確有實學者方准保奏等因飲此仰見聖朝破格求賢 
 
 

Page 2

 
 
综覈名實之至意莫名欽服當經恭錄咨行欽遵並由臣隨時加意采訪先於各僚友中核實考察復據各屬遴選保送經臣擇尤調省親加騐看詳切諮詢試其議論硯其性量非確係素負衆望學有根柢堪應世用者不敢濫行保薦兹查有刑部郎中沈曾植江蘇候補道蒯光典江蘇候補道兪明震前安徽靑陽縣知縣湯壽濳安徽宿松縣教諭程佐衡江蘇無錫縣舉人楊模湖南湘鄉縣舉人張通　胡南安化縣舉人黄運藩江蘇桃源縣拔　尹彥鉌以上九員器識閎遠學業精深博覽古今圖書退曉中外掌故歴代帝王之制作五洲邦國之規模頗能悉其源流得其要領至於教養兵刑諸大政以及天算地舆則各就其智力所及孜孜講求以爲致用之地可謂俊傑之士矣溯自咸豐以來世變頻仍邦交日棘凡屬食毛踐土均應嘗膽臥薪該員等幸列搢紳欽承綸紼摡時艱之莫補志切芻蕘翊景運於維新忱傾葵藿𢚈際臨軒盛典允宜薦　同登合無仰懇天恩俯准召試俾該員等遂觀光之願攄蓄德之懷則感荷鴻施重於鰲戴已所有遵保恭應經濟特科人才緣由謹恭摺具陳伏乞皇太后皇上聖鑒訓示謹奏 
[三錄京師管學大臣張大冡宰奏定小學堂章程]  
　　第十二節凡考學生功課之成積由教習將學生所習功課覈計分數數日一呈於總理按月出榜一次第十三節評定分數以百分爲滿格通各科平匀計算每科得六十分者爲及格不及六十分者爲不及格第十四節覈計分數之外有三項考試一升班考試二年終考試三畢業考試第十五節依前三項考試之外又有兩項特别考試皆臨時定期辦理一爲特考堂内之學生而試其優劣一爲特考堂外之學生取其合法者新增入學第十六節凡考試教習學生過功課分門考試第十七節凡升班畢業考試應以平日功課等級及考試優劣分半計算如學生平日功課得至九十分而考試僅及五十分則此學生之功課應作七十分計算倘平日功課僅及五十分而考試得至九十分者如之第十八節凡各項考試皆總理教習主之惟畢業考試會同地方官辦理仍由教習命題比較分數其餘學堂一切執事人員皆可到試所查察第十九節凡各項考試皆須另儲欵項分别給獎第三章各種規則第一節小學堂應設總理一員以主持全學教育並統轄一切事宜第二節總理之外應設副辦一員或二員承總理之命隨同辦理第三節設教習若干員以分任教授各班學生功課第四節設文案一員專任全學往來各報並掌管書籍或以副辦兼任第五節設收支一員以總司全學欵項出入第六節有寄宿舍在堂外者設寄宿舍監督一員第七節總理教習諸員須擇品學兼優通達時務者任之不得徇情濫用凡副辦教習文案收支監督皆受考成於總理以上設官第八節兒童入蒙學四年後以十歲入尋常小學堂修業三年至十三歲入高等小學堂現在甫經創辦應予變通准十五歲以下得入尋常小學堂二十歲以下得入高等小學堂此例於學堂開辦合法五年以後卽不行用第九節尋常小學堂學生應由蒙學堂學過四年者考妈收入其高等小學堂學生則由尋常小學堂畢業者考驗合格方准收入第十節高等小學生雖定例由尋常小學堂畢業者方准收入但亦得並行招考之法如発生有未經尋常小學堂畢業而其應考時亿試騐之功課實足以入高第小學堂肄業者亦可憑考試收取第十一節小學堂爲初受普通教育之始基無論何項收入學生除試騐功課之外尚有須合格者四事一志趣端正二資性聰明三家世清白四身體壯健以上入學第十二節尋常小學堂學生畢業後任本人志願或升入高等小學堂或地方已辦有簡易農工商實業學堂聽其逕往學習其高等小學堂學生畢業經中発堂覆考得過文憑之後或升入中學堂或赴實業學堂者亦如之第十三節発生入學後應隨時剔退出學者一資性太低難期進益二困於疾病　累於事故四未經教習允假不上講堂逾半月以上五學期試騐二次不及格六不遵定規屢加戒飭仍不悛攺第十四節學生干犯一切條規查明屬實開除學籍其寄宿舍在堂外者或不合寄宿舍定章由監督陳明總理應出學者卽予斥退以上出學第十五節小學堂學生畢業後應予出身文憑照大學堂章程第四章之第一節辦理其應科舉考試人員查照第六節第七節辦理第十六節農工商實業學堂畢業出身應比照高等小學堂畢業生一律辦理第十七凡小學堂學生得過文憑之後如有違犯國家一切科條應得追繳處分者由地方官詳報本省彚咨京師大學堂照大學堂章程第四章之第九節辦理以上出身第十八節凡開學散學及每月朔由總理教習率學生詣至聖先師位前行禮禮畢學生　總理教習各三揖退班第十九節每歲恭遇皇太后皇上萬壽聖節皇后千秋節至聖先師誕日仲春仲秋上丁釋奠日皆由總理教習率學生至禮堂行禮如儀第二十節學生平日遇總理教習皆執弟子禮遇欺了官員及上等執事人員皆一揖致敬以上儀節第二十一節每年以正月二十日開學至小暑節散學爲第一學期暑假三十五日酌量地方寒燠情形得通其遲早之而易置之以上學期 
[大帥蒐軍]  
　　武昌采訪友人云本月中旬某日湖廣總督張香濤宫保牌示九月二十一日本部堂閱看護軍武健鐵路教練隊工防武凱等營操演行軍届期一體遵照無違 
[鹿鳴盛宴]  
　　武昌采訪友人云每屇鄉闈獲雋諸君例得赴鹿鳴筵宴亦盛舉也本月某日湖北撫憲端午橋中丞牌示轅門諭令新中舉人統於九月十九日赴轅恭行謝恩典禮並領鹿鳴宴所有署中茶號宅門各役均不准有絲毫需索倘敢不遵一經查出定卽送縣從嚴懲辦決不姑寛體恤寒儒可謂無微不至矣 
[勸捐軍餉]  
　　廣州中西新報云桂省𡨥氛日熾撫憲王芍帥駐節梧州軍火餉糈在在支絀特於月之某日札委張通守光裕馳赴羊城勸諭富紳報効其札文曰照得本部院招募各軍需用軍械均須田廣東采購亟應派員駐東轉運以資接濟惟西省庫欵奇絀不敷支用東省富高巨賈向多急公好義該員在粤日久熟識情形著卽極力勸諭以資集腋如有紳商情殷報効巨欵者當照章奏請獎叙以示鼓勵合行札委札到該員卽便遵照將轉運勸捐各事且辦理毋違特札 
[禁米出洋]  
　　廣州安雅書局世說編云此間旱象已成米價日貴平糶之舉各善堂業已竭力經管而欲開其源必以節流爲要粤省每年出洋之米爲數良多現經大憲通飭各關自本月十八日起一律禁止以裕民食而免宼盜生心 
[禁約爐坊]  
　　京師訪事人云日前巡視五城察院出有示諭略謂照得官准珠寶市開設爐房二十六家責令連環互保如有私鑄成色銀兩者除將該爐房重懲外併將出保之家擬罰立法本極周備乃自其燹後竟有不肖商民在五城地面私開爐房專鎔成色銀兩屢經嚴禁置若罔聞除牌飭公所委員明察暗訪設法嚴禁外爲此出示曉諭仰各官爐房知悉如有奸商希圖漁利鎔化假銀或攙和成色魚目混珠欺矇行使許爾等據實控發本院訊明後必予重懲决不寛貸各宜凛遵毋違特示 
 
 

Page 3

 
 
[浙省官塲紀事]  
　　杭州訪事友人云今春鎮守杭州副都統德都護濟因丁艱交卸回旗守制刻已逾百日之期奉旨仍回任所逐於上月陛辭出都本月十八日酉刻行抵武林擇吉十九日履任○前署金華協副將記名總兵戴鎭軍名山交卸回省於本月十八日赴撫轅禀到○候補縣顧大令曾沐調辦簾差刻已蕆事本月十九日由藩憲誠果泉方伯札委辦理武康釐局因卽趨詣憲轅叩謝○本月十八日　　戎寶源由瓶窰查哨回省　由營務處札委赴臨浦一帶查察防營○省城大學堂添造齋舍刻已竣工經上憲委大桃縣萬大令宗林前往騐收○温台督銷鹽局憲程少周觀察恩培於日前因公至省十九日禀辭回局○下城總巡趙佑之大令長保前由上憲委辦文闈事務所遺總巡一差暫委張大令　第庖代兹者棘闈已撤遂於本月十八日仍回總巡差 
[上海官塲紀事]  
　　蘇省牙釐局督辦朱竹石觀察因公赴江寗道經申浦泊舟英界觀音閣碼頭昨日午前上海縣汪瑤庭大令命駕詣舟次晉謁○前山東肥城縣知縣金仁卿明府奉山東大吏委解賠償洋欵銀兩昨日行抵申江卽乘輿投　轅謁見蘇松太兵備道袁海觀觀察交納明白繼至上海縣署投刺縣主汪瑤庭大令延入花廳茗談片刻而别○丁憂江蘇候補道唐稚泉觀察及江蘇候補縣楨柏舟胡坤圑兩明府均於昨日命駕入城赴各署拜謁 
[局歎難籌]  
　　南市騐棉局經費前奉蘇松太兵備道憲袁海觀觀察飭知上海縣主汪瑤庭大令議定槪歸花業董事程吟園在公所中撥欵濟用邇者程以局欵浩繁公所經費支絀遂於昨日邀集同業會議籌撥情形 
[查騐棉花]  
　　昨日本邑騐棉局委員何吉生明府親率巡丁地甲赴南市各花行查騐所收棉花如有攙水理情卽當遵照局章酌量罰鍰以儆 
[制軍謁客]  
　　昨日午刻卸任四川總督奎樂峯制軍命駕詣法總領事署拜會謝副捕頭戎服佩刀帶領通班西捕在署前擎槍鵠列以表敬忱旋由總領事巨籟達君倩代理繙譯事務之聶利士君迎入客廳茗談片刻而别 
[矇充被斥]  
　　著名流氓高和尚犯案重重劣跡昭著邇知會捕局出有缐勇因卽化名矇充事爲法租界讞員兼會捕局總辦孫建臣大令所知遂於昨日革去卯名另候選用 
[續訊革探鳴寃案]  
　　王淸仁投英美租界公堂控賭棍周阿才糾黨訛詐牽涉包探李四春一案迭經讞員張柄樞司馬及代理讞員魏蒓塢大令研訊李以含寃不白倩博克律師爲之聲辯大令定於禮拜一復訊昨日届期司馬已病痊銷假遂會同英總領事署繙譯官迪比南君升堂訊鞫博律師聲稱案証業已傳齊請爲訊斷妓女小祝如椿供稱小婦人兆贵貴里某妓院賣娼八月二十八日李探並未來院是日來者祗有四人小婦人惟與陳玉生舊識約坐　點鐘時相携而去並無五六人將王擁去之事厥後二日始有人喚小婦人至捕房王周氏供小婦人在妓院爲傭入月二十八日有狎客四人來院小坐並無李探在内是日小婦人並未出外未聞有人將王擁至院内看管一夜之事捕頭曾傳小婦人查問小婦人不敢妄供十五號四探　稱捕頭派往查問此事與供詞相符隨將各人傳至捕房由捕頭歴詢確鑿太囑兩婦來案當日膽懼未來今始投到請爲鑒核博律師曰王淸仁前後供詞諸多不符足見誣控陳周福供小的在五層樓爲茶博士八月二十八日有數人來啜茗爭論烟槍事一謂被人竊去一謂於三年前買得嗣李來問因未報過捕房不肯爲之淸理及去後並未重來　號三畫四捕禀稱八月二十八日四點二派李持單傳人迨回捕房又交與傳單一紙劉阿桂禀稱小的在捕房當門差是日派李探分赴各處傳人旋又至外國墳山路公幹自六點至八點均在捕房當差向章捕房包探或進或出均註明簿上不難查知王淸仁供稱此次來滬購取零物現有鼻烟壺硯臺之類分寄石路寳豐瑞生兩號出售司馬商之迪君飭將李還押王押捕房候禮拜三復訊察奪 
[上海縣署瑣案]  
　　前者王省三孝廉控自稱江蘇候補知縣之程文炎卽程槇安代捐官職被騙銀兩等情經縣主汪瑤庭大令傳訊將程發典史署押繳隨於前晚飭提覆訊程供稱前年職員開設硝磺局時王託捐官職交下銀一千八百兩職員時正拮据暫時挪用後以磺一百餘擔商請變價償還尚欠四百餘元被王控諸道署致道憲大人移文到蘇拘提發押今正措資料理尚求寛限大令曰王有清單呈案開明爾尚欠洋銀六百餘元不應悞人功名至此遂　掌頰一百下攺押待質所限十日内繳淸如違詳革究追○徐尚志之父開設米店結欠裕發源等三米行洋銀五百元前月某日物故尚志遂將米店遂閉歇旣而三米行主扭尚志至縣請追經大令訊明諭令取保出外料理至今日久無人作保前晚提案復訊供稱小的現欲回家變產歸還有本圖地保作保惟刻方有事未來大令飭暫收待質所○英美租界公廨移送唐豐張文浩至縣大令研訊之下唐供稱小的係淮安府阜寍縣人在公廨對面開設老虎灶茶肆去年同鄉人張學舉之妻章氏被劉永元誘拐來此旋經劉之妻父張鳳池尋獲擬送回定及登輪船與學舉之叔張文連相遇言原籍已經涉訟如章氏回家必究我姪誣告之罪遂帶章氏登岸暫寄小的家中閱一月仍由文連領回今學舉反投案下控小的霸阻伊妻小的曾至阜寍與學舉理論學舉與其兄學文繕交已將章氏領回之據今特呈案請閱文浩供稱小的向在滬上姪媳章氏曾否由姪領回不知其細大令再三申斥將案註銷 
[上海巡局紀事]  
　　日前流氓王貴松陳桂生向太古洋行載泥船户李阿炳藉端訛詐控經浦東保甲總巡局謝岳松明府研訊分别笞責荷枷前日枷滿已滿因命帶案疏枷釋之使去○昨日生義馬頭順昌飯館主柴阿寳投十六鋪巡防南局訴稱小的店内各夥停工霸持以致不能營生求恩訊究局員賈叅軍飭地甲妥爲調處 
[英美租界公堂瑣案]  
　　麥加利銀行細崽李阿五與榮華洋行車夫王先之口角將王毆傷經包探邵仁初獲案請訊李供稱小的並未與王相毆實遭誣指讞員張柄樞司馬以王指實控陳遂商之英總翎事署繙譯官迪比南君判罰李洋銀三元給王爲養傷費再罰十七元充公○包探趙銀河解高阿安至案禀稱此人潛入不知姓名人家行竊烟槍一枝兹經小的拘獲是以送案請懲司馬判責二百板烟槍存候失主具領○包探陳金標解李阿金至案禀稱此人竊取孔靑郎家玻璃售與卜明高報由小的吊贓無著是以解案請究司馬判責李五百板荷校二月著卜賠洋銀十元再罰十五元以儆○包探方長華解三馬路仙源客棧主鄭蘭士至案禀稱此人不知因犯何事由上海縣牌提是以傳案請示鄭供稱有尹姓人投上海縣署控小的欠伊洋銀小的實無此事且小的與伊均住租界中何得赴縣越控司馬商之迪君飭將鄭押候移請上海縣核奪 
 
 

Page 4

 
 
   
 
 

Page 5

 
 
   
 
 

Page 6

 
 
 [G 
[來稿照登]  
士大夫狃于宴安積習無經遠之謀不能臨大節而不奪者幾年于茲矣龔黄召杜兩漢循良然皆世處治平得以坐鎭從容縱或伏莽未靖潢池弄兵不過稍爲撫綏盜賊依然赤子獨至大敵猝臨器利兵强合舉國之雄師侵凌邊省勢之相去豈第五攻十圍鉅鎭封疆相繼失守况新民彈丸蕞　不足一旅之師卽郭李身隷行間恐猶捧土以塞孟津無裨於事祥廳尊熟籌已久遂矢見危授命之心以勵百折不回之節不卑不亢置死生於不顧卒使邦交和好萬户生靈危而復安皆祥公保障之力紳商愛戴之忱不啻出諸其口謹將花翖知府用實任新民廳同知祥公名瑞保護地方情形自記節略新屬士民錄登直報以誌不忘盛德而備同覧焉按新民廳地方遼闊民俗刁强良莠不齊素稱難治於庚子之變無兵無餉又無城垣可守拳匪肇亂人情洶洶奸民不逞之徒蠭起應之尋釁仇殺借端訛詐凶燄鴟張寛而縱之愈滋蔓難　嚴以繩之必激成事變祥公見事起倉卒惟一以鎭靜待之外而撫輯商民彈壓地面内而部分練隊隱備非常幸而憑藉國威殺其桀驁不馴者二三人人心少定地方少安於閏八月初間前敵吃緊海　遼瀋相繼不守逃兵潰勇如潮擁河决奔潰而來索糧索餉索支一切供應統領營員登堂肆意無復官體並有洗擄新街財物之勢當是時一言决裂禍變立至祥公徐與委蛇百端開導陽許由大會借墊開消陰飭本地團勇暗爲之備然衆寡不敵自思只可拼以一死報　國厚恩惟身爲民上不能不扞衛地方致一郡生靈遭此慘變死有餘憾耳正在相持不决間適有人報洋隊已到將過河營弁聞之相顧失色紛紛如烏獸㪚祥公猝聞此信不知洋兵意向何如但自念爲民父母一身之存亡不足惜小民何罪慘罹凶刧祥公方進内署見七旬有八之嚴親禀明各事斯時兒孫男婦二十餘口均環待堂前因囑曰爾旣食　君祿當以地方民命爲重爾可盡心外邊之事内事有我作主爾可不必顧慮祥公卽挺身而出僅帶同隨丁一二人由大堂乘馬東行迎之境上適與洋官相會其帶隊者爲俄國之蘇將軍飭通事少爲詰問卽並馬而行繞屯一匝將馬步槍炮各隊帶往街東之龍王廟前進内坐定遂飭通事正告之曰我此地廳官也今兩國不以玉帛相見而以兵戎其禍實起於拳民貴國旣仗義行師須以不殘民命爲要我爲此地守土之官當聽我　大皇帝處分我　大皇帝若以屯界屬之貴國我卽以土地歸之幸毋開炮轟擊傷殘民命洋官意殊難測堅不令祥公回署因共止於龍王廟内時當冬初席地而臥洋官並與約曰今夜如聞有炮聲當爲汝是問屢爲巡查甚形恐懼幸終夜不聞槍聲洋官始均帖然無疑在龍王廟住宿三日始准回署其所用牛酒料麫皆預爲之備供應雖繁而商民不擾禍變迭乘而廛市無驚皆賴　朝廷洪福至數十萬蒼生人命所係亦無非借祥公之力也嗣是以後洋隊過境絡繹不絕或預覓店房以便棲止或代購什物而防擾害至洋官之常駐屯街者尤難酬應彼族言語不通動輒任意相向幸而不激不隨平心靜氣與之相處一年之間彼此浹洽市民樂業習慣不驚彼亦漸漸就我範圍無甚可虞遇有交涉事件互相商辦可允者立見施行不可允者據理力爭决不至曲徇彼欲妄傷一命此則問心可告無愧者也於冬月間丁父憂士民哀悼贊辦各事盡情盡禮出靈時在街路祭棚十七座洋人全隊全樂前後街兩處迎送其人塡街塞　送者如雲人情若此殊深感感安厝後卽行回省矣憶祥公自光緒元年服官奉省迄今二十七年歷任各處惟一意以愛恤黎元循分供職爲已責甲午之役正祥公署理金州倭人大兵由此回國該處地瘠民貧又値兵燹之後地方彫敝供給綦難祥公聨和商民先期備辦自到境以至終事市民各安本業雞犬不驚前將軍依頗心許之祥公宦游二十餘載雖歷任繁簡不同從未妄戮一人遇有燮生倉卒禍機不測卒能定傾濟變化險爲夷冥默中亦是寔有天幸焉　新民廳　屬士民感戴恭錄登報以記不忘盛德之意云爾後錄致俄國將軍書稿　大淸國奉天府新民廳同知祥瑞致書　貴國大元帥麾下謹啓者君非民不國民非君不生是君之有民猶人之有四體也歷觀往古興師者莫不以保民爲急務諒中外必有同情卽如　貴國深明信義中外咸欽茲旣興師自必專尙仁義兵所到處定能何衛閭閻况此番失和皆因民敎相仇遂有拳匪妖言惑衆殺戮敎民誤燬鐵路在大吏不能查孥保護敝廳職末官卑所轄東西不過百餘里何能瞻顧全局查境内並無鐵路欲保護而無從徒深浩嘆現因　貴國大兵抵省設一旦辱臨敝境務祈先期　示知以便曉諭軍民不准開鎗滋事倘有無知軍民妄生事端敝廳當卽查孥槪照軍法從事更請　貴國安撫商民約束前師亦不得搶擾殺戮如有姦淫搶殺者請照章一律懲辦似覺公平至　貴國應用糧草卽開單送敝廳飭商購辦如是互爲保護彼此相安不失向來和好之情現在敝廳並無退族屯聚亦無防堵重兵惟練團勇六百名原爲防勦土匪馬賊保護民生而設决非預防　貴國之師遼南我兵如許尙不能稍阻　貴國之遄行况敝廳區區蕞爾彈丸地乎至於疆土地方以及鐵路諸重務敝廳曷敢擅專應如何歸結之處一聽我國　大皇帝諭旨頒來欽遵條約辦理敝廳旣食君祿决不惜身雖在官卑亦知君辱臣死之義而所以偷安爲民靦顏請命者盖因敝廳小民原無冐犯若不代其請命是負我小民卽負我　君矣所有區區不得已之苦衷統希　鑒原俯允所請則小民幸甚地方幸甚特此佈告愚忱耑遣人送呈台覧其所未盡事宜請詢前去之人面爲指示伏乞回覆不勝待命之至　合邑仕民公頌 
[上洋采芝堂虔修景岳百補大全鹿丸]  
本堂定常日照碼雙九　朔望現錢三九折Ｏ新曾喉正六神丸○參茸戒烟丸○周公百歲酒○東西洋參酒○百益長春酒○虎骨木瓜　按眞正梅　北鹿乃仙獸其性純陽故具身皆有大益將全鹿修合成丸其功靡窮凡諸虚百損五勞七傷並能治之老年精衰陽痿嗣續艱難亦能壯陽種子婦人子宮寒冷亦能煖宮夢孕長精神悅顏色强筋骨溢精髓助陽固精嗣育保胎返老還童延年益壽一切功效筆難盡述誠仙家之妙品也每觔碼錢一千七百九十二文又監製飲片各種花露藥酒杜煎虎鹿龜驢諸膠　堂主人向在關東親目採辨人參鹿茸全虎全鹿務求眞正道地諸上品自運來申拆售經有數十年矣四遠久已馳名賜顧者請認明本堂招牌不悮開設英大馬路抛球塲朝南石庫門内 
[新學功課]  
佳白議設尙賢堂學館前經刋單廣告今已定期十月初四日開館功課分兩大綱一經濟學内分歷國約章公法政治爲一班歷國各種今古史書爲一班一高等英文學亦分班敎授除禮拜六禮拜日停課外每日上午九點鐘至十二點下午兩點至四點俱按班敎授月繳脩金八元願學者或專習一班或兼習各班俱可請先赴虹口靶子路卅六號洋房内報名餘額無多有志之士幸勿遲悮　監院大美國李佳白謹啓 
[新出辛丑和約文件壬寅商約稅則彚錄]  
自和議告成中國與各國重訂約章一切交涉事宜無不大備如分還新舊賠欵表北京使館界址圖說修治上海黄浦章程各國使臣　覲見禮節近又經吕盛兩欽使與英使　凱君新訂商約如茶類稅則商約　件内港行輪章程通商稅則數目　數十種茲覔得各種原文用四號鉛字排鑄印訂成帙講求時務商情者允宜家置一編現已出書每本售八大洋二角五分不折不扣躉　克已總售處在上海三馬路申報館隔壁申昌書室發售處各書坊蘇州閶門内恆康售申報處杭州申昌書局鎭江胡萬昌信局内春記漢口江左漢記書局所印無多欲購從速幸勿交臂失之也特此聞 
[上洋采芝堂藥舗本莊自運関東吉號全虎四腿虎骨梅花鹿四义純挑角均已辨到特此佈明]  
開設英租界大馬路口抛球塲石庫門便是只此一家並無分出在外 
[酒舘增價]  
蓋上洋爲萬商雲集之區各業貨物蜂至價目漲落早晚不同惟我酒席館一業向有一定之價並不隨時增减近年以來大虧其本皆因進貨太貴之故自海味至鷄鴨魚肉油麫疏菜等無一不昂兼之錢價更高以致成本較大其虧折情形無人不曉今我同人公議席價每桌加增五角如用排翅另加洋一元非敢取齊行圖利實因虧折難堪除登報聲明　賜顧紳商原諒外倘有同業不遵價以低貨取巧賤賣希圖兜攬查出公同議罰無辭　同業公啓 
[花旗銀行]  
本銀行創於一千九百零二年資本共花旗金洋一千萬元現已收足六百萬元其餘四百萬元卽日收齊總行設在美京紐約分行設在英京倫敦以及上海新金山新加坡呂宋横檳等埠專理各該埠銀行應辦一切交易共餘各埠分行俟陸續設齊再行登報聲明以廣招徠如何存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白 
[襪業漲價]  
啓者吾行襪業江滬貿易頗稱繁盛近年以來備各科日昂雖只連年增價尙不敷入以致各店均受暗虧今不得已邀集在滬南北同業公議無論門莊批發一槪每雙漲價十文承蒙　仕商賜顧恐未及週知特此登申新兩報聲明光緒壬寅九月廿四日爲始襪業修元堂仝啓 
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日龔順全張阿成在萬裕碼頭第一樓茶肆聚衆爭閙被包探黄量海拘至捕房捕頭令轉解馬路工程局總辦翁子文太守倩襄讞委員黄衡堂二尹研訊龔供稱在小南門内售牛乳用張炳全爲傭每月工資洋銀四元甫閱十四日忽然　歇本月初三日伊弟阿成約小的至得月樓烟館爭論小的正欲回家突被阿成追上將洋銀數元攫去次日復約至第一樓意圖訛詐求恩明鑒張供稱小的與龔同業是晚由族弟邀往理論並未强取洋銀求鑒二尹諭候覆訊核斷○日前興化縣人蔡長慶以其妻胡氏私逃來滬在太平碼頭陳陸氏家尋獲扭控工程局黄二尹研訊之下諭候補提誘拐之匪王大五子復訊前日差役禀稱王已聞風逃避二尹命提陳陸氏及蔡胡氏至案各掌頰四十下將察胡氏交蔡領回管束並諭蔡尋交王大五子以憑訊究蔡遵諭叩謝而退○前者積竊王春子馮三和在招商局某輪船上竊取某客所携碭山土六包太衣服等物迨抵寗波無隙登岸仍附原船來滬雇船駁運贓物至集水碼頭被包探黄量海查獲解入工程局黄二尹研訊之下判笞責枷號前日命帶案疏枷覓保開釋 
[法租界捕房瑣案]  
　　湖北省垣春利棧主張明訓之妻施氏被廣西人劉瑞芝誘拐至滬張得悉電囑族兄張明珍至美大輪船尋獲送入捕房解奉讞員孫建臣大令訊明著張明訓呈具領狀將施氏領回劉瑞芝移送上海縣署備文解送武昌府江夏縣訊理諭令明訓自行投縣備質○劇賊王金標係淮安府淸河縣人冐充某營哨弁行竊得贓經英界包探破獲解案訊明管押六月期滿釋出故態復萌昨爲法界包探緝獲吊到各贓解奉大令訊供判責三百板備文送縣遞回原籍○陳永生收買某賊所竊洋線被包探查獲解奉大令訊明著枷號一禮拜期滿責釋○偷兒金松廷王萬和均由包探解奉大令訊供著各責一百板然後釋出 
[美租界捕房紀事]  
　　前晚有甲乙二流氓至西華德路某炒麫館果腹不給分文揚長欲去館夥向之索取反被兇毆扭赴捕房捕頭令各押乞丐牢半夜以儆○前日丙丁二吕宋人醉鄉深入在吳淞路崑山路轉角處口角扭毆丙力不能支被丁擊傷頭面因卽投訴捕房昨經三十二號西包探將丁拘獲告知捕頭押解該管總領事署禀請訊辦○昨日小竊王阿二不知在何處竊得銅器數件携至西華德路某押鋪求質適爲包探陳洪德所見連贓帶入捕頭捕頭令押候解送公堂禀請代理讞員魏蒓塢大令訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
