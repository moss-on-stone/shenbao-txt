# 1905 - 277 - 4911670

 

Page 1

 
 
[電傳上諭]  
　　九月十三日奉上諭湖南巡撫著龎鴻書署理欽此同日奉上諭浙江巡撫著張曾敭調補並著迅速赴任未到任以前著瑞興暫行兼署欽此同日奉上諭山西巡撫著張人駿補授欽此同日奉上諭浙江布政使著寳棻補授增韞著補授直隸按察使欽此 
[宮門抄]  
　　十三日召見軍機松溎 
 
 
 

Page 2

 
 
[書銀價續議後]  
　　美國會議銀價使臣精琪氏頃以其所箸銀價續議見贈本館受而讀之其於整頓我國幣制之策籌畫至詳記者雖未精研計學之理然覺其所指陳各條與我國目前幣制紊亂情形實有對病發藥之處未可輙以猜疑外人之心而以人廢言也試揭其要點於左 
此書本旨蓋以金銀匯價漲落無常通商贸易之事外人與華人交受其虧損進口出口之交易幾與賭博無殊議者咸以爲病故欲整頓幣制制爲劃一之匯價以便中外之商民此其意雖對於外人之主義爲多實則通商交易之事利則兩國俱利匯價定而外人放膽買貨出口貨可以增多一利也賠欵借欵之應付外國本利者不致再以磅價而受大虧二利也幣制大小相維流通便利内國贸易亦必增盛三利也爲我國計固不待外人干涉亟應設法自辦者矣 
至其整頓之方法則按精琪氏原議在仿照美屬斐利濱上年辦有成效之策自開辦之日起中國政府卽以銀銅及鎳各幣定准金價並設法維持所定之金價先定一金單數本位爲貨幣之根本約以金一銀三十二比例之數惟照此本位推算雖稍鑄金圓而並不必在本國通用市面所流通者仍爲銀銅幣及鈔票而已此其方法按之中國情形尚無窒碍難行之處夫今日議我國幣制之當改革者無不以金本位爲言矣然驟欲改爲金本位無論無此鑄金幣之資本也且内地之習慣驟難更變必不能一律推行今惟虚定一金本位以爲與外國交匯之地步免其漲落無常之弊對於外者旣有劃一之定價而又可設法以維持之則子母相權銀銅各幣之爲補助貨者亦常有一定之價雖物價之高下無常而幣價之相當永遠不變整齊畫一其於民間之便利爲何如乎 
雖然金一銀三十二之比例與今日通用之金銀價懸殊必不能信用於人也於是有維持定價之法欲維持定價而使銀銅各幣之不跌價則又不可無存儲金欵以備中外商民之調換而博其信用此存儲金欵之來源精琪氏定爲二種辦法如下 
一曰借外債也此外債須有各種抵欵曰海關賦稅加增之數也曰膏捐酒捐也曰地丁也曰路鑛權利也按中國昔日之借外債恒失其種種權利故無論所借之欵如何可以興大利今日議者已共視爲亡國之鴆毒而相戒不敢輕議加以以上所舉皆中國之大利源所在安能蹈覆轍而抵押於外人任其管理精琪此議卽自矢無牢籠中國利權之心而自我國之人視之則適因此而生疑阻此其說之必不能行無待言矣 
一曰出自鑄幣餘利也其辦法即創行之始存儲金款不多陸續隨新幣之發行而加增存儲并由賦稅應籌之數作爲存儲金欵之用迨鑄幣愈多餘利亦愈多至少以二成餘利計五年之内鑄幣二萬萬元應餘利四千萬元加入由賦稅應籌之數可得存儲金欵一萬萬元此法不舉外債而可以集事較爲我國所樂用者也（未完） 
[庫内存欵酌撥銀行]  
　　十二日北京電云政府已派醇親王鐵良兩人清查庫欵據云現存之銀共三百六十萬兩其中須撥一百五十萬兩供新設户部銀行之用譯字林報 
[俄人覬觎蒙古之現狀]  
　　十二日北京電云俄國公使館收到道勝銀行銀二萬兩又銀元一萬元運往蒙古以備需用又派武官一人率學生十六名前往張家口熱河兩地再赴庫倫以辦礦務譯字林報 
[梁星使力爭廢約覆電]  
　　上海文明拒約社十三晚九點鐘一刻鐘接廣東抵制公所來電上海文明拒約社鑒接梁欽使電云必力爭廢約囑代轉元（外） 
[美外部擬改工約稿續十二日]  
　　一兩國政府允願自此約互換批准之日起以十五年爲期凡中國工人除按照下開情節指定外一概禁入美國或美國所屬之境土 
二上欵所載與在美國曾經註册之中國工人重回美國無涉惟此項中國工人于離美國之前將其註册執照交出口處工商部大臣所派美國僑民委員收存並向該員領取回頭執照所爲回美之據此項回頭執照將工註册執照詳細列載如此項中國工人不將此項回頭執照並交原出口處之僑民委員則不論水陸均不得入美國此種回美利權自該工離美國或屬島之日起以一年爲限 
三中國工人仍准享受田他國往來假道美國之特益須按照美國政府所定防弊章程惟此項章程必須公平不得于應享此假道利益有所阻礙 
四中國人民可入美國或美國屬土惟祇准由律例或向章所指定之口入境凡入境及居住美境之權特明爲限定祗有中國人民之爲中國政府官員敎習學生商人或遊歴以及曾經按照美國註册之工人可以享受凡以上禁外之人除中國官員外須有按照之執照呈交指定中國人入口處之美國政府委員由該委員查明照内所載之人定其識認以爲例准入境之完全憑據此項執照用漢英文由中國政府派出在中國或在别國之代表人發給並由美國工商部大臣派出在中國專辦此事之美國僑民局委員簽名蓋印以爲實據仍須聲明該員經已將照内實事考察查係眞確字樣中國政府允將授權給發此項執照之官員清單一分送交美國非于至少三個月前將更換加增人員知照美國政府不得于單内人員更換加添美國政府亦允同一式樣將授權代表美國按照開辦法查實護照之委員清單一分送交中國政府 
五今因保護本約第四欵所開禁外各等中國人民凡合例居住美國及美國屬土者應准其交出合例寓憑據爲美國工商部大臣所派官員請領居住執照其或應由美國工商部大臣酌定凡執持此項執照之人除轉換别人或藉行假道外得享本約第二欵 
 
 

Page 3

 
 
所載曾經註册之中國工人暫時離境復入美國之特益仍須按照該欵指定情形辦理如永在第四欵所載　外各等人之列應得任意居住美國 
六凡中國人民合例居住美國或久或暫爲保護其身命財産起見除入籍權外應准享受美國例給最惠國人民一切權利又中國人民欲入美國境土應按照美國待他國人民入境之例辦理美國政府重行申明力任保護合例居美中國人民之身命財産未完 
[江督復陽湖武進紳士函（爲滬寗鐵路事）]  
　　敬復者昨奉公函且悉一是比者列强環峙率以船軌兩路爲勢力範圍路權在所必爭無待再計寗滬鐵路爲沿江沿海要區關繫大局諸君關懷桑梓前毖後遠矚高大瞻以大義來相責勉弟忝膺疆寄敢不敬承然此事有不同於粵漢者約計數端粵漢暗中退股召入承頂滬寗則始終如一粵漢建築伊始工程無多滬寗則修造及半川贑皖浙尤不相侔以彼律此殆難並論然默計天演勝存之理適當競爭劇烈之時苟一息之尚存當百折而不悔諸君合愛羣之力結圑體之堅私心誠愛之重之旣以此事相屬不敢以難爲諉已即日函電分馳申明此義旋得盛宮保兩次復電並軍機處寄來上諭一道兹特錄呈台覽盛宮保始以急辦鐵路之故假貸以期其成繼以收回路權之故曲折以求其當其用心良苦殆有未可厚非者惟如何減輕成本如何贖票收回尚無頭緒蔽以一言要非籌集鉅資不可公欵無著商股難招現正與陸春帥商酌頗費躊躇惟善始善終仍藉盛宮保之力幹旋無迹方爲勝算也此事於萬難設法之中旣有轉機尤望諸君子大力劻襄共成斯舉不勝盼禱除會商陸春帥並函商盛宮保設法籌畫外專此奉復（雲） 
[廣埔鐵路改爲廣厦鐵路之原因廣東]  
　　廣埔鐵路粵督頗謂建築無甚利益曾經咨行商部而張弼士太僕則已將廣埔鐵路線勘定勢難中止於是設一通融辦法擬由廣州造至厦門與閩省路綫相接（閩省紳士籌辦閩省鐵路已經商部具奏奉旨依議）名曰廣厦鐵路利益較廣而兩不相背昨經電請商部酌奪兹聞已接到商部照會飭將廣厦路線與閩省路綫應卽互商周妥聲復到部以憑核奪云云大　張太僕不日即須籌議一切矣（光） 
[湘省鐵路籌欵就緒長沙]  
　　粵漢鐵路内經過湖南之路一千三四百里約需費洋二千萬圓現在已經督憲張宮保籌借官欵並各富願入之股共計已有一千四百萬圓惟尚存六百萬爲全省分五年招邀入股岳州米稅局每年可收五十萬已歸鐵路局計五年所入除五十萬爲局用外可得二百萬爲修路之用又淮鹽各商及木商當錢各商約計可得一百萬所欠者三百萬耳聞外省及南洋各大埠願入股者甚多惟因此路湘粵鄂皆係全省百姓齊力與美國爭回則各府州縣自應存留股分派人往招俾得路成之後利益均沾聞督憲業已援照四川鐵路畝捐之案奏請開辦一俟奉到硃批卽派本地紳士會同地方官開招矣（餘） 
[德國膠督游厯濟南詳紀山東]  
　　德國膠澳總督二十七日午刻乘火車到省已誌前報兹悉是日楊蓮帥司道曁各局所總辦迎接西關外商埠局當夜楊帥在高等學堂設宴次日復於皖江公所預備大餐公宴同座自膠督及隨員十餘人并撫帥司道以次各局所總辦共計約八十人一時電燈光耀軍樂鏗鏘四面鮮花一堂賓主各宣頌詞歡聲如注宴畢復獻新到電燈影戲盡歡而散二十八日膠督及隨員遊觀機器銅元兩局及工藝傳習所敎養局各樣製造次閱武備警務兩學堂外塲操法隨又游玩黑虎泉趵突泉各名勝二十九日德領事宴膠督并請撫帥作陪三十日午刻膠督乘火車回青島而撫帥復設筵祖餞赴站送行按膠督住省三日其起居飲食及迎送公宴一切由洋務局供應約共需費萬餘金皖江公所公宴洋酒亦數百金如此可謂輯睦邦交乎（成） 
[外商兩部會同派員赴賽經費辦法京師]  
　　駐比楊欽使奏請以後各國賽會應由商部奏派專員赴會辦理一切以免洋員紛擾會經奉旨外商兩部議奏嗣經商部與外務部會議具復以經費難籌不能預定理應隨時酌派昨日外部又復咨復商部略云嗣後派員賽會所需經費　俟事竣後核定准數由本部籌撥一半以資挹注觀此則是項經費將來必外商兩部各籌一半矣（號） 
[商部電詢張殿撰義國漁業賽會能否派員赴會通州]  
　　義國秘拉諾漁業賽會前由張季直殿撰籌議章程若干條并設漁業公所日昨接到商部來電詢以秘拉諾賽會該公司能否赴會希卽電復云云未識張殿撰若何作復也（稱） 
[冒充委員正法述聞揚州]  
　　兩淮候補鹽經歷錢敦溥向住揚州灣子街去歲冐充揚州府委員往八屬查案得洋三百餘元兹又冒充督憲委員往查揚屬學堂甫至泰州爲該州張刺史識破發電至寗詢問周玉帥飭令密拿張令一得回電即赴錢舟搜出僞印僞關防等件幕友於宣二姓先已逃逸僅將錢犯拘獲解省聞玉帥已將錢訊明正法矣（從） 
[陳綱撤去卿銜之由厦門]  
　　辦理福建彩票之陳綱字子衍者爲商部侍郎陳玉蒼奏參奉旨撤去四品卿銜著閩督嚴密查辦聞此事之起因七月中旬厦門某甲電報商部控陳綱爲厦商會協理不洽輿情商部得電當電香港飭王丹揆參議查明禀覆蓋陳恊理乃王所保舉委任者王參議得電後卽電至厦紳林部郎稱陳與君交游最久知之最眞現奉電查如何禀復尚祈明以敎我爲幸云云林接此電適厦門彩票公司閙事乃即據彩票首彩未開激成衆怒拆局毆官等事電覆王參議土參議得電轉禀商部自行檢舉遂由陳侍郎出奏故奉查辦撤去卿銜或又謂係崇署督 
 
 

Page 4

 
 
所劾叅未知孰是（閏） 
[詳准織麻公司立案南京]  
　　蕪湖裕源織麻公司前由江寗商會轉禀商部請予立案并願報効銀兩兹經商部批示准予註册無庸報効并已行咨江督皖撫札飭商務局飭屬妥爲保護矣（巨） 
[詳請海贛商務分會立案南京]  
　　海州贛榆兩屬設立海贛商務分會昨經江寗商務局總辦劉聚卿觀察詳報商部謂已將該分會隸於總會以期聯絡請照准立案（珠） 
[議辦賓興學堂蘇州]  
　　蘇州府長元吳四學賓興公所向由郡紳潘濟之董理十餘年來所收田房租息除發給歴科賓興公　外存欵尚不下數十萬金刻下科舉已廢爰邀集衆紳會　擬將積存公欵改辦高等小學堂一區名曰賓興學堂專收本地生童入塾肄業聞須俟議有端倪再行呈請學務處給示立案（雲） 
[報律將次告成北京]  
　　商部前飭司員吳紫溪擬定報律聞現已脫稿俟繕正後即可出奏大約年内可以頒行矣（日） 
[四續校正訂雇查勘南潯鐵路工程司合同譯文卽以此爲漢文定本]  
　　十六各該工程司無論何時或因疎忽或因他故除有病不在此例内然有病亦不得連四禮拜之久不克遵守此合同内之各條議或不能遵守伊名下所應辦之職任及有犯第十二條内口角爭鬥等事如不能遵從東主并其代理人或經東主授權之人之勸諭或有行爲不端或懶惰及違背此合同内之條議則東主或在中國之代理人在合同期内均得隨時聲明將此合同作廢各該工程司於此合同期内因病不能辦公連病至四禮拜之久或出四禮拜之外東主亦能將該工程司辭退如遇工程司有病應由東主所延之寓滬西醫司搭福愛姆考克司君給病憑作據倘届時該醫不能就醫則另請一西醫爲分判定其能否辦公并能否出門如無西醫給憑作據則東主將不認該工程司之遲延是因病所致若該工程司在内地測量工程上辦公有病不能行動該處又無西醫准其附近延請若經該西醫給病憑後所有一切請醫費用均由東主付給 
十七如至西歴一千九百零五年三月三十一號之前该工程司不能遵此合同憑東主使用則東主有權將此合同作廢無須咨照該工程司由東主另雇别人或另雇他工程司代伊位 
十八如該工程司訂此合同辦公之後辦事疎忽或無合宜緣故不能將該查考丈量與估值各事赶完則伊須付東主上海規元三千兩以作違背合同清欠之賠欵 
十九此合同係華英文合繕如有　誤以英文爲准 
二十倘訂此合同之兩造爲因各條議或因各條議之意義或合同内無論何句或與此各條議關係之無論何事或運動或各人與此各議有關係之命分職任與担認或與此議定之語有關係而起意見不合則兩造應各舉公正人一員公斷當未斷之先應由該二公正人先舉一斷事公正人然後起議核斷此卽服從公斷律遵西歴一千八百八十九年英國之公斷律或以後改良之定例並遵該公斷律之條議或遵改良該公斷律之律法（劍） 
[江督咨查武弁不法]  
　　南市公義碼頭砲艇哨弁曹如芳舵工黄明奎縱盜給械行刧各節曾紀本報兹悉日來江督周玉帥訪有皖省北岸總巡兼緝私之沈谷山亦有私裁勇額吞餉漁利逼令民婦作委等弊與曹弁之縱盜行劫均關營制除咨請皖撫澈究外復咨會江南提憲轉飭本埠提右營嚴加查辦（近） 
[會匪移縣]  
　　眼綫方老五控票匪魏應生一案經中西官集訊判方開釋而魏匪尚未解縣經縣主汪大令函致公廨由關司馬與英副領事一再會商始允移縣於昨晨由捕房解案司馬略一研訊判卽飭差移送上海縣核辦（見） 
[初訊印人鎗斃華人案]  
　　昨爲英按察使署會訊印度人四大閣門司招工槍斃船夥沈合成一案之期駐滬英按察使蘇瑪利君於上午十點鐘開堂東關道派來之繙譯陳賢勝安二君帶同原告干証人等到堂英國國家律師威金生君在堂訊供上海縣汪大令奉滬道派令觀審各官升座後循例延公正人五人設誓陪審威律師先傳原告郭存善訊問郭供操舟爲業七月某日四大閣門司帶領所招華工十二名在高河縣境欲雇小的之船往濟南府未言船資亦未給價自早間七點鐘開行下午至徐家埭口該印人忽囑停船帶同夥伴二人上岸印人手持洋槍小的偕夥沈合成蔡三登岸見前面另有二船駛來該印人欲招船上縴夫不料縴夫畏避印人持槍追赶並向恐嚇豈知誤中船夥沈合成彈由右乳之下打入洞穿而出立卽身死印人等見已肇禍一同回至船中屍親向小的滋擾不已因此投官控告小的在待質所十八天忽而病目以致雙目不明現蒙解案務求伸雪威律師著將當時用槍轟斃沈合成之情形演試一遍著即退下復傳見証蔡三研訊供稱該印人共招華工二十餘人分坐二船用槍擊斃沈合成時小的在旁目覩其餘供詞與郭相同威律師亦令蔡將當時轟擊情形演試一番令即退下時已過午因卽退堂候再復訊（逼） 
[英盜擄人勒贖]  
　　十二日倫敦電云英盜將某土耳其紙烟公司主回爾斯君刧去向索贖金現已割去其一耳送往英領事處以爲恐嚇計並言若於本月十六日以前不付贖金六千斯泰令（英幣名）當即置之死地譯字林報 
[法報載俄國亂事]  
　　莫斯科及鐵勿里斯兩地均以地方官酷虐致起亂事俄兵發槍鎭壓因是工人之死傷者頗多 
[俄國麵包業又相約罷市]  
　　俄京莫斯科之業麵包者刻又相約罷市譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三點會之特别名詞廣東]  
　　三點會蔓延日久其中暗號甚多然究未得其詳頃聞　寗縣拿獲三點會匪首籠欣傑四名訊據供稱呼食飯爲涇砂喝茶爲青蓮飲酒爲和興吃烟爲金花吃檳榔爲香角吃洋烟爲雲油呼猪爲毛瓜呼牛爲者官髮辮從左蟠右以爲記會内人以契口相呼拜會時擡上置木斗一個徧插小旗殺鷄取血和入酒内點起香燭會首率衆拜跪立有誓章略謂自入洪門要遵洪家法律會内兄弟務相帮助勿得欺潜攻州刼府臨陣不得退縮取名曰洪順堂拜畢各飲鷄血酒一杯念　四句曰飲過紅花酒壽元九十九再加一個九一百零八壽聞該縣已錄供禀請詳辦矣（冬） 
[中學堂開演說音樂會松江]  
　　松郡中學堂學生近就本堂開演說音樂兩會每禮拜晨演說學界事務及自治章程禮拜六則會習音樂（在） 
[會議設立松郡學務公所松江]  
　　初十日融齋師範學堂提議設立松郡學務公所事到會者百餘人先由融齋監督陳君菊生發表意見略謂今日之會爲提議創設學務公所而起此事肇於通海踵行於錫金我松發起人爲張君師石蓋緣學堂科舉向分兩途今科舉已廢此後勢必趨董學堂而興學必先籌欵於是指撥公車賓興請提書院膏奬議撥考試卷册等費紛紛爭競若立學務公所則公舉幹事調查公欵凡城鄉各地有應設學堂幾處應用公項若干概由公所公决則爭端可絶如認可人占多數則請各上意見書數條不拘多寡彚俟異日公决隨後宣讀禀詞及通海錫金兩處章程於是蒞會者爭先簽允不日當續議舉行矣（白） 
[滬城官事]  
　　前通州知州王旭莊太守濟南洋務局委員勝一清二尹楊家渡委員蕭馥亭二尹昨均因公至道縣拜會（近） 
[函請派兵迎送]  
　　本邑撫標滬軍營及留防隊龍魏袁諸管帶均接上海道袁觀察函請此次奉派出洋之各大臣到滬時均應多派勇弁迎送各管帶俱覆函照辦（近） 
[揩擦俄艦起存之各軍械]  
　　製造局對浦軍火棧内寄存俄艦缷下之各軍械近日俄水師提督恐有銹壞情事故特函致道憲袁觀察轉商總辦魏觀察准由該提督遣派弁勇二十五人至棧揩擦當經魏觀察允准並派砲隊營帮帶張千戎及軍火處委員每日到棧監視（欣） 
[電催修理槍械]  
　　蘇省派委解運損壞槍械至滬南製造局修理各情已紀本報兹悉總辦魏觀察昨接撫憲陸中丞來電催令赶緊修竣限於月内解交以應操防之用（欣） 
[察勘木駁]  
　　上海道袁觀察昨午乘坐火車前往吳淞公幹順勘馬路木駁（近） 
[火警二則]  
　　昨午後一點半鐘茂海路轉　隆慶里　某姓家失愼由救火會驅車救熄共燬樓房十一幢○又晚間八點半鐘公共租界新閘路某姓失愼共焚房屋若干並起火緣由查明續錄（古） 
[禀究勒索]  
　　近有自稱浦東總巡局緝私　長之陸天發串同甬人干某往來浦江向各蟹船户勒索錢洋致各船主不堪其擾集衆投縣禀請提究（欣） 
[僞造鈔票案定讞]  
　　私造正金銀行鈔票之周根寳馬士良姚金桂三犯由日本領事松岡君訂期昨日會訊已　本報昨日旁時松君蒞廨會同讞員關司馬研訊以周等私造僞票屬實　　馬二犯各押西牢二年姚押半年以儆效尤（見） 
[上海縣案]  
　　周堃　馬逹卿　掯單地等情經汪大令於前晚提訊周供現充鐵廠十四圖地保馬於二十四年託小的爲中將馬芳林户名五十五十一號毘連之地兩方賣於公濟堂爲業田仍由馬租種租錢歸小的代收除去粮賦外　交該堂惟方單迄未交出求究馬供該地並無出售情事漕粮向由周保來收有歴年粮串呈核大令閱串無訛判周向公濟堂吊取二十四年以後粮串呈候此較訊斷○法公堂移送串攫押店角洋之葛元德訊責收押在案前晚提案復訊判發押改過局一年○朦領幼女翠林之葛　氏亦　復訊氏供不合在海門家内偕周錦川將女帶領來　欲託周王氏賣於妓院被台捕獲解案下求恩大令以該氏不應拐販幼女姑念前已重責判掌頰一百下逐釋○諸榮定闖入俞家弄梅姓圖竊經警察南局解縣訊押在案亦奉復訊供因姪兒託尋陶姓畫師錯入梅宅大令判責二百下交保無保帶回枷示○小工王二在爛泥渡糾毆鄉人張金泉斃命案内之劉長生在押染病痊愈前日帶訊供張被王二與在逃之李三兇毆致死小的實未帮兇大令判遞回准安原籍（近） 
[局事記略]  
　　南市裏馬路近日擺設售賣水漬洋布等攤星羅棋布佔礙街道是處各店鋪故於前日公禀工程局派捕　逐○糞船户周順卿前日將糞渣抛棄張阿新柴船上致張不服向論持蠻扭至二十三七鋪巡局請究汪二尹訊明屬實本應責究姑念苦求判罰棉衣褲二套交保開釋○金榮生扭解竊賊顧永生請辦汪二尹訊得行竊未或從寛判責一百板驅逐出境（欣） 
[英美公廨晚堂案]  
　　永泰祥號潘玉潤厚餘莊劉以暄等控史震庭鮑功揚董子珍畢瑞卿等合開順利火油公司虧耗鉅欵迭奉集訊諭令商務總會理處在案已詳前報前晚又奉關司馬復訊史鮑未到　告同供商等去年經史鮑兩人集股十六萬兩開設順利公司計永泰祥資本二萬五千厚餘資本二萬七千兩詎史鮑不善經理虧折數萬金於去年十月倒閉商等受虧甚鉅求追質之畢供亦曾附股號中虧耗固鉅但潘劉亦在公司經手現有商務總會查明細帳可憑董子珍供並無股份亦非經手所有乾大代進之火油七千箱亦自行與公司直接並不與聞求鑒司馬得供之下判董畢交保俟史鮑到案覆奪○粵商鉅泰昇利裕豐陸稿荐等控廣源享號主陳拔卿股開志和祥號不付倒欠銀兩亦於前晚研訊鉅泰等遣夥投稱與志和祥往來由李心泉經手今已逃避查該號係陳拔卿所開故求追究質之陳　號由招柏榮李心泉兩人經理商　實無股分司馬判俟　詢廣肇公董查明覆奪○賀億新遣鄰人姚桂明控姚立桂及婦人林氏即潮州媽媽等串匿伊妻趙氏前晚亦奉司馬提訊姚桂明供賀妻趙氏與九　人小虎姘識現聞小虎將婦寄在其兄海生之姘婦林氏處二房東姚立桂不無串匿情弊求請究追質之林抵供　生於　間出門小虎亦不在申不知趙氏亦落姚立桂供在　廣公司管門趙氏前曾賃屋居住不知　遁　　司馬訊得二人俱無誘匿實據著交保出外候補提供出之　到案再訊（見） 
[英界公廨早堂案]  
　　昨晨十點鐘英副領事德爲門君蒞廨會同讞員關　之司馬訊案濟良所女董　女子　　藏至案請訊供由父母許配甬人蔡金會爲妻到門後時被凌虐寗　外　再囘夫家蔡金會投求具領司馬以該女旣立　　異　交濟良所候　蔡金會具　　切結詎蔡　　遵斷司馬判金退　准其上控○　 
 
 

Page 10

 
 
女工蘭香玉文香龜奴錢阿龍被津人武德泉在上海縣控准誘娼由縣　　移提昨晨經廨差協探金立生牌提至案蘭香供原係武　文香原係張姓均於前年由京至津從張姓客到申借居錢阿龍處錢供二妓祗借房間不知細情司馬衡情之下判錢暫交保二妓發棲流所留養候示○周阿培卽潘阿培在嘉興秀水夥刼孫姓衣物逃遁來滬由探陸協庭拘獲解辦秀水縣遣武弁方召棠投供九月初五夜孫姓被刧已由縣尊獲到盜匪供出周名來滬偵緝司馬將周略一研詰判押候備文移送秀水縣訊辦贜交方弁帶去○陳欽宸卽李雲龍住英界廣福里七十三號門牌於四月十八夜縱火被捕查悉報知捕房房探竇如海緝獲解辦　供受人所愚司馬判帶回捕房候補提供出之人再訊○鄉人王阿金在江灣鐵路車站拾取姚英奎所失之莊栗支票三紙計洋二千四百八十五元至上海用去九十餘元又至　華銀樓兌換金飾被包探竇如海查悉拘案　辦姚英奎投求領票司馬判票給失主王押捕房兩月○公陽里妓院吳松山出洋五百五十元由王少山經手買來十五歲民女取名小林如意威逼賣娼時被凌虐近欲轉賣至津經妓覺察投濟良所求援昨由女董送案請究司馬以吳買良爲娼判押捕房三月罰作苦工女交女董帶回留養○王阿三陳阿金在馬路以兇器互毆王傷　　由捕拘辦司馬訊得供係過犯判陳責五百板押西牢一年王責三百板押六個月○同和莊司事張吉生控裘小翰欠銀昨晨由探牌提至案判押候過堂訊奪○一百七十五號等華捕解誘人鷄奸之盧根根請辦判押候禮拜五覆訊○程杏書遣家丁蔣升控　陞棧夥高渭夫茶房談阿桂不賠在棧失竊衣物於昨晨牌提　案司馬判押候交保訂訊○西崽周阿寳竊洋婦密司楷之銀器絨　由探解辦判責三百板押捕房九月○粵人王裕堂羅六義並寫人羅劉氏串竊翁昇興金飾綢衣由探解辦判王責三百板押西牢十八月羅責三百板押西牢一年劉氏從寛斥釋○舒友桂控徐阿五竊綢衣珍珠高長卿控任長安竊羽綢王仁林孫阿福攫取洋人銀表徐連生攫婦人戴金氏手鐲由探先後解辦判徐責二百板押捕房兩月任責二百板押捕房十四天王責二百板開釋孫責三百板押六個月徐判二百板押三禮拜（見） 
[法租界公堂案]  
　　薛沈氏控李裕隆藏匿伊子阿福一案昨李投案禀稱沈氏實係會香里雉妓小的不合姘識去年代薦伊子學畫近已由師歇出送還邇因小的納妾該氏藉端圖詐並敢糾同男婦蜂擁至家將妾兇毆現在傷勢沈重求請嚴辦質之薛沈氏供並無其事中西官判候查明李妾受傷輕重復訊核奪○談子卿控王錫三托嚴鶴占爲中押地不贖一案昨日覆訊王供房屋在西門内二十二鋪求飭包探帶出交與地甲將房變賣歸欵大令准其帶出赶緊清理原告著下期來案候核○史錦文控趙孔氏誘妻至上京舘飯店被值堂人陳阿虎徐杏橋拐匿牽涉多人在案昨日原告又偕女子楊小妹投稱趙孔氏先來勾引女子偕七十二號華捕至飯店欲與阿虎姘識許送花縀衣料女子不允逃出眼見史婦在内大令判楊小妹開釋趙孔氏及陳徐二人押候嚴比○張吳氏偕妹張玉美禀被流氓王阿毛等調戲搶去身畔之洋六元幸由包探獲案請辦大令判王責三百板○王阿三在新租界設攤聚賭由探解究判發押改過所三月○古沛華縱火圖賠保險　捕房緝拿到案奉判收押兹因患病由管獄西人禀明大令昨日飭提到案騐明病勢從寛開釋勒令回籍（近） 
[美租界捕房事]  
　　塌車夫張阿福等裝載鐵板道經百老匯路鐵板忽然下墜適該處停一馬車此馬聞聲驚逸將小車夫陳阿二撞倒跌傷頭面由六十七號西捕將張陳一并帶入捕房捕頭以陳僅受微　且張事出無心一併斥釋○某西人昨投捕房　稱雇某號東洋車至公濟醫院門首下車回家察知有馬車上所用器皿遺失車内請爲查緝捕頭准之○李王氏昨投捕房報稱住密勒路被比鄰一號門牌某日人家用人將煤塊由樓擲下致傷小孩頭額請究捕頭著將該孩送醫騐治再核（古） 
[怡和洋行阿美逹經收崇寳南川振捐清單]  
　　崇寳南川一帶於八月初受風潮之災人命財産損傷甚巨怡和洋行阿美逹君惻然憫之募集各捐交由冉神父帶往災區分别散放兹將所收各捐户清單抄錄如左益順盛榮記回和公信昌隆各一百元張琴譜六十九元順隆聚隆汝記裕盛長各五十元雙盛泰四十元敬侯裕盛源北恆　各三十元公源盛源成逹源豐號裕盛增乾豐泰鴻盛利義順興大成棧鴻成棧同和盛各二十元范宜之等十八元匯發合十二元王俊之王立昌恆順興　順惠廣德源永發祥德義公利城信裕順和永記慶記裕記元春和義興公同泰裕泰記東豐泰大成亨永遠興晉太豐同泰盛公裕興裕興合豐發合興發合豐泰昌興記棧唐道成周洛軒各十元永升德廣和順各五元趙善亭二元德春盛一元以上共收洋一千三百三十二元 
 
 
 

Page 11

 
 
   
 
 

Page 12

 
 
　　新譯日本監獄法詳解 
　　現奉　明詔改訂刑律清查監獄覊所當道仰體　朝廷德意自必實力奉行顧空言改良而無所依據以爲模範亦將無從措手日本監獄悉仿西制斟酌盡善足資師法本館特譯是書以備良有司之采擇每部一册定價大洋四角五分 
　　上海商務印書舘廣東漢口分舘同啓 
　　信成洋行承辦皇家製造廠一切軍裝各種機 
　　器兼辦五金雜貨等在三馬路東九號洋房内 
　　文明戒烟丸功效服法說 
　　萬事有盈必有昃否極則泰來是天理循環自然之道也鴉片烟者產自印度流毒中華已百餘年矣弱國貧民大誤蒼生一榻横陳廢時失業自道光以來日興一日至今嗜烟者日增月盛不啻恆河沙數洋烟毒害是盈極矣而戒烟之藥亦汗牛充棟不可勝數無如不學無術者多皆以烟土嗎啡抵癮不能戒脫然而此等利已損人之事彼咸非本心均由不知受病之源而未得十全之方也鄙於此道百計揣摩與中西名醫互相討論考究閱歷十易星霜深知受癮之源而創靈驗之方俾諸隸名黑籍者脫離苦海援登彼岸當自文明戒烟丸開始此否極泰來之兆也今先詳言受癮之源夫洋烟具苦澁酸温之性成陰陽苛毒之質其氣入口頃刻而周十二經受其毒害分爲四道○一由氣管而走肺經氣分者凡將上癮時見諸氣牾痰嗽是烟毒入肺之明徵也而烟癮來時涕泗交流咳嗽痰多呼吸不利畏寒汗出噴嚔連連此乃烟毒損傷肺氣正氣不敷宣布惟藉烟氣以運行烟氣脫癮肺氣不克自治故現諸象此文明丸用順氣化痰清肺之藥爲臣故能治以上諸病○一入募源筋絡者初吸烟最通筋絡而安腦氣其温毒之性日久成癮即能損傷筋絡中眞元腦質之血液耗散而成痼疾如上焦之眞元精氣損傷則爲頭痛眩暈面色枯槁耳鳴目花瞳子散大之病傷損脊髓四肢之眞元精氣則爲牙痛脫落腰脊痠軟手足麻痹形瘦骨立尻以代踵脊以代頭之病耗散下焦之眞元精氣則爲陽痿不舉遺洩寒滑瀉痢之病此文明丸用補益眞元生精安腦之藥爲佐故能治以上諸病○一由食管而走腸胃者凡未上癮之人患胃痛泄瀉之症吸烟稍愈者無他藉烟苦温尅伐之性助胃消化而已及至上癮胃氣受毒先減食量喜食糖菓癮至呵欠是其徵也烟毒酸澁能收歛飲食水穀於腸胃之中收歛日多則飲食之津液水氣悉從微絲管吸出化而爲溺所留之糞渣乾燥無滋是以有等吸烟之人大便延至旬餘始解而且艱澁也此文明丸用和胃解毒之藥爲使故能治以上諸病一入血胍而行諸臟者鴉片毒性收澁酸歛上癮日久能吸取諸經臟府之精神氣血津液而供其消耗尅伐者如攝取腸胃津液消耗者病形瘦便艱攝吸肺氣消耗者病喘嗽痰多自汗攝吸心脾血液耗散者病神疲面枯不耐勞動女子不孕攝吸心腎精神耗散者病陽痿無子心悸不寐廢時失業俾晝夜晨昏顚倒及癖嗜玩好神志俱失之病此文明丸用補益臟府尅制烟毒之藥爲主故能治以上諸病○一凡我有志同胞堅心决意戒絶誓不復吸方可服丸否則戒而旋吃恐防兩相哄鬥之虞而成痼疾○一服藥即可停烟服後精神煥發飲食倍增徧體舒暢毫無疾苦誠盡善盡美之方屢試屢騐之法每癮一錢服丸十粒方能尅制烟性每届五日減去一粒至減盡爲止萬妥萬穩百無一失○一各埠分會立有文明戒烟社分會章程詳登報端以備閱看伏望各埠大善士好行其德廣設分會演說文明戒烟社之力圖自强指點迷途俾普天烟毒逐漸曠清誠造福無量矣○一文明丸藥本昻貴旣不捐募又自漸力綿是以暫取藥本計每大瓶裝丸七千五百粒價洋十元中瓶裝丸三千五百粒價洋五元每小瓶裝丸六百粒者價洋一元正每封十粒價錢廿文正不折不扣概售實銀○一文明戒烟總社會在上洋四馬路三層樓内總批發所由上洋三馬路鼎新里對門大甡堂藥房一家經理各處外埠均有分會以便　諸君就近購取事在創始規模未備如　諸君子不吝珠玉廣賜　敎益以匡不逮實所幸甚○近來世風不古作僞日多本會以五彩發票爲憑如無即係假冒原局退還可也　　上海文明戒烟社會同人謹識 
　　上海商務印書館東方雜誌第二年第七册已出 
　　每月一册一年十二册另售每册大洋二角五分預定全年大洋二元五角外埠加郵費洋六角代派五份○九折十份八折○上海商務印書館漢口廣州分館同啓 
 
 

Page 13

 
 
 
 
 

Page 14

 
 
   
 
 

Page 15

 
 
   
 
 

Page 16

 
 
   
 
