# 1904 - 344 - 4911373

 

Page 1

 
 
[四書三經義大全] [  圖書集成]  
　　坊間四書五經義　牛充棟日互租　襲十九霄同本局有見於此特請名夙廣收古今名人經義之作彚爲一編通有未備埃次擬補共五十七卷爲文五千餘管類皆獨運匠心詞嚴義正本届鄉會試各　無一脱漏科塲利器無有　於此者訂十六厚本價洋兩元八角　購者　至上洋三馬路申報館申昌書室及各書妨均有代售 
[正女教説]  
　　執筆人觀於昨報所登日本白袴隊諸惡少成羣结黨勾誘各學校女學生流蕩忘歸恣行非禮之事而後嘆　乎雖不可不學而不宜習中國近時新學尤不必遣令留學海外縱之使敗壞綱維也夫女子所宜學者倫常耳禮節　操持中饋耳織纴縫紉耳尋常弄月吟風揮絃染翰縱可陶情適性已非閨閣所應爲何况習經商習療疾習航海習治軍習算術而求勾股開方習天文而講測風望氣與夫鴂舌之語蟹行之書薄海之與圖專家之物理以婦女而事男子之事有弗忘却巾帼中本來面目而漸漸趾高氣揚者乎顧僅曰趾高氣揚猶不至於傷風敗俗也乃我見今之所謂女學生者語未必如鴂舌書未必通蟹行物理輿圖未必精天文算術未必曉治軍航海療疾經商諸技更未必能融會貫通惟是趿革靴拖大辫架金絲之眼鏡含紙捲之西烟三五成羣不男不女契兄契弟携手並肩叩其所爲曰在學堂肄業也詢其家世則　自達官顯宦下逮里巷細民品類正不一也觀其舉動則每逢休沐日非約伴游行廛市卽麕集於租界茶樓也噫里巷細民不必論曾是出自達官顯宦家者而亦一任其縱欲敗度置禮義廉恥於不顧豈達官顯宦無一不如陳仲子之目無見耳無聞者乎抑確信人人有自主之權而不能越分以約束其兒女乎夫亦欲索解人而不得矣至於遣赴外洋留學者大抵富室居多其在外洋行止如何非目擊者無從懸揣然我聞外洋素不重男女之别風流放誕不以爲嫌如昨報所云白袴隊中人竟敢竄入女學生家恣行不法雖不明指中國女子之留學者而中國女子旣居濮上桑中之地安能蓮出污泥噫爲之父母者誰不望子女之淑愼端莊乃以望之過殷而反令下流日近是豈國家振興女學之本意與夫父母使女子入學之初心哉然則一任女子之目不識字而禁之不使就傅乎曰諺有之女子無才便是德此誠因噎廢食之見不特未可爲訓抑且自害其女子使之知識全無也奚其可者是則女子將何以爲學曰惟在教之以正而己女子之本分首在孄禮節飭倫常習中　之操持能以織纴縫紉佐夫教子苟能如是已稱閨閣完人必欲如伏生女之傳經曹大家之續史上下今古　有幾人惟幼時必入塾讀書俾得略知大義及長授以教經内則以及朱文公之家禮司馬文正之書儀使家庭中井然秩然恪守　　内言不出庶動必以正不致　其檢閑而女子之有才者亦可進而有德矣若但如今之女學堂則必先　其名教　常次除其禮義廉恥而後可以往學而後學成後可以事男子之事不以男女淆雜爲嫌非然者卽使經商療疾航海治軍算術天文以及蟹行之書鴂舌之語窮年矻矻研究靡遣亦惟枉費精神安所得而學成致用哉抑今之醉心西法者輙以男女平權一語煽惑愚人噫使男女而果平權則泰西必先已行之然試問泰西諸大國中有以女子而入仕途者乎有以女子列議院者乎有以女子而奉使異域者乎有以女子而置身戎行者乎觀此知女子雖有通天絶地之才斷不得使巾　鬚眉無相軒輊則何若仍事女子之事明綱常飭禮節操持中饋織紝縫紉用以佐夫教子之爲愈乎因觀日本女學生被白袴隊惡少誘惑事而慨乎言之敬告家有掌珠者愼毋使悮入歧趨致愈學而愈乖於正哉於是乎挑燈而作正女教説 
[本館接奉電音]  
　　昨晚九點半鐘時京師友人飛電傳來上諭三道敬謹譯登○十一月初六日内閣抄奉上諭福建建寗鎭總兵員缺著福建候補道孫道仁補授欽此同日奉上諭河南河北鎭總兵員缺著張盛泰調補卽行赴任欽此同日奉上諭政務處吏部會議林紹年奏督撫同城政令不一請裁巡撫一摺雲南湖北巡撫員缺著卽行裁撤湖廣總督雲貴總督均著兼管巡撫事餘依議欽此 
[電傳宫門抄]  
　　昨晚九點半鐘時京師友人專電告知本館云十一月初六日皇上召見軍機大臣及曹垣陳鏞 
[日重臺防]  
　　日本東京來電云臺灣守備軍原由中將黑瀬氏統領兹耆日廷詔令上田中將有澤前往代　不日將航海赴赤嵌矣至上田氏所遺參謀長一缺則令步兵大佐松石氏補之按松石氏爲戰學家有數人物明治二十七八年之役曾任比志島海陸軍聯合隊參謀戰於澎湖大功卓著旣復轉任南征軍參謀擢升臺灣總督部下陸軍參謀防戍澎湖要隘此次與俄人開戰之始由俄東返道經西伯利亞隨捧檄赴三韓當黑木大帥統師入韓時補授第一軍參謀副長協助少將藤井氏籌畫一切軍機 
[日占懹仁]  
　　日本大阪某日報登高麗京城來電云東歴十一月二十六日駐紥寛甸附近一日本陸軍分出一枝進攻韓之懷仁縣慶戰之下俄人自知力不能敵遂將電綫毁去然後望北方潰逃有知者謂俄兵之在　仁者本有一千八百名左右 
[日占赤阪]  
　　日本大阪某日報登東京來電云東歴十一月下旬某日我日圍攻旅順之右翼大軍分出一枝攻取旅順迤西高地歴數晝夜循環　擊時聞砲聲降然至二十七日得將全地占據遂命其名曰赤阪山至松樹山　東之二龍山及東雞冠山等處砲臺刻仍絡繹砲攻然尙未副曩之期望也 
[日將負傷]  
　　日本大阪某日報云東歴十二月初旬某日東京大本營得滿洲軍次公電内開此次我軍孜　旅順砲臺時陸軍少將中村覺率同收死士奮勇直前衝入敵　　受砲彈以致負傷惟傷勢如何及傷在何處刻尙未知其詳大約終無甚緊要也註中將係日本高等武官其職與中國總兵相等 
 
 

Page 2

 
 
[俄襲日軍]  
　　日本東京某日報云頃由大本營接到滿洲軍次電報内開自東歴十一月二十五日之夜以迄二十六日之晨俄人迭次派步兵來襲興隆屯及房身小屯溝諸處所駐日軍皆被日軍戰敗二十六日午後二下鐘許俄人復派屯守塔山迤東之砲隊發砲遥擊馬圈子古家子二處日營彈若飛惶了無傷害先是十四日俄人縱火焚尙在門一帶村落悉成瓦礫之塲二十五日又以騎兵直偪媽媽街日人指揮守兵擊之俄遂退却 
[俄弁受懲]  
　　華歴十一月初四日英京倫敦來電云俄弁格拉多者著論登某日報痛詆俄之海軍俄政府惡之於日前傳訊口供科以覊禁十五日之罪 
[電傳戰事]  
　　本埠西字報登華歴十一月初五日中國京師來電云俄軍在渾河之南與日人互戰三晝夜旋卽休兵至第四日日人忽反兵進攻計四日中俄人之死傷者以千計至於前者沙河之敗俄人失去軍械不少兵士亦滿目瘡痍刻方逐一清釐冀將其地恢復其在盛京諸處者目擊事勢岌岌類皆惶迫異常 
[城廠軍情]  
　　日本東京某日報云頃由城廠營次發電報知大本營内開東歴十一月二十八日午後二下鐘時俄人派令騎兵步兵合成一隊進攻三家子迤東高原歴一小時卽被我軍擊退迨四下鐘許復令砲隊會同騎兵向傅家樓子發砲攻擊我軍暫行約退以避其鋒同日我小枝隊馳至榛子嶺北方與敵之馬步兵互相戰鬥大約敵人多所傷害惟未悉其數若干 
[請除馬賊]  
　　日本東京某日報登中國京師來電云東歴十二月初旬某日俄國駐京使臣雷薩君命駕赴外務部謁見那琴軒尙書告以奉天馬賊中自稱東亞義軍者時出没於我軍列陣之地務乞按照貴邦新律實力殲除尙書唯唯允從刻已電達奉天將軍增公令就近興師討伐矣 
[印阿通使]  
　　印度孟賈埠某日報云邇來印度政府遣外務部領袖路伊司迭麻赴阿甫汗國京城卡蒲羅與阿王哈皮蒲拉密商機要定於西歴十一月下旬就道十二月中旬可抵卡蒲羅京阿王則遣其大世子註年甫一十有六赴印度近已戾止印督某君以禮欵迎此事蓋見諸希麻辣官報云 
[續錄商部參議王奏陳南洋商務情形摺]  
　　抑臣更有請者值此列國競爭以商戰爲主義洋商之來華者類皆諳習商法洞明財政爲各國商業學堂卒業之士我國商人未嘗學問於阜通貨賄之義盈虚消息之機未能洞悉彼明此闇形見勢絀互市數十年動爲洋商所持者以此方今聖明重視商政廣勵實業上年學務大臣等奏定學堂章程其學務綱要内稱通商繁盛之區宜設商業學堂先行選派學生出洋學習又實業學堂通則内稱各省先體察情形寛籌經費將應設之學堂預爲布置又實業教員講習所章程内稱各行省應暫特設一所養成實業教員等語籌畫至爲周密現在各省議辦實業學堂者先後選派學生出洋肄業惟聞各省籌欵不易出洋之實業學生中學習農工以外專習商業者無幾而各省應設之商業教員講習所尙付闕如臣愚以爲商業一門如算術簿記商品財政等科目類皆研究理法居多視農工之事必須實驗者有間似宜先就商務繁盛各埠酌設商業教員講習所招致内地文人之年壯才明通曉書算曁曾習外國語言從事普通教育者到所各擇簡易之課程分别講習以期速成如此則初等中等商業學堂不難迅爲籌辦所需教員卽從講習所遴選派充此項學堂與講習所如有紳商富户集貲創設者照章奏請從優奬勵以昭激勸數年之後内地旣多熟諳商務堪充教員之人而出洋學生亦均畢業回國便可推廣中小商業學堂一面再立高等商業學堂以教精深之理法旣無凌躐之弊可得通達之才庶幾於商業競爭之塲猶足徐圖抵制而國家富强之計亦卽於此握其樞焉擬請飭下各督撫分别妥籌辦理以期振興商務收效較速於時局不無裨益所有微臣考察長江一帶商務謹陳大概情形並請飭下各督撫將大中小商業學堂次第籌辦緣由是否有當理合恭摺具陳伏乞皇太后皇上聖鑒訓示臣本擬於日内前往閩廣各埠適接臣部行知奏派臣與右參議楊士琦會同鐵路總公司大臣盛宣懷確查路礦欵項是以暫駐上海俟事竣再行起程合併聲明謹奏奉旨商部知道欽此 
[再續練兵處奏定陸軍營制餉章]  
　　軍令制略軍令者所以定趨向達意旨齊耳目一心志者也易曰渙汗其大號書曰令出惟行弗惟反夫欲令之惟行而無反汗則必積誠信於平日審事勢於臨時其積誠信於平日者一嚬笑之微不敢涉於率意一語言之細不敢出以任情賞以待功不容輕諾諾則必有以償之罰以蔽罪不得虚懸懸則必有以坐之約束簡明章程畫一其行政如四時之不忒其持法如山嶽之不摇於是其下奉之皆知長上之令之足恃也自能切實循行恪恭遵守不敢有趨避揣測之見瞻顧延玩之心其審事勢於臨時者當軍令未發之先必須虚衷博訪酌理準情計時之所宜與情之所安並量受令者之才具能力以爲部署輕重緩急條理秩然得失利鈍明辨以晳毋作深奥繁瑣之文毋涉游移兩可之語毋傲慢而侵下權毋遷就而徇衆意斟酌旣定毅然出之旣出之後其在必行無旁撓無中止無隔閡無窒礙其於發號施令之道思過半矣按軍令約分二類一曰詳令授所部以詳晰辦法使受令者逐條遵守也一曰簡令授所部以扼要大意使受令者相機籌辦也或刷印或繕寫或面諭或轉告隨宜應付均無不可東西各國皆以傳令受令爲軍中緊要之學傳令有定法有定時高級兵官均有專司傳令之人凡令一出則全軍隨之如機動而器移如風行而草偃以故三軍齊力萬衆一心戰勝攻取基於此矣訓練制略治軍之道首重訓兵其次練兵訓以開其智識固其心性練以精其技藝增其材力凡兵丁入伍之初必須擇忠義要旨編輯歌訣由將弁分授講解時常考問並由各將弁各據所見隨時誨勉務令人人通曉大義立志報國至應習操法分門教授由淺及深均以實用易學爲主不可徒飾外觀枉勞兵力各將弁有指揮之責戰之勝負兵之存亡胥依賴之倘徒勇無謀習故自封敗之道也故必按期聚集討論方略演習戰法迨至將能用兵兵知用械功已過半矣各國將弁皆躬親訓練平日由將弁教之臨敵卽由將弁用之是以指揮如意操縱隨心無隔閡之情無游移之慮赴機應變攸往咸宜我國舊時將弁每多不學訓練資之教習調度任之將弁習非所用用非所習猝當大敵鮮不敗挫然值此武備草創將才缺乏恐不能全兼教習之任故每標内暫設教練官一員遵奉統將所定教育宗旨指授下級校弁以教練調度之法上以佐統將之不及而稍分其勞下以啓校弁之心思而使適於用俟將來學堂大興人才輩出各將弁均能自任教練卽將此員裁去[  此文甚長容再繼續]  
[僞帥成禽]  
　　廣州訪事人云粤東廣寗縣城被匪所圍官兵馳往救援匪遂四處竄伏有僞元帥曾忠禮者逃匿佛山隨田佛山營都司潘都督斯鎧禽獲搜其身畔藏有僞印一顆文曰明達通寳現已解省訊供矣 
 
 

Page 3

 
 
[挹注良難]  
　　金陵訪事人云江寗藩庫存欵本屬無多目下欽差大臣鐵侍郎方責成寗藩司籌撥巨貲以充北洋練兵之費署理南洋大臣兩江督憲端午帥又准外部户部來咨札令江藩司速籌應補磅虧八十萬兩而南皮宫保前署兩江時所借德人之欵刻復索至再三不知職在理財者將何法以資挹注也 
[帥節赴邗]  
　　鎭江訪事人云護理兩江總督兼南洋通商大臣正任江蘇巡撫端午帥刻已交卸督篆仍回撫轅月之初一日由金陵乘保民兵艦駛抵十二圩儀徵淮鹽督辦蒯禮卿觀察及水陸各營官均登舟禀見少選中丞卽登官舫帶以小輪船由内河赴揚州查察各學堂校閲兩淮鹽捕武衛警察各營軍士大約須有數日勾留也 
[嚴杳弊政]  
　　松江訪事人云十月下浣某日之夜二鼓時江南提督楊鏡巖軍門督帶親兵若干名赴正營副營護軍營等處飭將營門扃閉按册點名每點一兵必詳詢籍貫年歲曁入伍之期慰勞數言始揮令退去迨事畢回轅時已東方將白蓋軍門稔知各營素有缺額扣餉之弊故出其不意嚴密稽查也 
[潤郡官塲紀事]  
　　鎮江訪事人云新委徒陽緝私中營管帶申遊戎金標由姑蘇乘舟來鎭擇吉十月十九日到差視事二十一日點騐軍械及各勇花名○新兵前營管帶陸協戎厚培前赴金陵謁見上憲事畢後於十月十九日附某輪船回潤麾下各哨弁恭迓如儀○鎮江中國通商銀行總董尹稚山向在維揚今秋因病逝世虧欠上海總銀行官欵二十餘萬兩由督辦大臣盛杏蓀宫保委趙觀察淶彦朱刺史秉鈞魏大令詩詮赴邗會同地方官將田房家産一併查封交公益堂分設彩票以便售銀作抵十月二十一日觀察諸君由鄂抵潤州拜會各當道行旌小住卽須回滬銷差 
[西湖櫂歌]  
　　杭州訪事人云浙省營務處辦理通屬軍政殊形繁劇近因督辦許豫生觀察已被參劾降級上憲遂將督辦名目開除刻雖由司道會辦實覺不遑兼顧軍務重要恐有延悮當奉撫憲聶仲芳中丞添派候補府高笏堂太守爲提調業已捧檄到差矣○杭州滿營左右二司分管檔案支餉等事向由墨爾根圖與柏椿二恊領兼攝邇因軍憲常鶴卿留守被參因卽撤去二恊領另委博第蘇與錫麟二恊領兼理各弁兵羣抱不平紛投都統署具禀 
[稽山寒碧]  
　　紹興訪事人云越郡舉行縣試山陰會稽二縣計有童生二千餘人山陰縣主湯愼臺大令以諸生類皆文理不甚清通且有種不倫不類之語故於正塲出案僅招覆一百二十名外間遍黏揭帖痛詈閲卷者盲如左邱明至官設各學堂肄業生均未報名應試擬由總理造册移學俾免曠悮課程云○曹娥釐局捐數比較甚嚴殊不易辦兹由總辦何頌眉司馬嚴加整頓日漸增多又以内地所産之茶由洋人采辦赴甬報關納税途中繞越偷漏防不勝防因向代客裝運過塘行黄元興等調查簿籍責令具結以杜弊端○今歲各鄉秋收豐稔統計每畝得米三石有奇卽沙地蕩灘亦均收榖二石因之米價甚廉白早籼每石僅售三元貧苦小民無不喜形於色 
[上海官場紀事]  
　　江蘇候補知府趙樂耕明府商務局會辦周金箴觀察均於昨日詣上海縣署拜會縣主汪瑶庭大令○稽查菴觀寺院委員朱筱芸二尹現奉蘇松太兵備道袁海觀觀察撤差另委直隷州州判王别駕壽恭接辦昨日别駕詣道轅謝委大約日内卽須涓吉到差矣昨日奉賢南橋司巡檢吳會廷少尹因公來滬趨詣縣署謁見縣主汪大令 
[備迎憲節]  
　　江蘇巡撫端午帥自交卸兩江總督護篆卽由金陵乘某輪船東下道申江察閲江南機器製造局工藝及十六鋪馬路事宜馬路工程局總辦翁子文太守聞之飭卽整備一切 
[敬惜字紙]  
　　上海縣正堂汪爲出示嚴禁事奉前道憲發札開照得近有不肖之徒專以搜羅字紙運售各埠鞋鋪配作鞋底褻瀆聖賢莫此爲甚除出示諭禁外合抄示稿札飭一體示禁等因下縣奉經敝前縣卷查此案先據職董張韋承等禀請示禁等情節經各前任曁敝縣分别示禁在案誠恐日久玩生除再分别照會飭差查拿外合再出示嚴禁爲此示仰合邑諸色人等一體知悉爾等須知蹧蹋字紙上干神怒卽使幸免法律亦必難逃陰譴果報之來捷於影響感應諸篇所載甚詳所得幾何爲害甚重何勿思之甚也嗣後務各誠心惜字别謀生業倘敢陽奉除違仍將字紙運售污踐一經查出立卽提案從重嚴懲本縣言出法隨切勿以身嘗試其各凛遵毋違特示 
[潔除街道]  
　　本邑城廂内外保甲總巡朱森庭明府因奉札兼理清道事宜後卽酌定章程飭匠製造木桶若干交地甲安置街頭俾鋪户居民各將垃圾傾入責成挑夫按時傾棄以清街道而便行人 
[上海縣署瑣案]  
　　本月初四晚城内彩衣街萬年靑藥店失火時有俞寶齋者乘間攫物經店主扭送保甲巡防中局轉解上海縣署前晚縣主汪瑶庭大令升堂研訊俞稱前夜萬年靑藥店失火時小的因有親戚住在左近是以前往探望悮踐洋龍皮帶伊等卽指爲乘火劫物叩求明察大令飭交的實人保去○西門外保甲巡防局函送金阿生毆傷李金帶一案至縣大令研訊之下阿生供小的在潘公館爲馬夫擇吉本月初十日完姻叔父金二五在鄉間購得雞魚等物與沈阿大肩挑來滬行經日暉港李金帶自稱旱卡巡丁勒令報捐叔父不允李强將雞攫去小的追上與之互扭李跌傷頭額訴諸巡防局轉解案下二五所供與阿生相同李供小的安徽人在徐家匯釐卡巡丁見伊等挑雞經過誤爲販客故向索捐金不服將小的推跌傷及頭額求賜究辦大令飭仵役騐得李左額受傷屬實判令阿生出養傷費洋銀二元○瞿雲祥扭控柴船户方聘祥周和觀到縣大令訊究之下瞿供前者滬上柴薪缺之每擔漲至小洋銀七角刻下柴船相繼來滬理應减價詎料方周仍奇貨是居小的向開柴行有鄉人挑柴來賣方周出而阻撓爲特扭案請究方周同供小的等載柴來滬求售被行主每擔扣去用錢五分受虧太甚不願投行瞿卽扭小的來案控告大令飭將瞿收押方自行售柴 
[上海保甲巡防局瑣案]  
　　前日崇明人高近智販米來滬投宿南市老白渡永興小客棧失去洋銀五十元因控諸十六鋪保甲巡防中局局員王坤元參軍飭傳棧夥系愼生顧園甫林金海三人研訊高供小的因事出外將洋銀置生籃内交與茶房比及傍晚回棧查點之下洋銀已不翼而飛詢之顧等三人均諉爲不知迨向執事人夏堃理論一味逞蠻爲此投控案下孫顧林均言語含糊參軍飭交人保出候派地甲查明復訊○江北人陳梅奎投十六鋪保甲巡防中局控馬桂興烟館主馬來喜吞没借欵等情局員王參軍傳馬研訊馬供同鄉人朱三深知其事求傳案質對可也參軍准之○江北人梁國賢賃居三泰碼頭沈姓房屋積欠租金被沈控諸二十三七鋪保甲巡防局局員姚谷蓀二尹傳案訊明著卽遷徙梁不遵斷二尹命移送上海縣署請縣主汪瑶庭大令訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東雜誌]  
　　廣州訪事人云南海順德兩縣各繅絲廠所用機器悉以薪代煤蓋因煤氣有碍於蠶權也邇來柴價日昂西樵人陳某特商諸同業擬攺用電力特來省採訪其法以備攺爲○運司信都轉關心鹽政特將每年出入欵項及每埠銷鹽若干每塲出鹽若干逐一明查分别數表日内卽可造齊矣○粤省每年攤派匯豐磅價一百六十萬内分藩庫一百四十萬兩運庫二十萬兩限十月解交上海道轅彚收其運庫之二十萬兩爲數較少尙易措辦運憲信都轉先於六月内交於西號生息届期卽將息銀劃抵匯費惟藩庫之一百四十萬兩多方籌措近向各賭商借欵始得如期匯解而市上銀根因此更形短絀矣○十月初五粤垣練習師範兩學堂學生私開紀念會事爲撫憲張中丞所知將學長提調各記大過一次○日前地方官以盜賊猖獗特禀請大憲規復猪夾山防營現在營屋已一律修竣由廣州恊黄恊戎培松率同在事各員前往設戍日後緝獲盜犯就近解交營中懲辦 
[英美等國租界公堂瑣案]  
　　祝蘭舫被胡德生以僞契騙去洋銀一萬元迭次控請追給昨日讞員黄耀宿司馬升堂訊案時包探竇如海禀稱胡已由小的弋獲捕頭查問之下稱有銀五千兩存二十七保三圖地保徐聖卿處因連徐解案請卽訊追高易律師瓊司爲徐辯稱此案原告並未將徐牽涉胡之所以誣扳徐者緣徐係辦公人誠恐被人株累曾兩次登報聲明胡因之挾嫌誣指其實徐此案無干請准交人保出候傳訊時本律師到案申辯可也哈華托律師非列士瓊律師旣請將徐交保務須有現銀若干存贮公堂並留存地保戳記庶免枝節叢生且李秋亭前曾認賠銀六千兩到案時並未言及係洋商所用之人其中定有不實不盡至胡金棠之田單求責令趕緊繳案司馬商之英總領事署繙譯官海軋君著將胡發回捕房管押著徐存銀五千兩然後交人保出戳記暫著存公堂如遇需用之時仍准隨時請給○包探劉銘芝偕五十九號西探解駁船户陸毛囝沈金生沈生發至案禀稱小的等查得陸及二沈專在浦濵各馬頭爲各行號駁運貨物前者恒豐信永豐利和記利泰昌同利公等五號報失貨物現由小的等查出陸等曾在太平馬頭行竊白粗布二件北京路馬頭行竊洋布一箱廣東路馬頭行竊白洋布二件均售與浦東南匯縣境羅家灣石港口人沈起順現又查至行竊公和祥馬頭洋布二件油布一方可否移文查吊原贜司馬商之海軋士君判將陸及二沈發回捕房候備文飭差恊同包探吊齊原贜解案訊辦○包探徐榮珊解朱桂在陳榮生李王氏至案禀稱伊等三人以曹德忠奸佔曹楊氏向詐洋銀一百二十元小的查知曹娶楊氏爲妻已經八載生有二孩媒人宋某雖已逝世其孫宋四毛尙存請卽傳訊曹供八年前小的憑外祖父執柯娶楊氏爲室今已連生二孩婚帖呈電證人陳和尙王亦橋亦已來案求向訊供朱供楊氏係小的之妻結褵甫及一載卽私逃來滬被曹奸佔有陳榮生李王氏深知底藴司馬謂有婚帖媒人否朱稱婚帖被氏捲去媒人在鄉間不難邀到陳供小的與朱同業以故帮同尋訪伊妻李王氏供小婦人與朱有葭莩親朱同小婦人泣訴妻子被人奸佔囑爲尋覓尚求明鑒司馬謂陳李曰爾等旣爲人作證必須深知底細現在曹處有媒人有婚帖爲憑俱全况生有小孩朱妻旣若是朱妻則旣已失去八年何不早爲尋緝遂飭探帶回捕房押候查明再訊獲一面諭令曹等於覆訊時投質○新閘新大繅絲廠中人沈祥福投案訴稱女工王嚴氏屢次竊取廠中繭子昨日報由包探在氏家搜出繭子一筩約數十斤兹特送案請辦王嚴氏携同二小孩泥首案前稱丈夫已故貧無聊賴不得已而竊取些微求開恩典司馬商之德君判責手心一百下以示薄懲○徐靜山控汪福如私刊圖章冒名行騙等情司馬著將汪押候過堂覆訊○朱蓮仁家被頑童謝仁芝張雲芝王小毛串竊衣服三件報由包探徐阿華逮案司馬判責謝手心一百下張王訊係爲謝指使從寛開釋 
[法租界公堂瑣案]  
　　湖州人沈某至某處木作場行竊被木匠周永祥丁毛頭攢毆馬夫汪阿榮余阿二喝阻不理强欲將沈放去周丁怒扭汪余入捕房訴知一切捕頭解奉讞員陳楚生大令訊取口供判各枷號五日期滿責釋沈已受傷飭送仁濟醫館醫治旋卽斃命沈弟福生以其兄咎由自取不願訐控求飭從豐棺殮此數日前事也兹經捕頭查得沈由王沈氏之子王甲毆傷周及張成忠亦助之爲虐因於昨日傳到王沈氏等三人解案請訊福生偕屍親吳阿寳投案伸訴情由王沈氏供小婦人已允出洋銀二十五元令周張各出十元爲沈棺殮之費無奈周張不允大令判周張各罰洋銀二十元周張同供無力遵缴大令著各責三百板王沈氏責手心二百下○劉阿茂訴稱光緒二十三年有謝迪豪者向小的借去洋銀五十元立有借票迄今七年之久置之不理前日途遇是以扭案請追謝當堂呈繳洋銀五十元大令給劉領去○何林才楊小尤控木作頭蔡允生欠交造屋洋銀九百餘元前奉大令訊供著邀中人徐桂生來案候核昨日蔡偕徐投案禀稱造價已付過洋銀三千八百餘元照算有盈無絀徐供當時雖由小的介紹然洋銀並非小的過付大令著將原被告各交妥人保出靜候下期復訊核奪○羅順堂訴稱雇小車夫朱連發裝運洋燭迨交卸時少去一箱是以送案請究朱供小的願賠洋銀三元二角大令著卽開釋○前日新興洋行失去珊瑚一枝正在報捕查緝火夫曹阿定忽無端辭歇行主疑之送案請究大令著交人保出尋緝珊瑚○彈棉花匠姚阿毛張家和陸續竊得黄棉花數十斤賣與曹福田被包探查悉吊到原贜解案請示大令判罰曹洋五元姚張各責一百板○馬夫沈松林駕車不愼撞傷老嫗沈洪氏由捕頭解案請辦大令著押候沈洪氏傷痊訊核○徐阿生張阿大串竊某姓家鉛桶四隻被包探查獲解入捕房詰出餘黨顧金生王阿梅因於昨日一併拘案請訊大令以顧王二人訊無干涉從寛開釋徐張各責二百板○王洪氏竊取招商局金利源棧内花衣被巡丁拘案請辦大令著從寛開釋 
[美租界捕房紀事]  
　　前晚偷兒張恊記掩入篷路某姓家行竊衣服等物携之而出被包探錢榮堂查獲拘入捕房捕頭令押候轉解公堂禀請讞員黄耀宿司馬懲辦○前晚某西人沽飲大醉在茂海路一帶恣意行兇被一百八十一號印捕拘送捕房捕頭令押至酒醒時釋出○前日傍晚時甬婦王黄氏在西華德路燃放花爆被五百二十二號巡街捕拘入捕房捕頭令存洋銀五元暫時釋出 
 
 
 

Page 10

 
 
   
 
